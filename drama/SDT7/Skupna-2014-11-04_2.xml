<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2014-11-04_2">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2014-11-04_2.OZKGIP">17D67119EDB1DA66C1257D730041EBFD</idno>
               <idno type="custom" subtype="session" corresp="#SDT7-Skupna-2014-11-04_2.OZZEU">8E478AF7FC8EB8E8C1257D73004231D5</idno>
               <idno type="custom" subtype="day" corresp="#SDT7-Skupna-2014-11-04_2.OZKGIP">A0B3E6FECF7A704FC1257D88002ECB50</idno>
               <idno type="custom" subtype="day" corresp="#SDT7-Skupna-2014-11-04_2.OZZEU">E6CDAEB39FF2D681C1257D88002EFEB8</idno>
               <idno type="URI" corresp="#SDT7-Skupna-2014-11-04_2.OZKGIP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=A0B3E6FECF7A704FC1257D88002ECB50</idno>
               <idno type="URI" corresp="#SDT7-Skupna-2014-11-04_2.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=E6CDAEB39FF2D681C1257D88002EFEB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2014-11-04_2.OZKGIP" n="3">
               <name>redna seja</name>
               <date when="2014-11-04"/>
            </setting>
            <setting who="#SDT7-Skupna-2014-11-04_2.OZZEU" n="8">
               <name>redna seja</name>
               <date when="2014-11-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2014-11-04_2.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2014-11-04_2.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                     <org xml:id="SDT7-Skupna-2014-11-04_2.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">3. seja</stage>
            <stage type="title">In  ODBOR ZA ZADEVE EVROPSKE UNIJE</stage>
            <stage type="session">8. seja</stage>
            <stage type="date">(4. november 2014)</stage>
            <stage type="chairman">Sejo sta vodila Iva Dimic, predsednica Odbora za kmetijstvo, gozdarstvo in
            prehrano in Kamal Izidor Shaker, predsednik Odbora za Evropske zadeve</stage>
            <stage type="time">Seja se je pričela ob 14.02. </stage>


            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Spoštovani! Pričenjam 3. sejo Odbora za kmetijstvo, gozdarstvo in prehrano. Obveščam
               vas, da so zadržani in se seje ne morejo udeležiti naslednji člani Odbora za
               kmetijstvo, gozdarstvo in prehrano: poslanec dr. Franc Križanič je pooblastil
               poslanca gospoda Matjaža Nemca. Na seji sodelujejo kot nadomestni člani odbora s
               pooblastili.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi Pričenjam 8. sejo Odbora za zadeve Evropske
               unije. Obveščam vas, da je zadržan dr. Milan Brglez, ki ga bo nadomestil poslanec
               mag. Dušan Verbič. Še enkrat lepo pozdravljeni. Zdaj pa besedo kar nazaj predajam
               gospe Dimic, predsednici Odbora za kmetijstvo, gozdarstvo in prehrano.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Prehajamo na določitev dnevnega reda seje odborov. S sklicem seje ste prejeli dnevni
               red seje in naknadno še obvestilo o razširitvi dnevnega reda seje odborov. Dnevni red
               seje se tako razširi z naslednjo točko dnevnega reda: 2. točka – Predlog stališča
               Republike Slovenije do predloga sklepa sveta o sklenitvi v imenu Evropske unije
               spremenjenega sporazuma o ustanovitvi generalne Komisije za ribištvo v Sredozemlju.
               Razširitev dnevnega reda seje odbora je določena na podlagi 154.d člena Poslovnika
               Državnega zbora.</p>
               <p>Prehajamo na <title>1. TOČKO DNEVNEGA REDA – TO JE FINANČNI OKVIR EVROPSKE UNIJE
                  2014-2020 IN SKUPNA KMETIJSKA POLITIKA</title>. K tej točki so vabljeni mag. Dejan
               Židan, minister za kmetijstvo, gozdarstvo in prehrano s sodelavci, dr. Mojmir Mrak,
               Žan Monet Čer, redni profesor na ekonomski fakulteti Univerze v Ljubljani, prof. dr.
               Emil Erjavec, redni profesor na biotehniški fakulteti Univerze v Ljubljani,
               Ministrstvo za finance, poslanke in poslanci iz Republike Slovenije v Evropskem
               parlamentu in gospa Nataša Goršek Mencin, vodja predstavništva Evropske komisije v
               Sloveniji. Vse navzoče lepo pozdravljam.</p>
               <p>S predsednikom Odbora za zadeve Evropske unije sva se dogovorila, da bi bil vrstni
               red razpravljavcev glede na predstavljene teme naslednji. Najprej bo besedo dobil
               gospod dr. Mrak nato dr. Erjavec, zadnji pa bo dobil besedo minister mag. Dejan
               Židan, ki bo kot zadnji lahko tudi komentiral predstavitvi dr. Mraka in dr. Erjavca.
               Razpravo članic in članov odborov pa bi opravili na koncu vseh treh predstavitev.
               Tako torej prehajamo na 1.A točko - to je finančni okvir Evropske unije za obdobje
                  2014-2020 in
               Slovenija. Beseda je vaša gospod dr. Mojmir Mrak.</p>
            </sp>
            <sp who="SDT7:MrakMojmir">

               <speaker>DR. MOJMIR MRAK:</speaker>

               <p>Dober dan. Lepo pozdravljeni z moje strani.</p>
               <p>Jaz bi se najprej zahvalil za povabilo, za to možnost, da predstavimo te ključne
               stvari glede večletnega finančnega okvira v katerem bomo živeli skupaj v naslednjih
               sedmih letih, se pravi tudi celoten mandat parlamenta, ki je zdaj se začel in zdaj
               midva z Emilom, to lahko, mislim, da rečem v imenu obeh, sva res sicer profesorja na
               fakulteti ampak v tej zgodbi sva v bistvu oba sodelovala tudi čisto kot del teh
               priprav Slovenije in vodenja teh pogajanj o tej finančni perspektivi tako da sva te
               stvari čisto neposredno soustvarjala. Tudi logika teh predstavitev gre po tej logiki,
               da jaz bom dal en splošen okvir te celotnega dogovora o finančni perspektivi,
               finančnem okvirju za naslednjih sedem let, tudi neko splošno oceno stališča
               Slovenije, kot jo jaz vidim, jasno se pa ne bom dotaknil ali pa dotaknil se bom, ne
               bom pa šel v detajle v kmetijski del, ker jasno to bo pa dr. Erjavec precej bolj
               natančnejše povedal tako da jaz vam bom tudi v tem delu mogoče nekaj več o
               strukturnih skladih povedal ampak mislim, da lahko potem precej tega tudi skozi
               diskusijo naredimo.</p>
               <p>Eno strukturo predstavitve, ki sem si jo tu zamislil je, da naprej si malo pogledamo
               osnovna dejstva o proračunu Evropske unije, da vemo o čem se gibljemo, kaj je to
               večletni finančni okvir, zakaj to dela Evropska unija, zakaj se dogovarjamo za sedem
               let naprej in kakšna je to povezava z letnimi proračuni, potem pa par stvari o samih
               teh pogajanjih o tem finančnem okviru. Jaz bom tudi vedno probal dati primerjavo na
               finančni okvir 2007-2013, saj toliko, da bomo videli. Zelo jasno bi že zdaj rad
               rekel. Mi smo finančno obdobje 2007-2013, govorim pogajanja, v bistvu zaključili v
               eni situaciji, ki je bila za nas izrazito ugodna. Cel teritorij Republike Slovenije
               je bil pod 75% povprečja Evropske unije in zaradi tega tudi polno upravičen do
               kohezijskih sredstev in na področju razvoja podeželja smo imeli izredno dobro doto iz
               predpristopnih pogajanja tako da hočem to reči. Dogovor 2007-2013 je bil za Slovenijo
               izredno koristen. In jasno, potem ko smo štartali pogajanje za 2014-2020 je bilo zelo
               jasno, da bo ključen cilj Slovenije moral biti čim manj izgubiti v teh pogajanjih,
               čim manj izgubiti. To, da bomo izgubili je bilo jasno, ker preprosto je Slovenija kot
               celota bila toliko bolj razvita ampak o tem kot rečeno malo več v nadaljevanju.</p>
               <p>Par osnovnih dejstev proračuna Evropske unije. Glejte, nacionalni proračuni, ali je
               to slovenski ali pa praktično katerekoli države Evropske unije, je nekje na nivoju
               približno 20% bruto domačega proizvoda države. Proračun Evropske unije je vsega 1%
               bruto domačega proizvoda. Se pravi govorimo o zelo majhnem delu javnih financ, ki je
               jasno nominalno kot številka velik ampak ko gledamo relativno, pa relativno majhen.
               Evropski proračun je približno tak kot proračun Holandije, tako da imamo nek občutek
               kaj, s čim, o čem se pogovarjamo. Zakaj je ta proračun tako majhen? Čisto enostavno
               zaradi tega, ker se iz tega proračuna financirajo samo tiste stvari za katere so se
               države članice dogovorile, da se bodo financirale, da rečem tako, iz tega skupnega
               žaklja. In teh stvari ni prav veliko. Tu so kmetijstva stvar, kohezijska politika, vi
               nimate v recimo proračun Evropske unije nobenih stroškov, jaz jih imenujem
               suverenosti države. Imaš recimo, ne vem, stvari vezanih na obrambo, celo vrsto drugi
               teh stvari suverenosti. Nimaš socialnih transferjev, ki so tudi pri nacionalnih
               proračunih pomembne. Naslednja stvar, ti nimaš v bistvu obresti v proračunu Evropske
               unije, zato ker mora biti proračun Evropske unije mora biti uravnotežen. Se pravi, če
               je uravnotežen ni deficita, če ni deficita ni potrebe po servisiranju dolgov. Jasno,
               jaz grem lahko zelo v detajle kako je to narejeno ampak vem približno kakšen je moj
               časovni okvir tako da bom to spustil. Ampak proračun Evropske unije kot celote mora
               biti v uravnotežuje. 
               Prihodki morajo biti izenačeni z odhodkom, to so te bi rekel čisto osnovna dejstva.
               Zdaj kompletne te javne finance na nivoju Evropske unije se dejansko sprovajajo skozi
               dva ključna instrumenta. Eno je ta tako imenovani večletni finančni okvir in to je
               to, o čemer se bomo danes največ se pogovarjali. To je neka v bistvu strateška
               usmeritev, kam bo Evropska unija v naslednjih srednjeročnem obdobju, običajno je to
               sedem let, usmerjala sredstva. Se pravi strategija se določi enkrat na sedem let,
               letni proračuni so več ali manj potem instrument za implementacijo, za realizacijo te
               večletne strategije. Se pravi, če imaš enkrat ti ta večletni proračun sprejet,
               večletni finančni okvir sprejet, potem je sprejemanje letnega proračuna na nek način
               razrešeno diskusijo o tem, kaj je prioriteta, kaj ni prioriteta. In zaradi so tudi te
               letni proračuni relativno lažje potem sprejemani. Ta instrument večletnega finančnega
               okvira je bil uveden leta 1988, se pravi prvih 30 let je Evropska ekonomska skupnost
               funkcionirala brez večletnih finančnih okvirov, samo z letnimi proračuni. Prišlo je
               pa do tega, da so se te institucije Evropske unije med seboj nekajkrat zapletle in
               letni proračuni preprosto niso bili sprejeti pravočasno. Tako, da to je bil en
               instrument, s katerim se je želelo tovrstne stvari spremeniti. Kaj je ta finančna
               perspektiva, finančni okvir? To, kar je zdaj na mizi, kar je sprejeto za naslednjih
               sedem let. To je dogovor o vsebinskih in s tem tudi o proračunskih prioritetah. Gre
               na nek način za instrument finančnega planiranja. Mi imamo danes alokacije za
               Slovenijo, za kohezijo, za kmetijstvo za naslednjih sedem let alokacije. Se pravi,
               gre za, kako bi človek rekel, zelo resen instrument za neko planiranje vnaprej in še
               ena ključna stvar, v dogovoru o finančnih perspektivi se za sedem let naprej določi
               zgornja meja izdatkov proračuna Evropske unije, za sedem let naprej, se pravi
               dogovorimo se, koliko bo teh izdatkov največ, zgornja meja, lahko jih je manj, lahko
               jih je do tiste meje, ne more jih biti pa več. Ni pa finančna perspektiv večletni
               proračun in še vedno moramo vsako leto sprejeti proračun Evropske unije, ampak je pa
               res, da ta način sprejemanja olajšan cele vrste vsebinskih problemov in zato tudi,
               jaz bi samo eno stvar rekel, od leta 1988 naprej se nikoli ni zgodilo, da proračuni
               Evropske unije ne bi uspeli pravočasno. Se pravi, da očitno je to instrument, ki ima
               neko logiko. Glejte, ko govorimo v bistvu o letnem proračunu in letnem proračunu
               Evropske unije, je tako kot pri nacionalnem proračunu, imamo izdatke in prihodke. Je
               pa ta struktura izdatkov, kot sem že omenil precej drugačna kot je pri nacionalnih
               proračunih in tukaj imate v tej tabeli imate to verjetno ste se že seznanili, to je v
               bistvu osnovna struktura izdatkov v okviru finančne perspektive za naslednjih sedem
               let in jasno s tem tudi osnovna struktura izdatkov letnih proračunov. Torej struktura
               izdatkov letnih proračunov ne more biti drugačna, kot struktura sedem letnih. Jaz bi
               rekel ena taka osnovna vsebinska vodilja te strukture je ta strategija Evrope 20-20,
               katere, kako bi človek rekel, osnovno, poudarek je gospodarska rast. In to je ta, kot
               poznate, ta pametna, vse vključujoča in vzdržna gospodarska rast. In finančna
               perspektiva, letni proračun Evropske unije naj bi podpirali predvsem to, zato so tudi
               za te postavke največ sredstev je tukaj predvideno, jaz vas tukaj samo na dve
               postavki opozoril, eno je kohezija in drugo je točka vzdržna rast, ki je pa v bistvu
               skupna kmetijska politika, to je tista tema, o kateri boste vi danes največ se
               pogovarjali, ampak če seštejete to dvoje je to več kot 70 % izdatkov proračuna EU,
               vse ostalo je relativno malo. Relativno malo, konkurenčnost je še potem, ampak že to
               gremo precej manj. Zdaj proračun Evropske unije ni samo specifičen na strani
               izdatkov, ampak je zelo specifičen tudi na strani prihodkov. Tukaj imate sicer
               formalno štiri vire. Eno so tako imenovani tradicionalni lastni viri. To so v bistvu carine, če zelo
               poenostavim, ki se pobirajo na obrobju, se pravi na mejah Evropske unije in so jasno,
               ker so tam zbrani, tudi je logično, ker je Evropska unija carinska unija, da so to
               prihodki Evropske unije kot celote. To, recimo, kar v Kopru mi poberemo, kar smo
               pobirali na hrvaški meji dokler ni Hrvaška postala je bilo direktno proračunski
               prihodek Bruslja. Je pa res, da en del teh prihodkov ostane državi, tej, ki ta
               sredstva zbira iz naslova administrativnih stroškov, 25, 20%, zopet tu so pač
               detajli. Potem imate tu še drug vir prihodkov, ta je na osnovi DDV-ja. Tu poudarjam,
               gre za DDV je osnova za izračun. To ni nek, da bi imeli, ne vem, 20% je DDV stopnja v
               Sloveniji, od tega gre 1% v Bruselj. Ne, to ni pravi DDV davek. DDV je samo osnova za
               izračun. Ampak kar bi hotel poudariti, ta dva vira skupaj, vsega skupaj je približno
               25%. 75% proračuna Evropske unije so prispevki držav članic odvisni od velikosti
               njihovega BDP-ja. Se pravi, če zelo poenostavimo, na eni strani denar gre za
               kmetijsko in kohezijo, na drugi strani se ta proračun predvsem polni s prispevki
               držav. Jasno, to vam že daje neko idejo, da se države, ko se pogajajo o tem, zelo
               hitro pridejo na diskusijo o tem koliko bom plačal, koliko bom dobil. Ker to bomo
               potem videli skozi pogajanja, da je to to. No, in tu moram še omeniti to, ta tako
               imenovani popust Veliki Britaniji. To je pa specifična zgodovinska zgodba, ko se je
               Velika Britanija vključevala v Evropsko unijo. Skratka, gre za to, da države članice
               vse zberemo približno, mislim, da je 5, 6 milijard evrov in jih pošljemo v Veliko
               Britanijo in to se imenuje britanski <stage>/ nerazumljivo/</stage>. Jaz bom pustil diskusiji, lahko
               to zelo natančno razjasnim, ampak preprosto zopet glede na čas ne bi hotel iti v
               to.</p>
               <p>Sedaj pa malo več o teh pogajanjih, katerih rezultat je sedaj na mizi. In tudi ti
               denarji za Slovenijo so v bistvu popolnoma jasni, koliko jih bo za večino teh
               sredstev.</p>
               <p>No, še eno stvar bi pri izdatkih omenil. Poglejte, v pogajanjih se denar glede
               kohezije in kmetijstva v veliki večini skozi pogajanja določijo alokacije po državah.
               Se pravi, gre za tako imenovan <q>"Country envelope Principe"</q><stage>(?)</stage>, se pravi v pogajanjih,
               na konec pogajanj ti točno veš koliko denarja je posamezna država upravičena, da dobi
               iz naslova kohezije, iz naslova kmetijstva. Ali jih bo dobila, to je pa potem druga
               stvar, glede na to, ali si izpolnil domače pogoje. Zelo malo denarja, konkretno,
               predvsem je to ta postavka konkurenčnost, je pa denar, ki se deli na osnovi v bistvu
               razpisov Evropske komisije. To je recimo denar za raziskave in razvoj, denar za še
               nekatere druge stvari. Se pravi, gre za tako imenovan <q>"Excellence Principle"</q><stage>(?)</stage>. Ti
               ne veš skozi pogajanja nič o tem koliko boš tega denarja dobil dejansko. ker odvisno,
               če recimo nihče iz Slovenije ne bo konkuriral na razpisih, potem bo lahko rezultat
               tega, tudi če je tam ogromno denarja, nič. Ti boš lahko konkuriral, pa ne boš
               uspešen. Malo bi vam to hotel reči, pogajanja o koheziji, kmetijstvu, vrabec v roki,
               to so pa golob na strehi, in tako se tudi jasno države obnašamo v samih
               pogajanjih.</p>
               <p>Glede ključnih izzivov v katerih smo bili soočeni, sedaj govorim kot EU, v teh
               pogajanjih, jasno, EU, mi smo imeli vsi skupaj velik fiasco s to Lizbonsko
               strategijo. In takrat je bil <stage>/ nerazumljivo/</stage> diskusije kaj sedaj narediti, ali iti
               ponovno z neko strategijo. Končna odločitev je, ja, gremo s strategijo in ta
               strategija se sedaj imenuje Evropa 2020. Pametna, vsevključujoča, in trajnostna rast.
               Se pravi, to je bilo vsebinsko kaj naj bi proračun podpiral. Jasno, ta pogajanja so
               potekala v času izrazite krize, fiskalne konsolidacije, tako da kakšnega hudega
               apetita o povečanju izdatkov proračuna v času, ko so vse države krčile izdatke, ni
               bilo. Še ena stvar, srečujemo se oziroma sedaj živimo v neki bistveno spremenjeni
               strukturi, institucionalni strukturi evroobmočja.  Se spomnim, ko smo imeli pogajanja za vstop v
               Evropsko unijo, acquis na področju fiskalne politike ni bilo. Danes je ta acquis, ta
               pravni red zelo obsežen, six packs, two packs, fiskalni pakt in jasno, to je vse na
               nek način opredeljevalo tudi pogajanja v finančni perspektivi. In pa še ena stvari,
               institucionalna, to so prva pogajanja bila v okviru Lizbonske pogodbe. Ključna
               razlika z Lizbonsko pogodbo je dogovor o finančnem okviru postal obveznost. Do takrat
               je finančna perspektiva bila, če hočete, prostovoljen instrument institucije Evropske
               unije. To je v pogajanjih prestavilo zelo resen pritisk, kaj se zgodi, če ne bo
               dogovora. To je eden od redkih ekonomskih instrumentov, kjer mora za sprejetje
               finančne perspektive, mora biti doseženo soglasje držav članic. Se pravi, ena država
               lahko blokira dogovor. Se pravi, zelo različno kot to kar se srečujete v <q>"agree
               councilu"</q> ECOFIN-u kjer je več ali manj kvalificirana večina. Ta pogajanja so
               potekala, kot vedno, po dveh tirih. Eno je bil ta politično-finančni tir, kjer smo se
               dejansko pogajali o te alokaciji sredstev in drugo je ta zakonodajni, izvedbeni. Samo
               da imate en občutek, pripravo finančne perspektive v bistvu spremlja sprejem
               približno 75. Izvedbenih zakonodajnih aktov. Predvsem so to jasno regulative na
               področju kohezije, jih je, mislim da jih je blizu deset. Se pravi, to teče po teh
               dveh, po teh ta pogajanja. Tukaj imate en pregled pozicioniranja držav po pogajalskih
               skupinah.</p>
               <p>V bistvu so se države razdelile v dve skupine, zelo poenostavljeno rečeno. Prva
               skupina so se imenovali prijateljice boljše porabe, da stvar zelo poenostavim. To so
               bile države, ki so hotele proračun imeti čim manjši. To so v bistvu bile neto
               plačnice. Druga skupina smo se pa imenovali prijateljici, prijatelji kohezijske
               politike. Kot vidite, zelo veliko prijateljev je bilo, na vseh straneh. In sedaj
               jasno, ti prijatelji so sodelovali do neke faze, v končni fazi je pa tudi redimo med
               državami posamezne od teh skupin prišlo do precejšnjih razlik. Tudi recimo v tej naši
               skupini prijatelji iz kohezije je bilo potem kar precej razlik. Zopet bomo šli lahko
               v detajle, v kolikor bo koga to zanimalo. Tukaj imate navedene ključna problematična
               področja teh pogajanj, obseg proračuna, ene države so hotele bistveno zmanjšati to
               kar je komisija predlagala. Na področju kohezijske politike cela vrsta stvari, ki so
               bili izrazito pomembni za Slovenijo. Tukaj bom že, glede na to, da bom jaz verjetno
               govoril edino o koheziji v tem uvodu, poglejte, Slovenija je imela eno zelo
               neprijetno situacijo za ta pogajanja. Kot ste rekel, mi smo prejšnjo finančno
               perspektivo bili ena regija kot celota in končali smo jo tik pod tisto mejo polne
               opravičenosti. Malo smo imeli tudi sreče tukaj. Na 74% je bila Slovenija takrat, 75
               je pa meja. Slovenija je prišla leta 2007 kot celota že na 90% povprečja Evropske
               unije. Potem, sedajle v času te krize, smo padli na nekje 84, ampak pazite, mi smo še
               vedno bistveno nad tem 75, kar jasno pomeni, če je glavni denar za kohezijo za tiste
               pod 75, da ti nisi med tistimi več. To je bil tudi razlog, da je Slovenija že v letu
               2006 predlagala razdelitev Slovenije na dve regiji. Absolutno racionalno, ker ti si
               potem vsaj vzhodno Slovenijo zadržal kot regijo, ki je pod 75. In se pravi, tudi v
               teh pogajanjih je vzhodna Slovenija regija, ki je bila pod 75%. Imel si pa jasno
               sedaj zahodno Slovenijo, ki vključuje tudi Ljubljano, ki je pa bila, veste na koliko
               oziroma je, to so podatki Eurostata, na 106%, kar pomeni, da je nad povprečjem
               Evropske unije. In zdaj, kohezijska politika je pa namenjena, denar za kohezijo je pa
               namenjen tistim, ki naj bi se približevali povprečju. Tako da, če smo zelo, tako bi
               rekel, zelo grobi, v bistvu ta regija ne bi smela dobiti s kohezijo nič, ker je nad
               tem povprečjem. Tako da, to je bil en ključen problem kako v bistvu tudi v zahodni
               Sloveniji, kako čim manj zmanjšati kohezijsko lokacijo za Slovenijo v novi finančni
               perspektivi. In ključen instrument tega so bile tole, kar imam jaz tam navedeno kot varnostne
               mreže. Osnovna logika tega je, če si ti bil prej za 100 opravičen ne moreš iti od 100
               na 0, ampak mora biti neki prehod. Tukaj smo mi tudi kot Slovenija celo vrsto
               predlogov dali, ki so, potem prešli v predlog komisije in s tem v bistvu to ta padec
               zmanjšali.</p>
               <p>Stvari pri kmetijstvu, tukaj mislim, da bosta in minister in Emil te stvari
               natančnejše povedala. Jaz sem že rekel tudi to, mi smo imeli alokacijo za razvoj
               podeželja iz časa predpristopne pomoči izredno dobro, zgodovinske pravice so nam šle,
               da rečem zelo v prid, komisija je pa sedaj hotela v bistveno večji meri začeti
               uporabljati objektivne kriterije za delitev. Zelo težko si proti objektivnim
               kriterijem, ampak katerikoli objektivni kriterij se vzame je bil za nas manj ugoden
               kot zgodovinski kriterij in potem je bilo jasno kako te stvari peljati.</p>
               <p>Še cela vrsta drugih stvari – konkurenčnosti, prihodki, novi davki. Bilo je govora o
               novih evropskih davkih in nič od tega ni ratalo. Britanski rabat, čeprav je bil
               poizkus, da se ukine se ni ukinil. Zakaj ne? Zaradi tega, ker je treba imeti soglasje
               in če hočeš imeti soglasje mora biti tudi Velika Britanija za to soglasje, da se
               odpove UK rabatu, ni šlo.</p>
               <p>Ključni elementi dogovora. Tukaj jim imate sumirane s to tabelo. To je bil prvič, da
               je finančna perspektiva po skupnem obsegu manjša kot prejšnja, to vam že kaže neko
               generalno luč. Če pogledamo po strukturi te svetle črtice so nova finančna
               perspektiva, temne so 2007-2013. Kot vidite povsod se je zmanjševalo razen pri
               konkurenčnosti. Gre za neki proračun, ki je, jaz bi rekel, jasno naravnan zelo
               restriktivno, ampak v tej strukturi je pa vendarle prišlo do pomembnih sprememb. To
               je v bistvu tabela za EU, to bom potem, ko bom te slovenske stvari zelo na kratko
               predstavil, to so v bistvu kalkulacije, ki so bile delane v Sloveniji. To je direktno
               vzeto tabela za EU, jaz imam, potem še tabelo za Slovenijo. Jasno, čim si hotel ti
               delati kalkulacije, ki smo jih rabili za pogajanja, za Slovenijo, si moral te
               kalkulacije delati identično, natančno za katerokoli drugo državo EU. To je tako kot
               bi imel neko vezno posodo, ti zliješ dodaten liter vode notri in se to, potem
               razbije. To se je pokazalo kot izredno koristen instrument za sama pogajanja.</p>
               <p>Kaj neki ukrepi pomeni za posamezno državo? Ocena dogovora podobno kot pri prejšnjem
               finančnem okviru lahko rečemo, da je dobro, da je do sporazuma sploh prišlo, ker je
               bilo zelo na tem, da tudi lahko do tega ne pride in če ne bi prišlo do dogovora
               padajo vse direktive, vse stvari vezane na kohezijsko politiko. Kohezijska politika
               velja do konca finančne perspektive. Kmetijstvo zlasti direktna plačila in te stvari
               gredo naprej. Tudi tokrat je bil dogovor zelo daleč od predloga komisije. To, kar je
               komisija predlagala pa to, kar je prišlo ven se precej razlikuje, bistveno manjši
               proračun. Še enkrat je ta dogovor potrdil bolj ali manj status Q proračuna. V
               pogajanjih ni možna neka dramatična sprememba, zakaj, zato ker rabiš soglasje. Čim je
               dramatična sprememba nekdo bo dobil, nekdo bo izgubil. Tisti, ki bo izgubil bo proti.
               To je kot tanker, se počasi premika in nekih hitrih sprememb ni možno. Glavni
               zmagovalci pogajanj so podobno kot v prejšnjih pogajanjih so to plačnice. To, kar je
               komisija predlagala skupni obseg je šel več ali manj na nivo tistega kar so
               predlagale. V pogajanjih so ponovno dominirali nacionalni interesi v obliki neto
               pozicij.</p>
               <p>Še dve tri besede v Sloveniji. Jaz sem že rekel, da naša pozicija v 2007 glede
               kohezije, glede kmetijstva in mi smo imeli v finančni perspektivi 2007–2013 neto
               finančno pozicijo predvidene prilive iz EU proračuna je v odnosu na naše odlive bila
               naša pozicija plus 1 % BDP-ja več v Slovenijo kot ven. Poudarjam, gre za planirano
               neto pozicijo. Drugo je potem, kar je dejanska, ker je ta odvisna od absorpcijske
               sposobnosti. Planirana se da izračunati v naprej na osnovi pogajanj. Dejansko  se da izračunati šele
               expost.</p>
               <p>Kaj so bili osnovni cilji Slovenije v pogajanjih? Čim manj izgubiti pri koheziji in
               kmetijstvu. Drugič. Zadržati pozitivni <stage>/ nerazumljivo/</stage> neto finančno pozicijo, to je
               bil tudi mandat tega DZ jasno prejšnje sestave, ker smo dobili neki pogajalski mandat
               za to. Jaz bi rekel, da je bila to ena od stvari, kjer je bila Slovenija zelo dobro
               pripravljena na pogajanja. Tukaj smo imeli neko delovno skupino zelo dobro analitično
               podporo. Jaz bi tako rekel mi smo eden velik del naših problemov v pogajanjih rešili
               že s pravočasnim, da rečem tako, alarmiranjem komisije in je že komisija v svoj
               predlog vgradila neke naše specifičnosti, recimo ena taka specifičnost je bila
               zahodna Slovenija, ona bi lahko padla dramatično.</p>
               <p>Ključni problemi, to sem že tudi jih več ali manj omenil, to je tabela za Slovenijo.
               Jaz sem vam jo tukaj dal, jaz je ne bom detajlneje razlagal, ker lahko pogledamo
               potem, mislim pa, da je to dobro za neko evidenco, da jo imate. Mislim, da so te
               stvari bile tudi v poročilu, ki ga je vlada dala po pogajanjih, tako da so te stvari
               na razpolago in lahko, potem še kakšna dodatna pojasnila. Hvala lepa.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa dr. Mrak.</p>
               <p>Prehajamo na <title>1B. TOČKO – TO JE SODOBNI IZZIVI SKUPNE KMETIJSKE POLITIKE</title>,
               ki nam jih bo predstavil dr. Emil Erjavec. Prosim.</p>
            </sp>
            <sp who="SDT7:ErjavecEmil">

               <speaker>DR. EMIL ERJAVEC:</speaker>

               <p>Hvala lepa za besedo. Lep pozdrav tudi v mojem imenu.</p>
               <p>V čast mi je v bistvu biti tukaj in predstaviti ta referat v smislu predstavitve
               sodobnih izzivov skupne kmetijske politike. Rad bi poudaril, da poleg proračuna se je
               za sedem let postavila tudi skupna kmetijska politika, ta se spreminja v taki sedem
               do desetletnih ciklusih tako, da mislim, da je pravi trenutek, da se soočimo in
               spoznamo v bistvu na kakšen način se bo skupna kmetijska politika izvajala in kakšne
               so njene dileme in izzive za v prihodnje. Se bom osredotočil predvsem na ta ključna
               vprašanja.</p>
               <p>Začel bom mogoče nekoliko nenavadno, ker po navadi se na takih prostorih in v taki
               razpravi ne sprašujemo teh stvari. Zelo preprosto vprašanje, zakaj skupna kmetijska
               politika, zakaj jo sploh potrebujemo glede na to, da smo slišali, da so se sredstva
               ohranila, je ena še vedno najmočnejših ob koheziji, definitivno najmočnejša
               proračunska postavka skupnega proračuna? Verjetno je zelo zanimivo to vprašanje.
               Odgovori pa niso tako enoznačni. V bistvu ima tukaj EU rahel problem, ne doseže več
               soglasja v tem, zakaj bi jo rabili. Vsakokrat se ob vsaki reformi cilji na novo
               definirajo in jih lahko tudi prepoznamo, pa ti izzivi, s katerimi se EU sooča na
               področju kmetijstva in cilji pa niso pogosto zelo jasno opredeljene, zato da čim
               večji nabor različnih pristopov lahko zajame in da se tudi različne politične opcije,
               različni interesi lahko znajdejo. Tokratna kmetijska politika, o tej o kateri danes
               govorimo ima v bistvu naslednje elemente. Definitivno izhaja iz temeljev vseh
               kmetijskih politik, to je to, da se ukvarja z dohodkovnim problemom kmetijstva.
               Izhaja iz tega, da dohodki v kmetijstvu zaostajajo za drugimi sloji. Izhaja tudi iz
               tega, da je kmetijstvo sorazmerno nekonkurenčno, vendar te stvari niso dovolj jasno
               opredeljene. Imamo zelo velike razlike v kmetijstvu, če pogledamo, najbolj razvito
               nizozemsko, dansko, britansko, francosko, švedsko kmetijstvo v primerjavi s
               kmetijstvom v Bolgariji ali na kakšnih naših območjih. Tudi vprašanje, zakaj veliki
               in intenzivno rabijo toliko podpore, ampak stvar je taka, da na koncu gre za
               dohodkovno politiko.</p>
               <p>Druga pomembna zgodba, zakaj kmetijska politika in to postaja predvsem predmet
               zadnjih desetih let, gre za okoljske javne dobrine, ki jih kmetijstvo daje torej
               kmetijstvo je več namenska dejavnost, to ni navadna gospodarska dejavnost in ko
               kmetujemo se seveda dogajajo tudi dodatne pozitivne stvari kot je zagotavljanje
               poseljenosti, obdelanosti, varna hrana, prehranska varnost in podobno. Seveda tudi te
               javne dobrine, ki so počasi dobile neko  ime, bi morale biti zelo precizno definirane, vendar
               tudi tu je še potreba po tem. Prav tako je tudi potreba po jasnejšem definiranju
               podnebne politike v povezavi s kmetijstvom.</p>
               <p>Pomembna tema, ki se je ponovno odkrila s to reformo in ki je bila v bistvu začetek
               skupne kmetijske politike, pa je prehranska varnost. Torej, to je bil začetek skupne
               kmetijske politike, ki je bil prav zato, da Evropi zagotovi dovolj hrane po drugi
               svetovni vojni. Takrat je bil seveda to zelo pomemben razlog za intenzivno in
               zaščitniško naravnano kmetijsko politiko. Tokrat je bila ta tema ponovno odprta,
               vendar v nekem drugem kontekstu. Vemo, da ima svet še zmeraj zelo velik problem z
               lakoto, 850 milijonov ljudi trpi izrazito pomanjkanje. In prispevek Evropske unije tu
               bi naj bil, da Evropa s svojimi resursi prispeva k zagotavljanju svetovne prehranske
               varnosti, ki je eden velikih globalnih problemov. Pomemben cilj je tudi teritorialna
               uravnoteženost, torej, ohranitev dejavnosti tudi tam, kjer drugače kmetijstva ne bi
               bilo, v težjih pridelovalnih razmerah, v strukturah, ki jih drugače tudi ne bi bilo,
               torej, socialno šibkejše, majhne kmetije, odročnejši kraji. Torej, zelo zapleten,
               kompleksen nabor ciljev, ki jih kmetijska politika poskuša zagotavljati z različnimi
               ukrepi.</p>
               <p>V tem obdobju definiranja nove kmetijske politike, žal, Evropski uniji ni uspelo na
               novo utemeljiti skupne kmetijske politike, to ji je uspelo nekako napol. V prvi fazi
               so bili zelo veliki napori, velika javna razprava po celi Evropi, zakaj jo rabimo,
               civilna družba se je vključevala, politične stranke, države članice in tako naprej.
               Mislim, da tu lahko govorimo le o delnem uspehu. Prišlo je do neke nove paradigme,
               vezane na okolje, vendar ta dejansko še ni v celoti realizirana tudi skozi celotno
               politiko. Tako da če bi danes spraševali evropske kmetijske politike, naj prepričajo
               javnost, zakaj rabijo kmetijsko politiko, bi odgovarjali zelo različno, ministri
               različno, politične stranke različno in tako naprej. Zaradi tega, kot sem že povedal,
               ker je zelo težko najti soglasje med državami članicami, nekateri so za popolnoma
               liberalen pristop, drugi so za zelo konservativnega, tretji nekje vmes. A ne glede na
               to pa je skupna kmetijska politika še vedno ena najmočnejših javnih politik Evropske
               unije. Kot je kolega povedal, na koncu se denar v osnovi deli za dva velika sklopa
               politik, za rast in razvoj, kohezijo, konkurenčnost na eni strani in za skupno
               kmetijsko politiko, ker se pač Evropa še ni odločila, da bi na drugih, bom rekel,
               dragih javnih proračunskih politik, da bi jih pač suvereno prenesla na skupne organe.
               Zakaj še zmeraj toliko kmetijske politike, je tudi zelo močan politično-ekonomski
               argument - zaradi tega, ker obstaja in se države članice verjetno nikoli več ne bi
               mogle odločiti, da bi na nacionalni ravni na tak način podpirale. Zato je tudi zelo
               velik interes in skupne koalicije vseh tistih, ki vedo, da je to verjetno eden
               zadnjih vzvodov, da se evropsko kmetijstvo sploh podpira. Ta politično-ekonomski
               argument govori tudi o tem, da je ta politika zelo močno interesna, tu igrajo zelo
               močno vlogo interesi držav članic, raznih skupin. V nekaterih državah kmetijska
               politika še zmeraj močno vpliva tudi na volilne rezultate, predvsem tam, kjer imajo
               večinski volilni sistem. Ampak zaključimo ta del <q>"zakaj"</q> s pol odgovora, ker
               popolnega ne moremo dati – razlogi za to politiko nedvomno obstajajo. Vsak si jo
               razlaga po svoje, dejstvo pa je, da bo treba v prihodnje bistveno več energije,
               znanja in tudi politične volje nameniti temu, da bomo znali utemeljiti, zakaj skupna
               kmetijska politika.</p>
               <p>Kaj je ključni ukrep skupne kmetijske politike? Zakaj so to neposredna plačila? S tem
               sem že odgovoril na vprašanje, na kakšen način in kako delujejo. Neposredna plačila
               imajo v bistvu zelo dolgo zgodovino. Če zdaj pogledate razlago ukrepov, boste težko
               razumeli, zakaj se toliko namenja za to politiko, zakaj so ukrepi točno taki, kakršni
                  so. Ja, preprosto
               zaradi tega, ker ima v politiki, ne samo v kmetijski, vse svojo zgodovino. Mi imamo
               neke vrste potno odvisnost, torej, vse ima nek svoj začetek. In začetek v kmetijski
               politiki, s katerim se še zmeraj danes soočamo, 60 let potem, je to, da je pred 6
               leti evropska kmetijska politika ščitila in postavljala in razvijala kmetijstvo z
               višjimi cenami. Zaščitila je meje, dajala je izvozne podpore in z višjimi cenami
               poskušala dosegati vse cilje, predvsem razvoj kmetijstva. Ta model je seveda
               postopoma potem razpadel, zaradi prevelikih stroškov financiranja presežkov in
               predvsem zaradi mednarodnih sporov, ko enostavno skozi pogajanja GAT in WTO je ta
               možnost postala tako daleč omejena, da danes v bistvu več ne morete preko cen, preko
               uravnavanja trgov karkoli narediti. In to je mnogokrat tudi zelo zahtevno, kajti
               razmere v kmetijstvu se precej spreminjajo, imate naravne vplive, imate vplive
               sprememb tako na strani ponudbe kot povpraševanja. Potem, ko so ugotovili, da morajo
               spremeniti, je prišlo leta 1992 do zelo velike spremembe. Rekli so, v redu, gremo s
               cenami dol, kako pa drugače. Enako, politično-ekonomski interes, kmetje ne smejo
               izgubiti. Pri istih proizvodih, kjer so prej ščitili z visokimi cenami, so to
               kompenzirali z neposrednimi plačili, za specifične kulture in zgolj kot nadomestitev
               padca cen. In ta element ostaja še danes. To so neke vrste zgodovinske pravice, ki so
               izhajale še iz cen, potem leta 1992 preko teh plačil na hektar in površino za točno
               določeno rabo zemljišča, za točno določeno poljščino, za točno določeno vrsto živali.
               Reforma pred 10 leti, tako imenovana Fichterjeva reforma, je tu naredila samo nek tak
               trik, ni več zahtevala konkretne proizvodnje, konkretnih živali, ampak je rekla, vi
               boste to dobivali naprej, vendar na temelju zgodovinskih pravic. In spet smo na nek
               način zamrznili obstoječe stanje. Upravičenec dobi bodisi toliko kot v preteklosti,
               tako imenovani zgodovinski model, ali se pa država odloči, da ima na vsak hektar vse
               enako. Nekatere države so delale po prvem modelu, nekatere po drugem. Mi, recimo, v
               Sloveniji smo se odločili za kombiniran model, imamo delno ta model, ki se letos
               nehuje, delno imamo enake zneske na hektar, delno imamo pa tudi še zgodovinske
               pravice. Na koncu noben slovenski kmet nima enako na hektar. Torej, ti zneski se
               določajo na zelo zahteven način, in to preko nacionalne ovojnice dobite določeno in
               se pogajate, koliko denarja ima vsaka država, in to je določeno v pristopnih
               pogajanjih. Mi smo seveda v pristopnih pogajanjih se s tem zelo veliko ukvarjali, so
               nas pa zacementirali v neki fazi razvoja. Slovensko kmetijstvo danes je drugačno, kot
               je bilo leta 2002, ko smo končevali pogajanja, ampak pač taka je usoda.</p>
               <p>V samih pogajanjih, če pogledate, je eno ključnih vprašanj, predvsem del novih držav
               članic je to postavilo kot prvo prioriteto sploh pogajanj o novi finančni
               perspektivi, je to, da so zneski držav, če jih preračunamo na nek relativni
               indikator, tu je na hektar, lahko bi na prebivalca, lahko bi na GDP, kakorkoli
               hočemo, na hektar, da so izjemno velike razlike. Tako imate, recimo, Malto z več kot
               700 evri na hektar do, ne vem, Latvije z manj kot 100. In seveda Evropa je to težko
               prenesla, tako velike razlike, zato so se zelo veliko ukvarjali. Končni dogovor je
               bil ta, da so del razlik pokrili, predvsem so pa postavili minimalno mejo. Danes v
               Evropi nihče ne bo imel, nobena država, manj kot 196 evrov na hektar. Tu so največ
               koristi dobile baltske države, na račun tistih, ki so imeli nekoliko nad povprečjem,
               ampak ker je bilo teh več in večji zneski, ta znižanja niso tako velika. Slovenija je
               bila na pozitivni strani, je imela več od povprečja Evropske unije in tu bo zaradi
               tega argumenta tudi nekoliko izgubila.</p>
               <p>Kakšen model kmetijske politike imamo, kaj nam bo kasneje verjetno minister
               predstavil, kajti to je zdaj ena ključnih debat, ne samo v slovenskem kmetijstvu,
               ampak po celi Evropi, s kakšnim modelom bodo države  to reformo zdaj realizirale. Možnosti so zelo
               različne. V osnovi za nekoga, ki je laik, lahko razložimo zelo enostavno - gre pač za
               neka plačila na hektar kmetijskih površin. To so pa lahko zelo različni dodatki, zelo
               različne argumentacije. Lahko je to neko osnovno plačilo, ki je enak znesek za vse,
               mislim, to mora biti, to so obvezni ukrepi. To je tudi zeleno plačilo, 30% vsega
               zneska mora biti namenjenega zgolj za to, ker je bila in je glavna razprava potekala
               znotraj reforme, pod kakšnimi pogoji se to plačuje. In tu je bila komisija precej
               razočarana, saj je potem v Svetu in Evropskem parlamentu prišlo do precejšnjega
               rahljanja teh pogojev. Trije pogoji so: ohranitev trajnega travinja zaradi podnebnih
               sprememb, različne kulture je treba imeti na posameznem kmetijskem gospodarstvu, in
               sicer zato, da se pač, kar je spet dobro z vidika okolja, in pa del območij, in to je
               bilo najbolj sporno, bi morali na nek način izključiti iz intenzivne kmetijske
               proizvodnje. Tretja zgodba, to modro, pa niti ni toliko poznana, da so se kmetijski
               ministri in Evropski parlament odločili, da je sprememba, ki jo nova reforma uvaja,
               prevelika, da bi kmetje preveč izgubili, predvsem tisti, ki so zelo veliko dobili,
               praviloma so bili pa to tisti, ki so bili zelo intenzivni, ki so imeli zelo veliko
               proizvodnjo. Zato so ubrali oziroma na koncu so trije kompromisni predlogi, kako
               lahko ne greste na neko enako višino plačil, ampak del teh zgodovinskih plačil
               ohranjati, bodisi skozi tako imenovani model notranje konvergence bodisi z nekimi
               dodatki, ampak to so že tehnične podrobnosti. Gre samo za to, da si je treba
               zapomniti, da so v bistvu lahko te razlike še zmeraj med kmetijskimi gospodarstvi, če
               se država odloči, da ji to gre v korist. Tu je potem še dodatek za mlade kmete.
               Ohranjeno je tudi tisto iz Fichterjeve reforme, za določene proizvodnje, kjer država
               smatra, da je pomembno za doseganje nacionalnih ciljev, država lahko tudi predlaga,
               in je predlagala, dodatke za proizvodnjo, vezano na plačila. Tu je sorazmerno prosto,
               je pa omejen obseg sredstev, največ do 15%, in mi smo tu v bistvu na zgornjem plafonu
               sploh možnega, drugi so na nižjih odstotkih. Potem je še prostovoljno tudi to, da
               imate lahko dva sistema, da imate ta sistem, ki je kompliciran, kjer je treba
               izpolnjevati tudi določene pogoje, tako imenovane navzkrižne skladnosti z vidika
               varstva okolja, varne hrane, zaščite živali in podobno, da se lahko odločite, da za
               male kmetije pa to na nek način omejite in jim poenostavite shemo, torej, da na lažji
               način pridejo do teh sredstev.</p>
               <p>Uravnavanje trgov. V smislu kmetijske politike je bila ta postavljena na začetku
               predvsem zato, da prepreči prosti trg. Nekateri so včasih rekli, da je to edini
               realen komunizem, ki se je v modernem razvitem svetu naredil, ko se je z zelo
               različnimi instrumenti Evropska unija odločila, da prepreči, prvič, padanje cen in,
               drugič, nihanje cen. Torej, da je stabilizirala cene na sorazmerno visoki ravni. To
               je bilo v preteklosti zelo močno, visoka uvozna zaščita, visoke izvozne podpore,
               potem kvote. Ko to ni več samo za sebe delovale, kvote so predvsem tam, kjer je
               proizvodnja šla čez 100% samooskrbe in so s tem narasli stroški. Zelo močan sistem
               intervencij na notranjem trgu, zelo močne podpore porabi. Torej, cel sistem ukrepov
               za dvig in stabiliziranje cen, vendar ta reforma je zdaj v bistvu to politiko kot
               zelo aktivno dnevno politiko dokončno pokopala. Torej, danes imamo v Evropski uniji v
               bistvu politiko, ki se bo na trgu pojavljala zgolj takrat, ko bo resno prišlo do
               kriz. In to se trenutno zdaj dogaja zaradi ruskega embarga, delajo se umiki s trgov,
               podpirajo se privatna skladiščenja. Ampak je že prvi problem – denarja je zmanjkalo
               po dveh mesecih. In že za naslednje leto ga ni, učinki so pa zelo vprašljivi.
               Mimogrede, ne vem, če ste spremljali afero Italije, ki je sorazmerno malo sira v
               Rusijo izvažala, je bila tako spretna, da je s svojimi velikimi blagovnimi znamkami
               pobrala skoraj ves razpoložljivi denar in ubogi Finci, Latvijci in Litvanci, ki so
               zelo veliko v Rusijo izvažali,  sploh niso prišli do tega denarja. Kakorkoli, pomembno je
               sporočilo, kmetijstvo od tega novega obdobja bo res vse bolj prepuščeno silnicam
               trga. Od 2007 smo temu sledili, to se je pojavljalo, bila so zelo velika nihanja, v
               redu, vzporedno tudi s svetovno prehransko krizo, vendar mi se bomo od danes naprej
               soočali z velikimi nihanji cen zaradi naravnih razmer na trgu in tudi z zmeraj
               večjimi proizvodnimi in dohodkovnimi tveganji. In trenutna evropska kmetijska
               politika na to nima odgovora. Torej, tudi vi v parlamentu se boste verjetno z novimi
               in novimi krizami s tem ukvarjali, odgovorov pa ne bo zelo veliko možnih na to
               vprašanje, razen če bo prišlo do popolnega zasuka kmetijske politike, v smeri tega,
               kar počnejo Američani in Kanadčani, ko praktično ves ta razpoložljivi denar za te
               namene spreminjajo, premikajo v ukrepe upravljanja s tveganji, ampak za to verjetno
               Evropa vsaj še to obdobje ni zrela.</p>
               <p>Pomembna politika je razvoj kmetijstva, podeželja in okolja. Okolje, smo rekli,
               pomemben element kmetijske politike, argument za njo. Govorimo o nekonkurenčnosti, o
               slabih dohodkovnih možnostih. Torej, razvoj kmetijstva je pomembno vprašanje, če
               moramo strukture spremeniti. Kaj želimo s to politiko doseči, kako deluje? V bistvu
               je to zelo kompleksen sistem politik, je nabor ukrepov, ampak to je dobra politika.
               Ona dejansko deluje po sistemu, kaj je problem, kaj moramo reševati, si postavimo
               cilje v povezavi s tem, določimo finančne prioritete in potem implementiramo to.
               Seveda, če to znamo narediti, torej v skladu s <q>"policy"</q> cikli. Nameni so pa trojni:
               hočemo prestrukturirati agroživilstvo in gozdarstvo, in to z vlaganjem v proizvodne
               faktorje kot tudi v prenos znanja v politiko kakovosti, zelo pomembne so storitve pri
               javnih dobrinah, predvsem okoljske storitve, vendar tudi ohranitev kmetijstva v
               odročnejših delih, in tretji tak paket so neke dodatne izbrane podpore za razvoj
               podeželja, kjer je nekoliko nesoglasja. Razvoj podeželja ni samo to, kar prihaja
               skozi kmetijski resor, ampak je bistveno več, rabite ceste, šole, zdravstvo, socialno
               politiko in tako naprej. Ampak Evropska unija je pač to zožila v tem elementu. In del
               paketa teh ukrepov je znotraj politike razvoja podeželja. Torej, ta politika je
               sofinancirana, vsaka država mora predstaviti, narediti svoj program. V Sloveniji smo
               se s tem zelo ukvarjali zadnji dve leti in celo več. Je pa to precej določena in
               zahtevna politika. Velikokrat presega sposobnosti tako upravičencev kot državne
               administracije slediti tako zahtevnim politikam, kot je diktirano in pogosto tudi na
               zelo birokratski način. Tu imamo težave, zato ta politika, ki je definitivno popolna
               v konceptu, ima težave s svežino in prodornostjo idej. Ali res z njo – ampak to zdaj
               ni slovenski problem, mi smo tu med boljšimi, to je v Evropi problem, pa tudi seveda
               velja za Slovenijo -, ali so razvojna vprašanja pravilno določena, s katerimi se
               ukvarjamo. Saj podobno je s kohezijo, ali rešujemo prave stvari, ali dosegamo
               razvojne cilje. S temi, pazite, mi smo samo skozi razvoj podeželja, prvi steber, smo
               v zadnjih 10 letih od pristopa dali po moji oceni 2,5 milijarde evrov. Veste, kakšen
               denar je to! Ali smo s tem spremenili, ali smo dosegli kakšne razvojne cilje, smo
               dali pravim področjem prioriteto? Ali so ukrepi primerno opredeljeni in tako naprej.
               Seveda, odgovora ni možno dati enostavno, zagotovo to ni črno-bela slika, marsikaj
               dobrega je bilo narejenega, vprašanje je, ali pa ne bi teh stvari še bolje
               izkoristili.</p>
               <p>Na koncu še proračun, na nek način povežemo obe zgodbi. Torej, kaj se je dogajalo
               skozi proračun za skupno kmetijsko politiko skozi čas in pa spremembe po zadnji
               reformi. To je lepa slika, seveda precej zapletena, ker je podrobna. Prikazuje vso
               zgodbo skupne kmetijske politike, to je od Evropske komisije od leta 1980 do 2020.
               Vidimo to rast, od 10 milijard na približno 60 milijard v tem obdobju. Ta rast ima
               dva vzroka: prvo je plačevanje presežkov, ko so morali zato, da so doma  ohranili cene, na
               izvoznih trgih plačevati zelo velike razlike v izvoznih podporah in to se je dogajalo
               med leti 1980 in 1992 in je proračun se dvignil iz 10 na 40 milijard. Potem je pa
               proračun, ko se je spremenila politika v smeri neposrednih plačil, in ko so se uvedli
               večletni finančni okviri, ki so fiksirali proračune, te rasti več ni, torej
               kmetijstvo ne more trošiti več kot mu je s strateškim okvirom določeno, so vse te
               spremembe, ki se dogajajo, ta povečanja iz 40 na 60 milijard so predvsem rezultat
               širitev. Najprej Avstrije, Švedske, Finske, kasneje trinajst novih držav članic. Kot
               vidite, višina proračuna je sedaj zamrznjena, ampak to je zelo, moramo biti previdni,
               to je v nominalnih zneskih. Realno v bistvu proračun že kar nekaj čas za kmetijstvo
               pada. Vmes pa vidite tudi spremembe v barvah, to je pa to kar sem do sedajle omenjal,
               prihaja do izrazitih sprememb v strukturi kmetijske politike, od tega v začetku, v
               glavnem plačevanje višjih cen, povem uvedbe ene vrste neposrednih plačil in na koncu
               seveda uvedbe zgodovinskih plačil in sedanjega modela. Če pogledamo kaj se v bistvu
               dogaja, ali ima, s kakšnimi sredstvi bo skupna kmetijska politika razpolagala v
               naslednjih sedmih letih, ugotovimo naslednje, da so sredstva še zmeraj zelo obsežna,
               realno pa to pomeni padec na ravni 14%. Realno. Med 2013 in 2020. Pred tem je padec
               na politiki razvoja podeželja večji kot na politiki neposrednih plačil. Zakaj?
               Preprosto zaradi tega, ker je politika neposrednih plačil ima bistveno večji interes,
               z njo si marsikatere, tudi bogata država kot je Francija, Irska, OK, Španija ne več
               toliko, popravlja svojo proračunsko bilanco z Evropsko unijo. Tukaj je od zadaj tudi
               zelo velika vojska kmetov, torej predstavljajte si, od zadaj je tri milijone ljudi,
               ki dobivajo subvencije iz teh naslovov. Pri razvoju podeželja je pa tako, moraš
               vedeti kaj hočeš, dobi samo tisti, ki je opravičen in mora izpolnjevati določene
               kriterije, zato ta politika nima toliko interesne klientele in njeni zlati časi vsaj
               v smislu financ, mislim pa, da ne toliko v smislu vsebine, so mimo.</p>
               <p>Grafikon, ki je naslednji, prikazuje mogoče za vas politično najbolj zanimiv,
               vprašanje je pa, rabi pa nekaj komentarja. Tukaj prikazujemo v bistvu, kako so se po
               državah spremenila sredstva za neposredna plačila in za razvoj podeželja. Vse seveda
               v realnih zneskih, ne v nominalnih. Vse v cenah 2011. Slovenija je pri teh direktnih
               plačilih na podlagi števil, ki to ni povprečje 2007-2013, to je zadnje leto in to so
               podatki Evropskega parlamenta. Naši so nekoliko drugačni in jaz bolj verjamem temu
               modelu iz Ekonomske fakultete, ki smo ga tudi pomagali skupaj z Ministrstvom sami
               ustvarjati, ampak parlament ima pač take podatke, ampak razlike niso velike. Torej
               tukaj je neko zmanjšanje 4,6%, ki gre na račun v bistvu inflacijskega učinka in pa
               učinka izenačitve. Drugi, kdo je dobil jasno pri neposrednih plačilih. Ti, ki so
               imeli precej zelo nizka plačila, Latvija recimo 50%, v glavnem pa tukaj ni tako
               velikih sprememb kot so se zgodile na politik razvoja podeželja, kjer so nekatere
               države, predvsem nove države bile soočene z dvema problemoma. Uvedbo objektivnih
               kriterijev, kjer pa moram reči, da teh objektivnih kriterijev razen v besedah nihče
               ni videl. Mi smo to poskušali računati, pa jih nismo znali računati, smo samo neke
               približne enačbe delali. S tem se je že zelo pokazalo kako politično tukaj je
               delovalo in zakaj se je Evropska komisija tako odločila in seveda potem Evropski svet
               zelo enostavno zaradi tega, ker je to bil preostanek v pogajanjih. Na koncu, ko so se
               izpogajali za velika sredstva, za direktna plačila, za kohezijo, so na raziskavah, še
               bolj pa na razvoju podeželja na nek način poskušali zapirati proračun. Zato so tukaj
               seveda spremembe tudi zelo velike in so gledali tudi kako politično države pritiskajo
               za ta sredstva. Sedaj, če pogledate, se vam bo zdelo teh 20% zmanjšanje realnih
               sredstev iz Evropske unije za Slovenijo, za razvoj podeželja zelo velik padec. Bom pa
               rekel, da ni. Mi smo bili,  ob Malti smo imeli največ sredstev relativno na hektar. Ne bom
               razlagal zakaj. Lahko, če hočete, potem kasneje. In dejstvo je, da je bila njihova
               prva ponudba, torej Van Rompuy, torej evropskega sveta v pogajanjih je bila bistveno
               višja, bistveno nižja, ko so objektivne kriterije upoštevali, in da je Slovenija
               potem dobila enke vrste<gap n="…"/> Kako si ti to imenoval? Piškotek, piškotke, torej dobili smo
               neko kompenzacijo, lahko bi dobili še večjo, ampak toliko smo si očitno zaslužili
               koliko smo dobili, tako da ta sredstva seveda danes pri programiranju programa
               razvoja podeželja delajo precejšnje težave. Sredstev je manj, ciljev je pa več. Tako
               da, bo težava. Kaj so drugi dosegli? Tukaj se vidi zelo velika politična trgovina.
               Italijani delo plus, ne glede na to, da je mase vsega denarja, pa smo videli za 17%
               nižja. Torej mi smo zelo blizu temu povprečnemu procentu znižanja vseh. Nekateri so
               izgubili več, nekateri manj. Kakšna je prihodnost skupne kmetijske politike?
               Kratkoročno, srednjeročno, dolgoročno. Srednjeročno mislim, da smo sedajle zaprli en
               paket, eno zelo intenzivno obdobje pogajanj je mimo. Sedajle se bo, leto, dve se bo
               ukvarjalo predvsem s področnimi zakonodajami. Sedaj se premika poudarek skupne
               kmetijske politike iz Bruslja na prestolnice, kjer bo treba sprejeti, izvajati nove
               programe, nove sheme neposrednih plačil, se soočati s tem, vendar po teh dveh letih,
               ko se bo to zgodilo in se bodo vmes še mogoče kakšna področja zakonodaja spreminjala,
               mislim da bo zelo hitro 2017, 2018 prišlo do razprave o novi reformi SKP.
               Srednjeročni pregled je napovedan, ni popolnoma jasno definirano ali bo, ampak
               mislim, da taka kmetijska politika kot jo imamo danes v Evropski uniji, ne bo zdržala
               celo to obdobje, da bodo neko korekcijo morali izpeljati. Po letu 2020 mislim, da
               bomo v istem položaju kot smo bili leta 2010. Spet se bo iskala argumentacija, dokler
               ne bomo jasneje znali poudariti, zakaj imamo to politiko tudi drugim, ne samo kmetom
               in dokler ne bomo politike naredili bolj ciljne, bolj ukrojene, bodo težave. Mislim,
               da bodo največje spremembe na področju neposrednih plačil. Trenutna rešitev je
               neposrečena. Z njo niso zadovoljne ne velike države ne kmetje ne birokracija. Pač to
               je nek poizkus narediti obrat pa pri tem ostati čim bolj na istem mestu. Mislim, da
               bo prihajalo do poenostavitve. Vprašanje je, če ne bomo prišli do razprave o novih
               ukrepih, predvsem v smeri upravljanja s tveganji.</p>
               <p>Razvoj podeželja. Mislim, da se bodo dogajali novi poudarki, še več zahtev, več
               prostora nacionalnim rešitvam. Mislim, da je trenutno politika preostro postavljena
               zgolj iz Bruslja in je težko to delati na 28. državah in vseh regijah. Kar se pa
               proračuna tiče, pa ne upam čisto nič napovedati. To je čista steklena krogla. Je v
               bistvu zelo povezan s tem kako bo Evropska unija funkcionirala, kaj se bo dogajalo z
               institucijami, kaj se bo dogajalo z evro območjem, itn.</p>
               <p>Hvala za pozornost.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa gospod dr. Erjavec.</p>
               <p>Besedo dajem še ministru, mag. Dejanu Židanu, ki bo predstavil 1.c točko. To je
               predstavitev implementacije reforme skupne kmetijske politike 2014-2020 v
               Sloveniji.</p>
               <p>Minister, beseda je vaša.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Hvala gospa predsednica. Seveda lep pozdrav vam pa gospodu predsedniku, vsem
               poslankam in poslancem, ostalim prisotnim in seveda tudi generalnim sekretarjem obeh
               odborov!</p>
               <p>Če nadaljujem tam kjer sta spoštovana profesorja končala in zraven tudi, da ste
               zahvaljujem za to razpravo. Tovrstnih razprav, ne samo v Državnem zboru, tudi v
               Sloveniji je premalo in so koristne, ker gre za zelo veliko denarja in to ni denar,
               je Evropska unija, to je denar davkoplačevalk in davkoplačevalcev, ki mesečno odhaja
               v Bruselj in ga potem, če izpolnimo kriterije, ki so na razpolago, tudi dobimo nazaj
               ali pa tudi ne in mogoče tega zavedanja je tudi v Sloveniji premalo.</p>
               <p>Kot prvo je potrebno povedati, da sama pogajanja o kmetijski reformi so se začela
               aprila leta 2010, ko je bila znamenita seja Odbora za kmetijstvo in podeželje
               Evropskega parlamenta, ker je tedanji komisar gospod Dacian Ciolos predstavil nove
               usmeritve. Takrat je bil poudarek izrazito na okoljskih temah, če se kdo spominja
               tiste predstavitve.  Tako da
               je tudi kmetijski prostor do neke mere takrat bil tudi prestrašen, ker se je pomembno
               manj govorilo o podeželju in hrani, kot običajno, ampak bistveno več o okolju. In
               potem so se začela pogajanja, ki so se delno zaključevala. V resnici dokončno
               zaključila pa šele konec lanskega leta. To je pomembno vedeti zato, ker so se
               pogajanja o kmetijski reformi zaključila za leto dni zamude in zato v bistvu se
               ukrepi pričenjajo izvajati z letom dni zamude. To leto, ki ga živimo, je neobičajno
               leto. Je hibridno leto. Izvajamo stare ukrepe, je pa že leto 2014, ko že po logiki
               2014 do 2020 je že novo obdobje. V vseh državah EU je tako in tudi v Sloveniji. In
               vsi napori, ki potekajo so, da se s 1. 1. 2015 začne izdvajati sedemletna politika,
               ki bo v bistvu šestletna politika. Mi na ministrstvu gledamo, čeprav je to skupna
               ovojnica, gledamo ločeno neposredna plačila z vsem, kar temu pritiče, ker imajo
               povsem drugačno logiko kakor program razvoja podeželja. Tu smo bili pred zelo
               velikimi dilemami. Ni bila samoto dilema kar je bilo prikazano, da smo v skupini
               nekaj držav, ki ima najvišja plačila na hektar. Kako pridemo do teh plačil je dosti
               enostavno. Seštejemo vsoto. Ta vsota je do sedaj bila 140 do 144 milijonov in delimo
               s hektarji, kjer so plačilne pravice tudi realizirane. To ni v Sloveniji 470.000
               hektarjev, ampak je, mislim da 434.000 hektarjev. Tu pač smo bili, kar smo bili in
               potem začetne napovedi so bile dvojne. Prva napoved je bila, da mora priti do, v
               narekovaju, pravičnosti na ravni EU. Torej, hektar kjerkoli EU je mora biti gledan s
               stališča sofinanciranja kmetijske proizvodnje in ukrepov kmetijske politike enako
               obravnavan. To bi bilo hudo tveganje za Slovenijo, ker če bi do tega prišlo bi se
               količina denarja, ki je na razpolago bistveno spremenila. Imeli pa smo še eno
               tveganje, ki je izrazito značilno za Slovenijo in ga večina držav ne razume in to je
               ta neobičajna struktura kmetijskih površin. Mi za razliko od ostale večine držav
               imamo obratno razmerje, kar se tiče travinja in polj. Generalno mi imamo približno
               eno tretjino njiv oziroma polj in vrtov. To je ista skupina, ostalo je pa travinje.
               Ostale države imajo pa obratno. Pa to razmerje bistveno vpliva na intenzivnost
               kmetijske proizvodnje, ki je tako in tako že v Sloveniji prenizka. In če opazujemo
               kmetijsko proizvodnjo skozi izenačene ukrepe, je vedno nevarnost, da ne pride še do
               dodatne ekstenzivnosti proizvodnje v državi, kjer hrane primanjkuje. Torej, to so
               bili osnovni strahi, ki smo jih imeli v začetku. Moram reči, videli ste, da je prišlo
               do političnega pogovora, ki je bil posledica argumentov, ki v bistvu Sloveniji
               povzroči, da sedanja plačila, ki so letno 140 do 144 milijonov evrov, zakaj govorim o
               tej razliki? Zato ker te vsote se občasno odštevajo ukrepi, ki se na ravni EU
               izvajajo za posamezne intervencije. To so potem tiste modulacije, ki se izvajajo. In
               kmetje tega včasih ne razumejo, se številke na odločbah spreminjajo. Je pa to v
               bistvu posledica evropskih ukrepov. In takrat se kmetije v EU to dogodi. Iz tega
               denarja smo prišli, govoril bom pa sedaj o tekočih cenah, ne v bistvu <stage>/ nerazumljivo/</stage>
               na leto 2011, ker mogoče nekaj lažje razumljivo, smo prišli na 138 do 134. Torej,
               leta 2014 je na razpolago 138 milijonov in potem pridemo leta 2020 na 134 milijonov.
               Je pa v ozadju nekaj, kar se iz te številke ne vidi. Namreč, plačila, ki so se do
               sedaj izplačevala v Sloveniji so bila delno iz evropskega proračuna, delno pa
               sofinanciranja iz državne blagajne. To razmerje se je letno spreminjalo, tako da v
               nekem trenutku je bilo polovica od 140 milijonov je bilo iz evropske blagajne,
               polovica pa iz integralnega proračuna. In potem se je vsako leto povečal delež
               evropskega proračuna za 10%, tako da v bistvu generalno gledano, če gledamo samo
               integralni proračun, je kmetijstvo, dovolite to besedo, pomagalo slovenskemu
               proračunu za 14,4 milijone, ker se je toliko povečal evropski sodel. Od sedaj naprej,
               ko opazujemo neposredna plačila opazujemo 100% refundacijo iz EU.</p>
               <p>Dovolite, da vam še pri neposrednih plačilih povem eno posebnost, ki je ne najdemo
               pri programu razvoja podeželja. To je posebnost, da refundacija poteka šele v
               naslednjem letu. Torej, zbirne vloge, ki se oddajajo recimo v letu 2014 se po osnovni
               logiki začnejo kot neposredna plačila plačevati kmetijam v letu 2015 in potem z
               zamikom meseca ali dveh potem lahko refundiramo tudi pri EU.  Mi lahko sicer tudi pred tem, vsaj
               nekatere akontacije izpeljemo, za nekatere, če preveč pomaknemo v jesen, potrebujemo
               tudi posebno soglasje Evropske komisije, vendar to potem ne omogoča refundacijo v
               tekočem letu, ampak se refundacija prenese v naslednje leto. Pri programu razvoja
               podeželja, v bistvu je pa dinamika drugačna. Generalno, ko gledamo ukrepe, torej naš
               strah je bil, da bo prišlo do izenačitve med državami, tega strahu več ni, videli ste
               iz tabele, ki je bila predstavljena, da države, ki smo dobivali nadpovprečno se
               nekoliko znižale, države, ki podpovprečno so šle na osnovni limit 70 % in se jim je
               bistveno povečalo. Torej tega strahu ni, drugi strah, da gremo v nekem trenutku takoj
               na izenačitev, ali imaš travinje ali kraški travnik ali pa intenzivno vrtninarsko ali
               pa poljedelsko proizvodnjo, da pride do izenačitve, pa prav tako tega strahu več ni.
               Namreč odločili smo se za en poseben model delne konvergence, ki pomenijo, da sistem
               počasi spreminja do leta 2019 in tudi takrat bo na podlagi zgodovinskih podatkov med
               kmetijami, to izračun na kmetijo ostala določena razlika, ki pa ne bo tako velika kot
               do sedaj. Če gledamo neposredna plačila prinašajo neko novost in ta novost je kot
               prvo, da omogočajo posebno shemo za malo kmetijo. Ta shema je do 10 %, torej v bistvu
               slabih 14 milijonov evrov. Kmetije, torej, ki so manjše, takšnih je v Sloveniji
               približno tretjina, enostavno za njih to pomeni huda poenostavitev. Do leta 2020 bodo
               živeli v dosti poenostavljeni shemi, ki v praksi pomeni bistveno manj administriranja
               za njih, na drugi strani pa tudi bistveno manj administriranja za državo. To je prva
               razlika.</p>
               <p>Druga razlika je, nova shema omogoča dodatno plačilo za mlade kmete, to poznate, ker
               smo se že pogovarjali in mladi kmetje tisti do vključno 40 let. In v praksi bo
               izvajanje takšno, da bomo mladim kmetijam financirali plus 25 % plačila na hektar.
               Kaj je to? To je v bistvu finančni vzvod, da v bistvu pride do generacijskega
               prestrukturiranja na področju kmetijstva in potem naslednja novost, ki je tudi
               pomembna, je pa novost, ki se imenuje, mi temu rečemo proizvodnja, vezava je pa v
               bistvu posredna proizvodna vezava. To proizvodno vezavo bomo v Sloveniji izkoristili
               v celoti, ta proizvodna vezava nam omogoča, da sledimo resoluciji, zagotovimo si
               hrano za jutri, v praksi prvič bomo proizvodnjo vezali vrtnine. To v praksi pomeni,
               da ta nizka samooskrba, ki niha med 30 do 40 % bo spodbujena s finančnim vzvodom. Če
               recimo v tem trenutku naredimo hiter izračun, bo pa to seveda odvisno od števila
               hektarjev, ki se bodo spreminjali, bo kmetija na hektar vrtninarske proizvodnje
               dobila o plačilih, ki tako in tako dobi še proizvodne vezave nekaj čez 1000 evrov. Mi
               verjamemo, da bo tudi to eden izmed vzvodov, ni to edini ukrep, več ukrepov je, ki bo
               omogočal, da na tem področju rastemo. Podoben vzvod uporabljamo pri strnih žitih,
               tudi to poznate, začetna ideja je bila, da bi šli na krušna žita, vendar je v praksi
               nemogoče izvajati kontrolo in je bil potem dogovor strna žita, kar ima potem tudi
               efekt na en del živinoreje.</p>
               <p>In potem kot tretje, dosti smo se ukvarjali z vprašanjem, kako v novi perspektivi
               zaščititi gorske in hribovske kmetije, gorske, hribovske kmetije predstavljajo 50 %
               kmetij, ki proizvajajo surovo mleko, čeprav so nekaj manjše in v praksi pomenijo, da
               proizvedejo 40 % surovega mleka v Sloveniji in tudi tukaj uvajamo proizvodno vezavo.
               Proizvodna vezava sicer se izračuna relativno zapleteno, je pavšalna, ampak če tako v
               praksi v tem trenutku povem, bo nekje približno 2,5 evrov centa na liter mleka. Torej
               gorska kmetija, zato ker ima težje pogoje kmetovanja, dostop do surovin je dražji,
               prav tako prodaja pridelkov s te kmetije, ima potem na razpolago ta finančni vzvod.
               Potem pa še klasično. To pa je v bistvu 2 % za beljakovinske rastline. Poznate, da je
               značilnost nove kmetijske politike je ozelenitev, tako da 30 % neposrednih plačil
               predstavlja ozelenitev, ki pa je obvezna. Kmetija sama se ne more odločiti, da v
               bistvu ozelenitve ne sprejme. Ali sprejme celotni paket ali pa nič. V praksi
               ozelenitev na slovensko kmetijo nekega pomembnega vpliva ne bo imela, ker zaradi
               majhnosti, ki je v Sloveniji prisotna po načelih ozelenitve že sedaj večina
               slovenskih kmetij deluje. Bo pa za nekatere druge velike Evropske proizvajalke pa
               prinesla neke efekte. 
               V tem trenutku dovolite, da vam tudi to povem, da vodenje trenutno kmetijske politike
               je postalo izrazito zapleteno. Prvo je, mi imamo izrazito zapleten evropski pravni
               red, ni več zapleten samo za kmetijo oziroma za kmetico ali kmeta do države. Evropski
               pravni red je izrazito zapleten tudi za posamezne države in izvajanje države do
               Evropske unije. Nova kmetijska politika z izjemo mala kmetija ne prinaša nobene
               poenostavitve na nekaterih področjih, predstavlja celo dodatno administriranje. To je
               prva obremenitev, ki je prisotna.</p>
               <p>Druga obremenitev pa je, da se sledi več ciljem istočasno. Ni več cilje takšen, kot
               je bil v začetku pred 50-imi leti, kot takrat namreč ko se je govorilo o prvih
               zametkih skupne kmetijske politike je bil cilj jasen – več hrane po nižji ceni in ta
               naj bo kakovostna. Torej, govorilo se je samo o hrani. Danes je bolj ali manj
               enakovreden cilj varovanje okolja in izboljšanje in ne samo varovanja, ampak tudi
               izboljšanje stanja v okolju, tako da je to dokazljivo. To je zelo pomembno vedeti,
               ker okoljske ukrepe bom tudi nekaj kasneje predstavil, ki jih izvajamo, morajo biti
               učinki merljivi.</p>
               <p>Tretji cilj je pa tudi značilen socialni cilj, ko opazujemo kmetije opazujemo tudi
               število zaposlenih. Ne opazujemo več količino proizvodnje, opazujemo število
               zaposlenih v sektorju.</p>
               <p>Sama implementacija neposrednih vplačil bo nekje takšna, začela se bo kampanja,
               podobno kot vsako leto prične kampanja, s tem, da tokrat ne gre samo za neposredna
               plačila, ampak tudi za ponovno delitev plačilnih pravic. Tisto, kar je pri plačilnih
               pravicah novo je, da smo se odločili, da vključimo tudi vinograde. Tega do zdaj ni
               bilo. Torej, po trenutnih ocenah je v bistvu v tem trenutku bi bilo možno brez
               vinogradov, ti predstavljajo nekaj manj kot 20 tisoč hektarjev, bi bilo možno
               vključiti 470 tisoč hektarjev, vendar nikoli niso bili vključeni vsi. Kakor sem prej
               povedal, je v tem trenutku vključenih 434 tisoč hektarjev. Torej, v februarju se
               začne kampanja, od tu naprej pa pride do modifikacij v primerjavi s prejšnjimi leti.
               Mogoče tisto, kar bodo kmetije najbolj občutile je, da bodo dobile informativne
               izračune. Informativni izračuni bodo narejeni na leto 2019, ko se konča obdobje
               prilagajanja in na podlagi tega informativnega izračuna se bo kmetija v bistvu morala
               odločiti ali ostane v klasični kmetijski politiki ali pa gre v shemo za malo kmetijo.
               Shema za malo kmetijo pomeni relativno veliko poenostavitev, po trenutnih ocenah, ki
               jih imamo, tretjini kmetij se v bistvu finančno izplača, da gredo v shemo za malo
               kmetijo, da ne govorimo o administriranju, morajo pa se odločiti, tako da v tem
               trenutku relativno, ko komuniciramo s kmetijskim prostorom ves čas informiramo, da se
               bodo morali odločiti, tudi kmetijsko svetovalno službo, na kateri bo ponovno veliko
               breme izvajanja nove kmetijske politike, tudi to načrtno učenje bo morala početi.</p>
               <p>Ni strahu v naslednjem, da se kmetije odločijo, da bo mala shema, in potem iz
               kateregakoli razloga ali dokupi, podeduje se poveča. Kadarkoli lahko prestopi v
               normalno kmetijsko politiko, obratno pa ne gre. Takrat bo edino obdobje v obdobju
               sedmih let ko se kmetija, klasična, lahko odloči za malo shemo, kasneje pa se ne
               more. Zato je ta čas tako zelo pomemben in tako zelo bistven. Torej, to je kar se
               tiče neposrednih plačil. Generalno torej samo, na koncu bo ostala diferenciacija, bo
               pa se razlika med njivami in travinju postopoma zmanjšala, še vedno bo ostala se bo
               pa zmanjšala do leta 2019, glede na tekoče cene količine denarja je nekaj nižja,
               vendar ne bistveno, torej 138 na 134, ukrepi pa so takšni, da dajo nekatere možnosti.
               Nam osebno je zelo pomemben ta finančni vzvod kar se tiče izvajanja sheme za mlade
               kmetije, ker cilj je takšen kakršnega si želimo.</p>
               <p>Program razvoja podeželja. Do sedaj je imel vrednost stari program milijardo 200,
               sedaj pa govorim o evropskem in slovenskem sodelu. Razmerje je bilo 78% evropski
               proračun, preostanek slovenski proračun. Novi program je milijarda 100, govorim
               ponovno o tekočih cenah, s tem, da je razmerje 75-25. Torej, približno 850 milijonov
               evrov v tekočih cenah je evropski sodel, ostalo pa je slovenski. Program razvoja
               podeželja v Sloveniji, ga je bilo relativno težko zagovarjati, to pa zato, ker smo
               bili na drugi,  zraven
               Malte. In v bistvu, kako pa potekajo pogajanja? Pogajanja potekajo, da so združili
               oba kolača, neposredna plačila in kolač program razvoja podeželja in količina denarja
               porazdeli na hektar in smo bili drugi. In potem te želje po uravnilovki je bilo
               izhodiščno pogajanje zelo težko, pa mislim, da končni s tem pogajanje je zadovoljil.
               Ko opazujemo sam program razvoja podeželja, je sam program razvoja podeželja takšen,
               da pričakujemo, da bo končna verzija sprejeta nekje v februarju naslednjega leta, s
               tem, da ima program razvoja podeželja to specifiko, da ga lahko letno spreminjamo.
               Postopek je sicer zapleten, ampak Slovenija je letno svoj program razvoja podeželja
               spreminja in v bistvu sledila ukrepe, ki si jih želimo. Z gospo predsednico sva se
               dogovorila, moram reči, da smo eno zelo zelo obširno, prikaz preko računalnika
               pripravili za program razvoja podeželja, je pa zelo podroben in je bil dogovor, da je
               to tako zelo pomembna tema, da ga posebej predstavimo, ko se boste odločili, da bo ta
               seja, je pa zelo zanimivo in je smiselno, da ga posebej predstavimo, ker je tam zelo
               dosti ukrepov, o vsakem je smiselno govoriti. Ker neposredna plačila pa so že bila
               tema tega odbora in te predstavitve se veselim. Vendar osnovno bi pa rad povedal, če
               mi dovolite, in to je, da ko gledamo program razvoja podeželja, je zelo velika
               postavka podpora kmetovanju tam kjer je težko kmetovati. Mi to imenujemo OMD-ji in
               vrednost tega ukrepa na sedem letni ravni je nekaj čez 280 milijonov evrov. Ocena je,
               da če tega ne bi izvajali, v bistvu OMD je v Sloveniji več kot 70%, bi na
               marsikaterem delu, zlasti pa ponovno nevarnost je hribovski in gorski svet, bi se
               prenehalo kmetovati, ker ne bi bilo več nobenega učinka za kmetovanje in bi potem
               sledilo zaraščanje in enostavno država nima drugega vzvoda, kakor da je zagovarjala
               te svoje OMD-je.</p>
               <p>Potem drugi ukrep, ki je zelo pomemben, so okoljska plačila. Če združimo osnovna
               okoljska plačila in ekološka plačila, ki imajo tudi funkcijo ekoloških plačil,
               govorimo o znesku 264 milijonov. Ob tem, da je program razvoja podeželja nekaj manjši
               kakor je bil do sedaj, bi rad povedal, da je ta znesek pa v bistvu primerljiv z
               dosedanjim. Tudi sedaj je bilo okoljskih plačil vključno z ekološkimi nekaj čez 260
               milijonov in podobno bo tudi naprej. Delno so se prestrukturirala. To v praksi
               pomeni, povečala so se zlasti ekološka plačila, ki v bistvu, mislim da iz 35
               milijonov v stari perspektivi z dodatkom, ki smo ga dogovorili prejšnji teden, so v
               tem trenutku 60 milijonov. Pri okoljskih plačilih se moramo zavedati, da v bistvu
               okoljska plačila so točno to kakor se tudi sliši beseda, so okoljska plačila. Ko
               opazujemo okoljska plačila, mi ne govorimo o količini proizvedene hrane. Pri
               okoljskih plačilih tudi ne govorimo o kvaliteti proizvedene hrane. Pri okoljskih
               plačili govorimo o okolju. In pri okoljskih plačilih, ki jih mi izplačujemo, je
               potrebno vedeti, da to niso številke, ki nastanejo na mizi uradnikov. Vsak okoljski
               ukrep je preračunan. Torej v bistvu, kakšen strošek ima posamezna kmetija, če nek
               okoljski ukrep, ki ga pa nam unija prizna kot okoljski ukrep, izvajamo tudi v praksi.
               In da je zadeva še bolj zapletena, okoljski ukrepi morajo dati učinek. Če nekje
               izvajamo okoljske ukrepe, da imamo posebno vrsto travinje, da imamo habitatov več, ko
               čez tri leta izmerimo, mora biti določenega habitata več. Ni možno, da ga isto ali
               manj, mora ga biti več. To govorim zato, ker do sedaj ni bilo zelo značilno za razvoj
               podeželja, da bi učinke meril in dokazoval, sedaj pa je. In pri vseh teh ukrepih v
               bistvu, zato bo, gospa predsednica, ta razprava verjetno dosti zanimiva, je zelo
               natančno potrebno izmeriti ukrepe in potem je ves čas prisotna ena dosti strokovna
               razprava med Slovenijo. Namreč ukrepi v Sloveniji nastajajo na ta način, da se v
               bistvu pristojni direktorat usklajuje s strokovnimi službami Slovenije ali je to
               kmetijski institut ali katerekoli druge in z nevladnim organizacijam je tako s
               področja kmetijstva kakor s področja okolja, ampak to, ko se potem uskladimo v
               Sloveniji, je mnogo pa še hkrati nič. Mi moramo o posameznem ukrepi prepričati tudi
               komisijo, da ima konkreten okoljski učinek. Če ga nima, pa kakršnokoli dobro je
               zamišljen, se enostavno izvajati ne sem. In to so tista pogajanja, ki ves čas in tudi
               v tem trenutku potekajo med Slovenijo in med Evropsko unijo.</p>
               <p>Dovolite samo še v bistvu, da vam samo še povem,  kako bodo ostali ukrepi porazdeljeni po trenutni
               shemi, za naložbe v osnovna sredstva je zamišljeno 228 milijonov evrov na tej 6
               oziroma 7-letni ravni za razvoj kmetij 125 milijonov, od tega približno polovico za
               enkratno pomoč mladim kmetom, ki prevzamejo kmetijo ali pričnejo kmetovati, druga
               polovica od tega pa za dodatne, torej dopolnilne dejavnosti, ki marsikatero kmetijo v
               Sloveniji rešujejo. Potem bistveno se je povečal denar, ki je na voljo za naložbe v
               gozdarstvo, krat 2, je na 60-ih milijonih. Potem pa mogoče še lider, lider se je tudi
               skorajda podvojil. Dovolite pa, da zaključim na naslednji način, ko se je začelo
               pripravljati novo kmetijsko politiko je bilo ves čas govora o tveganjih, da nova
               kmetijska politika odgovore na tveganja, ki niso samo povezani z naravo, ampak tudi
               tržna tveganja. Nova kmetijska politika, nekih novih bistvenih odgovorov ne prinaša.
               Nova kmetijska politika je v bistvu do neke mere ujetnik na ravni Evropske unije
               starih shem, kar mislim, da je bilo že tudi dosti diplomatsko, ampak jasno povedano,
               ampak v bistvu mi vsi pa se zavedamo, da so pred nami nova tveganja. En del tveganj
               od tega je seveda povezan z novimi sušnimi leti, tukaj moram povedati eno
               informacijo, ki bo verjetno, zlasti Odbor za kmetijstvo bo sprejeta dobro, vi
               poznate, da pogosto smo se prejšnje mesece spraševali ali je sploh kakšen napredek v
               Sloveniji na področju namakanja in danes smo pregledali sedem let in končni izplen
               sedemletke je, da se bo realno uporabnih količin namakalnih sistemov, da se bo
               podvojilo. Trenutno kaže, da bomo sedemletko zaključili takole, da bomo na razpolago
               imeli 2150 hektarjev ali novih in do tega pa tudi starih obnovljenih namakalnih
               sistemov, ki ne delajo, hkrati pa v novi sedemletki želimo narediti 5 tisoč hektarjev
               dodatnih namakalnih sistemov. Bo pa tako po eni strani ta akcijski program za novih 5
               tisoč, so pa operativni razgovori že zelo daleč prišli, bo dan v javno razpravo konec
               tega leta ali v začetku naslednjega leta. V ozadju pa so tudi pripravljene že teze za
               spremembo Zakona o kmetijskih zemljiščih. To pa zato, da na področjih, kjer je bilo
               ugotovljeno v prejšnjih letih, da je največ administrativnih ovir, pri namakalnih
               sistemih pa so administrativne ovire zelo pomembne, da bo to seveda predlog Državnemu
               zboru, da bo potem to sprejel, da vsaj nekatere največje ovire odpravimo, nekatere
               pomembne odločitve s tem v zvezi bomo sprejeli v petek, in potem verjamem, da bomo to
               spravili v osnutek zakona v začetku naslednjega leta in predlagali vam poslankam in
               poslancem, da tudi sprejmete. Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala tudi vam za predstavitev, hvala za vse predstavitve. Mogoče želi besedo vodja
               predstavništva Evropske komisije v Sloveniji gospa Nataša Goršek Mencin,
               izvolite.</p>
            </sp>
            <sp who="SDT7:GoršekMencinNataša">

               <speaker>NATAŠA GORŠEK MENCIN:</speaker>

               <p>Najlepša hvala. Na kratko, spoštovana predsedujoča, spoštovani minister, spoštovana
               prof. Erjavec, prof. Mrak in seveda poslanke in poslanci Državnega zbora, v veselje
               mi je, da vam zelo na kratko predstavim tudi stališče Evropske komisije, do skupne
               evropske politike. Bilo je odprtih kar nekaj vprašanj, med drugim tudi, zakaj sploh
               imamo skupno kmetijsko politiko. Kmetijstvo je strateški sektor naše družbe in
               kmetijstvo in agroživilska industrija danes predstavljata 46 milijonov delovnih mest
               in 6 % evropskega bruto družbenega proizvoda. Samo s kmetovanjem se v Evropski uniji
               ukvarja 25 milijonov ljudi, gre za približno 5 % vseh delovnih mest, ki upravljajo
               kar 50 % ozemlja Evropske unije. Kmetijstvo in pridelava hrane ustvarita 3,5 % vse
               dodane vrednosti Evropske unije. V zadnjih petih letih je vrednost izvoza narasla za
               70 %, kar je več kot celotni izvoz Evropske unije. Želim predstaviti ta širši
               globalni okvir in če nadaljujem povpraševanje po hrani v svetu je v porastu. Po
               podatkih Združenih narodov nas bo v letu 2050 9,15 milijard in glede na leto 2005,
               2007 naj bi povpraševanje po hrani na svetu naraslo za 60 % do leta 2050. Evropska
               unija je tako v zelo dobrem  položaju, da to povpraševanje izkoristi in dejstvo je, da mednarodni
               trgi so ključnega pomena za kmetijstvo Evropske unije. Našim kmetom v Evropski uniji
               namreč omogočajo primeren prihodek. Glede na naraščajoče povpraševanje po svetu gre
               torej za izjemno priložnost za evropske kmete. Toda pri kmetijstvu, kot smo dejali,
               še zdaleč ne gre zgolj za količino ali denar ali številke, zato nova skupna kmetijska
               politika spodbuja raznovrstnost in kakovost, pri tem pa spoštuje veliko raznolikost
               evropskih kmetijskih tradicij. Konkretno to pomeni bolj ciljno usmerjeno javno pomoč,
               zmanjševanje razlik v plačilih različnim državam in regijam ter podporo različnim
               vrtam kmetij in načinom kmetovanja, bodisi velikih, majhnih, družinskih,
               konvencionalnih ali okoliških kmetij o čemer je že bilo govora. Ker pa v Evropi ni
               veliko prostora za razširitev območji za pridelavo mora rast produktivnosti izhajati
               iz inovacij in raziskav. Tako nova skupna kmetijska politika namenja kar velik del
               dodatnih sredstev s katerimi kmetom omogoča, da postanejo bolj učinkoviti. Prav tako
               nova skupna kmetijska politika podpira kmete, da bodo lahko zagotavljali zaščito
               okolja in ohranjali biotsko raznovrstnost, kot je bilo rečeno 30% neposrednih plačil
               in 30% sredstev za razvoj podeželja bo tako vezanih na trajnostne načine pridelave.
               Na voljo pa je tudi posebna pomoč za ekološko kmetovanje. Kot je bilo rečeno, sedaj
               moramo sprejeti zaveze in jih tudi uresničiti. Namen reforme, če nekako povežem, je
               iskanje tega ravnotežja med količino in kakovostjo, se pravi spodbuditi kmete, da bi
               pridelovali tisto kar želijo potrošniki in ne tisto kar določijo javne oblasti. Ob
               enem pa je treba kmete spodbuditi k temu, da bi upoštevali tudi okoljske vidike.
               Torej oba elementa, upoštevanje pričakovanj potrošnikov po zdravi, varni, kakovosti
               in cenovno dostopnih izdelkih in pa sposobnost obnavljanja naravnih proizvodnih virov
               na trajnostni način sta zelo povezani značilnosti konkurenčnosti sodobnega
               kmetijstva. To se pravi ne zgolj pridelovati temveč delovati skladno s pričakovanji
               družbe.</p>
               <p>Pri posodabljanju našega kmetijstva moramo torej veliko več pozornosti nameniti dvema
               dejavnikoma, to so inovacije, kot rečeno, in pa mladim. Že je bilo povedano, da je
               danes namreč le 6% kmetov v Evropski uniji mlajših od 35 let kar je pravzaprav precej
               zaskrbljujoč podatek.</p>
               <p>In kot je v predstavitvenem nagovoru pred pristojnim odborom Evropskega parlamenta
               poudaril novi komisar za kmetijstvo in razvoj podeželja, gospod Phil Horen, lahko
               kmetijstvo pomembno prispeva k ožitvi gospodarske rasti in zagotavljanju novih
               delovnih mest in to tudi bo v ospredju delovanja Evropske komisije pod vodstvom
               novega predsednika, Jean-Claude Juncekrja. V tem konteksta mora torej kmetijstvo
               postati neke vrste sodoben, tržno usmerjen in na znanju temeljit gospodarski sektor.
               Odprava še preostalih proizvodnih omejitev oziroma kvot za sladkor in mleko bo
               omogočila po našem mnenju boljše odzivanje kmetijstva Evropske unije na tržne signale
               in globalne izzive. Tudi komisar Hogan je napovedal v svojem govoru, kot je že omenil
               minister in tudi profesor Erjavec, nekako celovit pregled zakonodaje na področju
               skupne kmetijske politike in sicer z namenom, da bi ugotovili ali so mogoče
               poenostavitve, dejal pa je tudi, da seveda poenostavitve nikoli niso enostavne,
               zlasti pa ne smejo ogroziti učinkovitosti politike in premišljenega finančnega
               upravljanja. Med drugim bo predmet tega pregleda sistem neposrednih plačil,
               geografske označbe in pa sheme razdeljevanja sadja in mleka. Po našem mnenju torej
               reforma skupne evropske kmetijske politike nudi temu sektorju, temu ključnemu
               sektorju pravzaprav za naše okolje in za naše vsakdanje življenje, evropsko
               perspektivo. Vstopamo v novo fazo in menimo, da le z močnejšim in bolj konkurenčnim
               kmetijstvom ter s stabilnim okoljem za naše kmete, kar je tudi že bilo danes
               poudarjeno, lahko zagotavljamo varno hrano in spodbudimo rast in delovna mesta. Hvala
               za pozornost.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Prehajamo na razpravo poslank in poslancev. Želi kdo besedo? Kakšno vprašanje? Gospod Ranc.</p>
            </sp>
            <sp who="SDT7:RancDaniloAnton">

               <speaker>DANILO ANTON RANC (PS SMC):</speaker>

               <p>Zelo zanimive predstavitve kmetijske dejavnosti, tudi evropske politike, pa mogoče bi
               se dotaknil samo vprašanja kje je meja med kmetijsko proizvodnjo in potem živilsko
               pridelavo in proizvodnjo kmetijskih izdelkov v neko dodano vrednost? Mogoče bi tu
               samo spomnil eno bridko izkušnjo, sicer s tovarno sladkorja, ki je bila pri nas en
               primer prakse predelave izdelkov v višjo dodano vrednost. Kje je lahko še to
               kmetijsko politiko subvencij preusmerimo, da do podobnih praks seveda ne bi prišlo.
               In da bi se odprle možnosti za razvoj živilsko predelovalne industrije. Tukaj bi se
               pa dotaknil tega, da imamo precej gozdov. Kmetje so tudi lastniki gozdnih površin.
               Kako tudi v ta kontekst vključiti predelavo lesa v izdelke z neko dodano vrednostjo?
               Tudi tukaj namreč mislim, da gre za neko pomembno repro verigo tako v živilski
               pridelavi in pa tudi v lesni industriji. Hvala lepa.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa. Se boste dogovorili med seboj kdo bo odgovarjal na vprašanja. Je še
               kakšno vprašanje? Gospa Tomić, izvolite. Bomo naredili sklop vprašanj, pa potem bi
               prosila za odgovore.</p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Hvala za besedo, gospa predsednica. Mene pa zanima v kolikšni meri bodo, in če sploh
               bodo, vplivali sporazumi TISA tip in CETA na predstavljene politike, tako evropske,
               pa še posebej na strategijo razvoja kmetijstva v Sloveniji na program razvoja
               podeželja 2014-2020. Pri tem posebej merim na uvoz govejega mesa iz Kanade, kar bo
               brez dvoma vplivalo na ekonomiko slovenske paradne živinorejske panoge, torej
               govedoreje. Kako bomo preprečili podobno katastrofo kot se je zgodila s slovensko
               rejo prašičev ob vstopu v EU? Zmanjšanje staleža živali in prireje za več ko
               polovico, in posledično kritična uvozna odvisnost v panogi prireje in predelavi
               prašičjega mesa?</p>
               <p>V isto področje spada vprašanje o doslednem označevanju živil, ki so gensko
               spremenjeni organizmi ali pa vsebujejo gensko spremenjene organizme. Kako bo v
               naštetih sporazumih vsebovani mehanizem zaščite interesov multinacionalk v razmerju
               do suverenosti nacionalne zakonodaje vplival na začrtane politike do GSO in do
               zaščite pravic potrošnikov do obveščenosti v predstavljenih dokumentih?</p>
               <p>In še zadnje, a nemara najbolj pomembno vprašanje. Ali državni organi, javni zavodi
               in podjetja v državni lasti z lastnim zgledom dokazujejo, da se ravnajo po
               usmeritvah, ki jih pogojno rečeno, pridigajo državljanom. Merim na spodbujanje
               potrošnje lokalno pridelane hrane. Ali je dopustno, da uradu predsednika države
               postrežejo z uvoženim medom? Ali v državni upravi, Državnem zboru, javnih zavodih
               ravnamo v skladu s temi pozivi in uredbo o zelenem javnem naročanju? Ali so narejene
               kakšne analize nabavnih tokov v naštetih sredinah? Ali spremljamo učinke teh
               ozaveščevalnih akcij, za katere porabimo 100.000 evrov javnih sredstev? Ali pa so kje
               kakšni merljivi učinki? Je morebiti izračunan multiplikator za vložena sredstva? Ali
               pa gre zgolj samo za lepo podobo državnih organov in zgleden zaslužek propagandnih
               agencij? Zakaj samo en dan slovenske hrane? Zakaj ne kar en teden slovenske hrane?
               Zakaj samo enkrat letno? Zakaj ne enkrat v vsakem letnem času sezonsko in etnološko
               obarvanimi jedilniki?</p>
               <p>Zaključujem s predlogom naj državni organi, vsa diplomatska predstavništva, slednja
               seveda v največji možni meri, strežejo na slovenskih tleh pridelano in predelano
               hrano, vsekakor ustrezno opremljeno z etno zgodbami  o izvoru in označeno s primernimi sporočili
               porabniku. Tak zgled bi zanesljivo povzročil tak pozitiven učinek snežne kepe. Hvala
               lepa.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala tudi vam. Glede na to, da je bilo zdaj nanizano kar nekaj vprašanj, jaz
               predlagam, da se kar odgovarja, pa bomo potem šli na naslednji sklop. Kolikor se
               boste dogovorili, najprej je bilo glede na les in potem pa še na ta vprašanja.
               Hvala.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Hvala obema, poslanki in poslancu za vprašanja. Prvo, kje je meja med pridelavo in
               predelavo. To se ve, pridelani kmetijski produkt, predelana hrana je pa hrana, ki jo
               zaužijemo. Ni pa več meje na ravni kmetije. Kmetija lahko istočasno proizvaja
               kmetijske surovine in kmetija lahko istočasno tudi že prideluje hrano, ki gre tudi v
               javne zavode in podobno. To je zdaj edina sprememba, ki je nastala v zadnjem letu,
               mislim, da je bila pravilna in to je bila sprememba, ki je v narekovajih v veliki
               meri ukinila dvoživke, to veste, da je v bistvu vedno bil strah, da nekdo pripelje iz
               tujine in potem prodaja vse, kot domačo hrano. Mi smo sedaj šli na sistem, ki vidim,
               da v veliki meri so ga tudi kmetije dobro sprejele. Zlasti tisti, ki so
               specializirani in od tega živijo, pa tudi potrošniki, tako da kmetija, ki proizvaja
               in prodaja samo svojo hrano je kmetija in če je kmetija, registrirana kot kmetija, v
               bistvu prodaja samo svojo hrano in je potrošnik na tržnici varen. Če imamo kmetijo,
               ki prodajajo tudi hrano od sosednje kmetije oziroma iz drugih kmetij je registrirana
               kot kmetija z dopolnilno dejavnostjo, te se ve, lahko prodaja tudi od sosedov, ampak
               vse mora biti iz slovenskih kmetij in potem pa imamo kot tretje espe. Lahko pa
               prodaja vse, kar hoče, lahko uvoženo, lahko svojo, ampak potem ta potrošnik zaupa ali
               pa ne v bistvu oznakam, seveda pa država potem oznake od zadaj kontrolira. V programu
               razvoja podeželja imamo tudi investicijske spodbude za prehrambeni, torej za živilski
               sektor, za živilsko predelovalno industrijo, ki kakorkoli je pomembna, pomemben del,
               vendar spodbude finančne narave, ki so v ozadju so premalo. Tako, da v bistvu od
               zadaj imamo spremembo Zakona o kmetijstvu, ki v bistvu je uvedla s 1. 9. plačilne
               roke, ker je bila plačilni rok tisti razlog, kjer se je največ po mojem mnenju v
               bistvu nedovoljenih praks, zaradi moči trgovcev dogajalo, kot drugo pa tudi v tem
               času so bile sprejete, kaj so nedovoljene prakse. In v tem času se ravno končuje
               razpis za varuha, upam, da se bodo dobri kandidati in kompetentni prijavili, ki ima
               pa svoja pooblastila, skupaj z agencijo za varovanje konkurence. Ima pa zelo velika
               pooblastila. Tisto, kar bi vam rad tudi povedal in vam je tudi dosegljivo, če vas
               zanima. Mi smo do sedaj imeli težave, kako spremljati na ravni izračunov sume, da
               nekje prihaja do izrabe monopolnega ali pa da prihaja do izrabe monopolnega položaja.
               Moram reči, da en CRP-ov nam je dal pomemben odgovor. To je CRP, ki ga je z našim
               sofinanciranjem in sofinanciranjem agencije pripravili strokovnjaki iz ekonomske
               fakulteta in kmetijskega inštituta. In sedaj se ravno dogovarjamo, kako v bistvu ta
               model, ki so ga pripravili spraviti v prakso, da bo lahko deloval na mesečni ravni.
               Nam bo pa zelo dosti pomagalo, če bo uvedeno sistem elektronskih davčnih blagajn,
               kjer se bodo številke dnevno prenašale v državni centralni računalnik, ker potem bomo
               lahko naredili tudi sledilce in po eni strani imamo izračune stroškov, ki nam jih
               delajo kmetijski inštitut in na drugi strani pa imamo prodajne cene, ki bodo preko
               tega sledene.</p>
               <p>Pri lesni verigi poznate, da je prišlo do dogovora med že bivšim, bivšim ministrom za
               gospodarstvo in kmetijsko okoljskim tedanjim ministrom, kateri so tisti ukrepi, ki se
               morajo izvajati, moramo povedati, da tudi jaz sedaj z veliko željo čakam, da pride do
               novega gospodarskega ministra, da potrdiva dogovor in eden prvih sestankov, ki ga
               bova imela je pa srečanje s predstavniki lesne industrije, ki imajo svoje zahteve in
               so za moje pojme upravičeni, jasno definirani in verjamem, da če bomo vsaj pomemben
               del uresničili, da bomo ponovno to verigo tudi zagnali. To, kar je vprašala gospa
               poslanka, imamo opravka s tremi sporazumi. To je sporazum s Kanado, ki je še najmanj
               nevaren v bistvu. Ta je končan.  Imamo opravka s sporazumom, ki je v bistvu še v pripravi,
               verjetno bo trajalo še leto ali dve, ki poteka med Evropsko unijo in Združenimi
               državami Amerike. Potem je pa še tretji sporazum, ta je pa splošen, ki govori o
               storitvah. Mi sedaj tako funkcioniramo, obstaja v Bruslju posebna soba, dokumenti so
               vidni samo tam, ravnokar smo tudi ponovno poslali našega pooblaščenca z ministrstva,
               da pogleda, ali je to, kar je bilo dogovorjeno z evropskim komisarjem, že bivšim.
               Namreč, bivši evropski komisar Dacian Ciolos nam je dal pomembna zagotovila, in ta
               zagotovila so, da v nobenem primeru nobeden od teh treh sporazumov ne bo posegal v
               to, kar nam je v Evropski uniji bazno, ali gre za GSO ali gre za uporabo hormonov v
               reji živali ali gre za označevanja in podobne stvari, je bil dogovor jasen in glasen.
               Moram povedati, da v ponedeljek oziroma v torek zaseda Svet ministrov za kmetijstvo
               in se bomo sestali z novim komisarjem. Imam tudi že dogovorjeno srečanje in tema,
               njegov odnos, ki se v imenu vseh nas pogaja za te tri sporazume, bo eno od prvih
               vprašanj, ki jih bo dobil. On je sicer tudi že povedal svoje stališče o tem, ampak
               bomo želeli, da to stališče jasno in glasno potrdi, da bomo vedeli, da smo tudi tu
               varni, ker on se v imenu nas pogaja.</p>
               <p>Kako je s preprečitvijo, kar se tiče prašičereje. Ministrstvo se je sestalo s
               slovenskimi prašičerejci. Predlagali so nekatere ukrepe. Prvi ukrep, ki so ga
               predlagali in so povedali, da jim veliko pomeni, je uvedba masnih bilanc. Uvedba
               masnih bilanc v osnovi pove naslednje. Slovenski potrošnik je v zadnjem letu, mislim,
               v zadnjih nekaj letih, to je tudi odgovor na vprašanje, ali se merijo učinki
               komunikacij s potrošnikom – merijo se. Ko smo začeli bolj intenzivno komunicirati s
               potrošniki, je približno tretjina potrošnikov, ko so vstopili v nakupovalno verigo,
               iskalo oziroma so bili odzivni na lokalno, mislimo, na slovensko hrano. V tem
               trenutku je ta odstotek že presegel 60%, po eni od zadnjih raziskav je celo 75%. In v
               tem trenutku se že nekaj dogaja, kar je prisotno v državah, kjer že več let vlagajo,
               saj vlagajo v promocijo svojih proizvodov vse države, ki ščitijo svoj kmetijski
               sektor. Namreč, prvi učinek je zavedanje, da iščeš, drugi učinek je pa cenovna
               elastičnost. Cenovna elastičnost pomeni, koliko odstotkov si več pripravljen plačati,
               če gre za lokalno hrano. To je pa glavno vprašanje, ki zavaruje domačega
               proizvajalca. In tudi cenovna elastičnost se pri posameznih proizvodih že pričenja
               pojavljati. Zakaj sem to sedaj omenil, ko govorim o svinjini – zato, ker
               prašičerejski sektor nam javlja nekaj, česar v bistvu država ne zazna. Oni javljajo,
               da se v bistvu prodaja več domačega, kot je v resnici v Sloveniji proizvedenega. Mi
               to preko svojih inšpekcij pogosto tudi akcijsko nadzorujemo, včasih odkrijemo napake,
               včasih pa tudi ne. Ampak tisto, da nam pa omogoča v bistvu res končni nadzor, je pa,
               da na računu, ki je izdan v trgovinskem sistemu, je napisano, ali je poreklo
               slovensko ali ni slovensko. To je ta nadzor masnih bilanc, potem pa enostavno
               sledimo. Če nek trgovski sistem na neki lokaciji mesečno proda 2 toni svinjskega
               mesa, potem imamo na drugi strani dobavnice in približno 2 toni mora biti, ne bo
               čisto do kile, ker se pač dnevi premikajo. In prošnja sektorja je bila, da gremo v
               masne bilance. Pravilnik je napisan, v tem trenutku je v pravni službi. Takoj, ko
               dobim soglasje pravne službe, ga tudi podpišem in bo začel v Sloveniji veljati. Imeli
               so še dve drugi zahtevi, govorim o prašičerejcih. Ena od teh zahtev je bila način
               komunikacije pri izbrani kakovosti, to bomo tudi upoštevali, in splošna komunikacija
               o potrebi po slovenski hrani. In zdaj je že nekaj časa njihova zahteva, da naj, ker
               jih ne moremo podpreti z neposrednimi plačili, da jih naj podpremo preko ukrepa
               dobrobiti. To pa bomo, spoštovana predsednica, verjetno v naslednjih dneh, tednih vam
               predstavili.</p>
               <p>Kako označevati GSO hrano. Pri GSO hrani so sedaj pravila takšna. Ob tem, da pa moram
               povedati, da označevanje je pristojnost, ki se dogovori na ravni Evropske unije, ni
               pristojnost posamezne države, ampak je označevanje prehranskih izdelkov pristojnost
               na ravni Evropske unije. Trenutno je takole, če imamo prehranski proizvod, ki je
               izdelan iz genetsko spremenjenih surovin, mora biti zelo jasno to na prehranskem
               proizvodu označeno, ker večina potrošnikov odklanja genetsko spremenjene surovine in potem
               posledično tudi hrano, to je nekje več kot 90% ljudi, seveda teh proizvodov v bistvu
               v praksi skoraj ni na tržišču. Težava, o kateri smo se že pogovarjali na Odboru za
               kmetijstvo, je pa naslednja, da obstaja tudi možnost posredne uporabe. Posredna
               uporaba je, da živali krmimo z genetsko spremenjeno sojo, v Evropo prihaja 80% soje,
               ki je genetsko spremenjena. Potrošnik kupi mleko in iz mleka ne vidi, ali je bila
               žival krmljena, torej, to je posredna uporaba. Ne moremo doseči na ravni Evropske
               unije zadostne večine držav, da bi tudi predpisali, da mora biti označena tudi
               posredna uporaba. Tako v tem trenutku ima potrošnik dva zasilna izhoda. Prvi zasilni
               izhod je, da če želi 100% biti prepričan, da v surovini ni posredno GSO-ja, kupuje
               ekološke proizvode, ali kot drugo, da se usmeri na proizvode, ki imajo certifikat
               genetsko spremenjenih organizmov prosti. Tudi v Sloveniji že imamo prve tovrstne
               linije. V trenutku, ko se proizvajalci odločijo, da gredo s certifikatom GSO prosto,
               pa dobi država pristojnost, da inšpekcijsko kontrolira njihove trditve. In to se
               kontrolira tako preko procesa proizvodnje kot tudi preko odvzema vzorcev. Pa tudi sam
               zagovarjam stališče, da bi morala biti označena tudi posredna uporaba, in to stališče
               zagovarjam, ampak ko rečem jaz, to ni samo moje stališče, to je stališče Slovenije.
               Kdorkoli je minister, ga Slovenija zagovarja. To stališče zagovarjamo tudi pri
               kloniranih živalih, čeprav klonirane živali v tem trenutku zgledajo kot neka možnost
               tam nekje. Pri potomcih že ne vemo, kako bo. In skušamo doseči dogovor, dogovora v
               tem trenutku na ravni Evropske unije še ni. Tudi sam sem bil obveščen, da je v
               nekaterih pomembnih uradih bil prisoten med neslovenskega porekla, ob količini
               denarja, ki ga dajemo v čebelarstvo in tudi v promocijo slovenske hrane. Jasno,
               takoj, ko sem to izvedel, smo kot ministrstvo, ki je zainteresirano, postavili zelo
               resno vprašanje na ustrezne urade, ne samo na enega. Odgovor v prvi fazi je bil
               takšen, ki mi ni bil všeč. In ta odgovor je bil, da za javne zavode nabavlja material
               javni zavod Brdo. Danes pa sem dobil odgovor, ki sem ga želel, in sicer, da mi od
               danes naprej dajo zagotovilo, da je ponovno med domače proizvodnje. Res pa je, da se
               moramo boriti z vsakim korakom. Nekatere poslanke in poslanci se spomnite, ko sem bil
               še poslanec, kakšne borbe sem imel z vodstvom Državnega zbora, da preidemo vsaj na en
               del slovenskih surovin. In kolikor mi je zdaj znano, tako so vsaj prišla poročila do
               mene, je pomemben del surovin, ki se jih zdaj nabavlja v Državnem zboru, že
               slovenskega oziroma lokalnega porekla.</p>
               <p>Kar se tiče tega, zakaj samo en dan slovenske hrane. Težko smo prišli do enega dneva,
               seveda, cilj pa je leto slovenske hrane. Do leta bomo verjetno tako prišli, da bomo
               vmes razglasili teden slovenske hrane, potem bomo nekoč razglasili mesec slovenske
               hrane in potem bomo prišli na leto slovenske hrane. Če se Državni zbor odloči ali pa
               ta dva odbora, da bo že naslednje leto teden slovenske hrane, bo ministrstvo
               absolutno vse operativno naredilo, da bo to tako. Želimo si vaše podpore, želim si pa
               leto slovenske hrane.</p>
               <p>Kar se tiče ambasad. V tem trenutku se pogovarjamo, na kakšen način bodo obeležile
               dan slovenske hrane. Potem pa nastanejo logistični problemi. Ambasade, ki so tam
               nekje odmaknjene, jaz upam, da bodo čim več nabavljale iz Slovenije, vendar tam imajo
               pred sabo trgovine, ki večinoma nimajo slovenske hrane. In iz Slovenije pripeljati,
               vsaj tako javljajo, ni povsem enostavno. Moram pa povedati znotraj tega, da kljub
               vsemu verjamem, da bodo letos, ko bo dan - mimogrede, poslanke in poslanci, zelo ste
               povabljeni, da boste aktivno udeleženi, to je 21. novembra, pri dnevu slovenske hrane
               v vseh javnih zavodih, ki so vrtci ali šole, in tudi marsikje drugje. Nam sporočajo
               tudi posamezni javni zavodi, ki niso šole ali vrtci, da se bodo tudi oni ta dan
               preusmerili na slovensko hrano. Mogoče bo Državni zbor tu zgled in bo imel teden
               slovenske hrane v menzi. Verjamem, da boste s takšno količino poslank in poslancev,
               ki ste tu, to lahko dorekli. Smo se pa dogovorili v bistvu nekaj, kar je pa tudi
                   delno posledica
               dneva slovenske hrane. Dogovorili pa smo se, da v Evropskem parlamentu težko
               predstavimo dan slovenske hrane, ker potem bodo samo slovenski poslanci tam sedeli.
               Ker pa dan slovenske hrane izvira iz medenega zajtrka, to je tudi v bistvu slovenski
               simbol, smo se dogovorili z Odborom za kmetijstvo in podeželje Evropskega parlamenta,
               on nas celo časti s prostori, sami bomo pa financirali hrano, da bomo imeli v
               januarju pred zasedanjem odbora, kasneje tudi verjamem, da bom imel možnost, da
               poslankam in poslancem predstavim slovenski pogled na pomen kranjske čebele pa tudi
               kmetijske politike, bomo imeli dan slovenske hrane v Evropskem parlamentu na ta
               način, da bomo medeni zajtrk predstavili. Povabljeni pa, tak je že dogovor s
               predsednikom odbora, povabljeni so seveda vsi člani, nadomestni člani, slovenski
               poslanci, evropski komisar, gospod Šulc kot predsednik parlamenta, tudi naša
               komisarka pa verjetno še kdo, pa mogoče sedaj se ne spomnim. Torej naši ljudje iz
               SPBR-ja in seveda čebelarska zveza, ker je to njihova ideja. To je bila mislim, da
               počasi se premika.</p>
               <p>Končal bi pa s tem. Zdaj ta mesec bo tudi zadnja, to mislim, da je 12. regionalna
               konferenca. Ministrstvo je po vsej državi regionalno organiziralo konference o
               kratkih verigah, ker smo dali za isto mizo predstavnike javnih zavodov in na drugi
               strani možne dobavitelje. Razložili smo jim v bistvu spremembe zakonodaje, ki so
               posledica zadnjih dveh let, ki omogočajo lokalno nabavo, morajo se potruditi. Moram
               reči, da te regionalne konference so dobro obiskane. Mislim, da je tudi uspeh že
               viden. Zadnja konferenca bo pa torej v tem mesecu v Ljubljani. Imamo pa tudi že
               primer, da posamezne občine razmišljajo, da bi občinski uradniki, katerem to nalogo
               da župan, za javne zavode iz svoje občine prevzeli v bistvu ta dosti relativno težki
               način razpisov tako da bi v bistvu bil to suport občine, ki bi potem javnim zavodom,
               ki so v občini, se omogočilo, da na ta način kupujejo v skladu z zakonodajo lokalno
               hrano in s tem na nek način pomagajo tudi svojim kmetom in ostalim pridelovalcem.
               Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala tudi ministru za odgovore.</p>
               <p>Mogoče želi še kdo dodati? Gospod Erjavec.</p>
            </sp>
            <sp who="SDT7:ErjavecEmil">

               <speaker>DR. EMIL ERJAVEC:</speaker>

               <p>Hvala lepa.</p>
               <p>Na kratko. Najprej okoli trgovinskih sporazumov. Potrdil bi ministra, da zaenkrat
               tako kot stvari izgledajo ampak zelo malo se ve kako izgledajo. Stvari gredo tako, da
               v bistvu tista največja nevarnost, to je, da bi predvsem ameriške kmetijske surovine
               preplavile Evropo, da do tega ne bo, ker je Evropa zaščitena z necarinskimi
               barierami, kot je pač zahteve okoli označevanje GMO-ja o prepovedih trgovanja s
               hormonsko tortiranimi<stage>(?)</stage> živalmi, sanitarne obdelave perutninskih trupov in tako
               naprej. Dejstvo je, da pa bo to neminovno prej ali slej prišlo. Torej si delati
               velikih iluzij, da se trgi ne bodo liberalizirali, ne bodo sicer v kratkem ampak da
               gre se v to smer. Treba se je na to enostavno pripraviti. Tukaj se tudi pogaja
               sporazum z <stage>/ nerazumljivo/</stage> sicer zdaj je nekoliko na ledu z Južno Ameriko, s Kanado
               je podpisan, Kanada ni velika izvoznica hrane, saj ne tistih artiklov, ki bi <stage>/
               oglašanje iz dvorane/</stage> pa še kvote so. Tu je sporazum sorazmerno omejeno trgovino
               omogoča. Dejstvo je, da tukaj je edini pravi odgovor ali pa pravi odgovor je tudi
               graditev konkurenčne in sposobne agroživilske verige. Grem na ta drugi odgovor. V
               bistvu kmetijska politika je včasih celo verigo gledala. To so bile cenovne podpore,
               če so ščitili mleko pa recimo žita, so ščitili tudi čokolado, testenine in tako
               naprej. Zdaj tega ko več ni cenovnih podpor, ni več. Torej živilski proizvodi so
               dokaj na odprtem trgu. Včasih je bilo tudi bistveno več podpor v živilsko industrijo.
               Zdaj se Evropa nekako umika. Pravijo, da je to stvar zasebnega sektorja, daje manjšim
               podjetjem, daje diverzifikacijo na kmetiji. Jaz mislim, da je za države v tej stopnji
               razvitosti, kot smo mi pa recimo vsaj pol Evrope, da je to slabo. Da ni razvitega
               kmetijstva brez razvitih agroživilskih verig, da je to eden od petih ključnih
               pogojev, če hočeš kmetijstvo spraviti  iz ene ravni naprej. Se pravi. Vlagati v celotno
               agroživilsko verigo. Ti rabiš povpraševanje, rabiš organizirano proizvodnjo. Drug tak
               pogoj s katerim se tudi relativno malo ukvarjamo, je učinkovito trg z zemljišči.
               Stvari so preregidne, ker branimo druge stvari, kar je opravičeno, vendar deluje manj
               stimulativno v smislu povečevanja kmetij in eno zgodbo imamo, ki jo seveda vsi
               prepoznamo, da je pomembna, pa da tukaj zaostajamo, to je pa prenosu znanja. Mi smo v
               bistvu ves ta paket, ne mi, Evropa kot taka, Slovenija pa posebej, smo kreativnost,
               inovacije, prenos znanja zanemarili. Vse je preveč samo politika, sama politika pa
               zdajle vidimo, lahko vzdržuje stanje, lahko omogoča neko stabilnost, ne more pa
               nadomestiti razvoja. In tukaj nam stari enostavno ne gredo v pravo smer. Torej, če
               hočemo slovensko kmetijstvo in agroživilstvo spremeniti, je treba bistveno več delati
               na prenosu znanja, na oblikovanju in prenosu znanja tako zasebnega kot javnega. Treba
               je bistveno reformo narediti tudi na zemljiškem trgu in jačati agroživilske verig,
               kajti stimulativno javno kmetijsko politiko imamo, splošni okvir gospodarski je
               kakršen je, ampak to ni problem v Sloveniji. Pač vzpostavlja se neke večje vloge
               pravne države, antikorupcija, itn. Vse to se na nek način počasi gradi, ampak če
               hočemo, da bomo imeli več proizvodnje hrane, je treba vlagati tudi v druge segmente,
               ne zgolj v kmetijsko politiko, ki je preveč v fokusu zadnjih deset let. Rabimo tudi v
               drugih elementih postavljati to kmetijstvo, seveda vse mora biti pa okoljsko vzdržno,
               primerno tudi s cilji prebivalstva in podporo lokalni predelavi, itn.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala.</p>
               <p>Besedo ima gospa Goršak Mencin. Izvolite.</p>
            </sp>
            <sp who="SDT7:GoršekMencinNataša">

               <speaker>NATAŠA GORŠAK MENCIN:</speaker>

               <p>Najlepša hvala za besedo.</p>
               <p>Samo odgovor na prosto trgovinski sporazum s Kanado in pa prosto trgovinski in
               investicijski sporazum z Združenimi državami Amerike, pa ga bom obrnila pravzaprav iz
               druge zgodbe, iz druge strani, tako kot sem tudi povedala v svojem uvodu. 46
               milijonov delovnih mest predstavlja kmetijska in agroživilska industrija, kar pomeni,
               da je to pravzaprav sektor, ki je pomemben za preživetje mnogih Evropejk in
               Evropejcev, zato bi bilo seveda zelo nespametno, če v komisiji ne bi pogledali iz
               druge strani, kaj pa lahko prinese odpiranje iz evropskega kmetijstva na mednarodne
               trge. Se bom zahvalila ministru, pa profesorju Erjavcu, ker sta povedala vsebinsko
               stališče kar se tiče samega pogajanja s prosto trgovinski sporazum z Združenimi
               državami Amerike, ker to je v pristojnosti držav članic. V naši pristojnosti pa je
               bilo pogledati, kaj ta prostor trgovinski sporazum s Kanado oziroma z Združenimi
               državami Amerike dejansko pomeni za kmetijski sektor v Evropi. Obe državi, tako
               Združene države Amerike kot Kanada, sta izjemno pomembni uvoznici kmetijskih izdelkov
               iz Evropske unije in nedavno sklenjeni sporazum s Kanado je na primer ukinil mnoge
               dajatve pravzaprav za vse kmetijske izdelke razen za eno določeno manjšino in pa za
               tiste, ki so urejeni s kvotami. Zlasti je zelo olajšal pretok mlečnih izdelkov iz
               Evropske unije in pa zelo zelo ambiciozno oziroma zelo veliko obeta tudi na področju
               pridelanih kmetijskih izdelkov. Dejstvo je, da je dejansko za Evropsko unijo, Kanada,
               to se pravi za kmetijski sektor, za izvoznike kmetijskih izdelkov iz Evrope, Kanada
               predstavlja izjemno izjemno pomembno tržišče. Enako je z Združenimi državami Amerike.
               Tako, da v tem sporazumu se bo sledilo ciljem, kaj lahko prinese kmetijskemu sektorju
               bodisi z izboljšanim dostopom za vse te visoko kakovostne in pa predelane izdelke,
               vključno z mlečnimi izdelki in pa zlasti za meso, predelano meso in vino. Naj pa
               poudarim, tako kot pri vseh prosto trgovinskih sporazumih, se bo striktno pazilo na
               zaščitene in pa geografsko zaščitene znamke. Poleg tega kar sem navedla že uvodoma in
               kar je pravzaprav minister povzel o samih načelih Evropske unije, ki jim sledijo
               države članice, kar se tiče samega vsebinskega oblikovanja  stališč do sporazuma z Združenimi
               državami Amerike. Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala tudi vam. K besedi sem se prijavila prej tudi sama, tako da imam dva, tri
               vprašanja, predvsem bi naslovila najprej na gospoda dr. Mraka, kako bo vplival ruski
               embargo na proračun Evropske unije oziroma če že mogoče vpliva oziroma kaj
               predvidevate in pa seveda, kako, na kakšen način bo lahko vplival tudi grožnja Velike
               Britanije za izstop iz Evropske unije. Mislim, vaša predvidevanja bo Evropska unija
               popuščala tudi na tem delu ali jim bo kaj dodatnega obljubila, če lahko tako rečem –
               me zanima, kako ocenjujete in pa seveda eno vprašanje za našega ministra, gospoda
               Židana? Zanima me, če je Ministrstvo za kmetijstvo pripravljeno že, da se 1. 1. 2015
               začne izvajati vse ukrepe, ki ste jih našteli, seveda, če so te ukrepi, če ste jih
               ekonomsko ovrednotili in pa da bodo seveda ne nazadnje tudi lahko primerljivi, ker je
               kar nekaj bilo na tem področju narejeno. Kratko.</p>
            </sp>
            <sp who="SDT7:MrakMojmir">

               <speaker>DR. MOJMIR MRAK:</speaker>

               <p>Hvala lepa. Zelo ozko rečeno ruski embargo na sam proračun Evropske unije, kakšnega
               bistvenega vpliva ne bo imel, zakaj ne, zaradi tega, ker preprosto so tam sredstva
               več ali manj definirana, za kaj bodo šla in po drugi strani je definirano, kako se
               proračun financira. Tako da, jasno posredno bo pa lahko stvari imelo, to, kar je že
               tudi prof. Erjavec rekel, če bi v bistvu hoteli na take krizne stvari reagirati na
               način, kot bi bilo mogoče tudi koristno, preprosto tega denarja ni, tako da to hočem
               reči. Veste, problem Evropske unije je, da nima resnega proračuna. Se pravi proračun
               Evropske unije ne more igrati vloge stabilizatorja javnih financ v primeru krize. Te
               vloge preprosto nima. Zato tudi, če se spomnite, ko je prišlo do krize v Evropski
               uniji, v Ameriki so čez noč se odločili, da bodo dali 700 milijard v podporo
               gospodarstva, kaj smo v Evropi naredili. Sklicali so se finančni ministri in je šlo
               se potem okoli mize, koliko bo vsak dal v svoji državi. Evropska unija ne funkcionira
               na tem nivoju, na ta način. Je pa dejstvo, da bo verjetno ta kriza ponovno imela
               dodatne mislim implikacije o energetski odvisnosti in da bo sprožilo celo vrsto
               stvari vezanih na energetsko politiko Evropske unije, ki pa, bodimo tukaj zelo jasni,
               ki se ne financira iz proračuna, ampak se bo financirala predvsem z zadolževanjem in
               tukaj bo Evropska investicijska banka zelo pomembna. Tako da, to je en tak
               komentar.</p>
               <p>Glejte, kar se Britanije tiče, jaz ne bi, mislim, eventualni izstop Britanije iz
               Evropske unije, mislim, da ga v tem kontekstu proračunskem, zopet ni za
               dramatizirati, jaz mislim, da bi bile te posledice ali pa tudi vplivi bistveno večji
               generalno gledano. Emil je že omenil zgodovino, tudi tukaj se vlačimo v zgodovino.
               Velika Britanija je bila za mizo pogajalsko pri formiranju ustanovitve Evropske
               ekonomske skupnosti leta 1957, ampak ni bila osnovna podpisnica, zato ker je hotela,
               da Evropska unija popolnoma drugače funkcionira. Priključila se je potem leta 1973,
               zato ker je videla, da je boljše biti notri, kot zunaj. Zdaj očitno je ta spomin malo
               popustil in jaz ne bi bil presenečen, da bodo mogoče tudi v neki prihodnosti kaj
               takega videli. Zopet, če pa gleda stvar zelo, kako bi človek rekel tehnično s
               stališča proračuna Evropske unije, bo pa to celo olajšava, ker se bomo rešili tistega
               problema britanskega rabata. Mogoče je zdaj prilika, da ga vendarle pojasnim, ker gre
               za eno tako bi rekel stvar. Se spomnim, ko sva imela z Emilom, smo se pogajali za
               vstop v Evropsko unijo, ravno za to mizo, je bil eden od velikih problemov
               parlamentarcev, bi rekel, razložiti neko racionalno logiko, zakaj moramo pa mi to
               plačevati. Mi plačujemo vsako leto za britanski rabat. Pogledamo lahko tam bilten
               ministra za finance. Mislim, da je ta številka okoli 20 milijonov evrov. Iz te naše
               skupne sume približno 400 milijonov v proračun. Kaj je logika? Ko se je Velika
               Britanija vključevala v EU, to je bilo leta 1973 je jasno ona morala začeti plačevati
               v proračun Evropske unije. Ampak takrat leta 1973 je bil evropski proračun na strani
               izdatkov praktično izključno kmetijski proračun.  90 % je bilo za kmetijstvo. Kohezijske politike takrat
               bilo ni. Sedaj je jasno, Velika Britanija, to se tudi ne ve, ko je vstopila v EU je
               bila pod povprečjem razvitosti takratne EU. Ampak jasno, ker ni bilo denarja za
               kohezijo ni iz tega naslova imela kaj dobiti. Imeli si situacijo, da je Velika
               Britanija plačevala v proračun, iz proračuna pa ni imela kaj dobiti, ker njene
               kmetijstvo je relativno šibko. Skratka, Velika Britanija je bila neto plačnica v
               proračun, čeprav je bila manj razvita v povprečju, potem si pa imel na drugi strani
               Francijo, ki je bila relativno bolj razvita in je bila, zaradi velikega kmetijstva
               neto prejemnica. Potem so Britanci zelo hitro rekli, poslušajte, to ni fer, 10 let so
               tolkli po mizi in leta 1984 je <stage>/ nerazumljivo/</stage> vrh, kjer je gospa Thatcher pač
               uspela, da del vplačil, ki jih Velika Britanija plača dobi nazaj in to je imelo v
               tisti situaciji absolutno logiko. Problem tega dogovora je, da je to postalo del
               acquis in to tisti del acquis za katerega spremembo je potrebno soglasje. Danes je
               Velika Britanija jasno nad povprečjem EU, ampak še vedno je potrebno za spremembo
               tega soglasje in tega soglasja pač ni. V tem je lahko odgovor enkrat se rešiti
               britanskega rabata, to je malo cinično, ampak<gap n="…"/> <stage>/ izklop mikrofona/</stage></p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa. Gospod minister.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Razmišljam o tej tezi. Vidim pa, da je tudi gospa Merkel je to tezo že povzela.</p>
               <p>Gospa predsednica, ali dovolite, da smo delno tudi odgovorim na vaše prvo vprašanje,
               ki ni bilo meni namenjeno, to je o ruskem embargu? Ruski embargo pomeni marsikaj za
               področje kmetijstva in ker smo se o tem pogovarjali seveda ne bi sedaj govoril bi pa
               nekaj drugega. Povzročil je, da dodatno in pospešeno iščemo nove trge vsi v Evropi
               tudi Slovenija, tudi zato je bil naš gost v Sloveniji pred dvema tednoma namestnik
               ministra za kmetijstvo republike Kitajske z delegacijo. Mi smo imeli zelo velik
               interes to pa zato, ker na nekaterih področjih nam izvoz na Kitajsko narašča, sicer
               odstotki so veliki je pa osnova nizka, iz katere smo začeli, tako da prejšnjo leto
               recimo je bil izvoz vin na Kitajsko približno pol milijona evrov, letos bo milijon
               evrov, naslednje leto po vseh projekcijah bo 2 milijona evrov. Izvažamo tudi recimo
               hmelj in to je klasični izvoz. Potem <stage>/ nerazumljivo/</stage> mineralno vodo, je pa v tem
               trenutku velik interes prehranskega sektorja na področju mlečnih proizvodov in mesnih
               proizvodov. Slovenija je postopek odprave administrativnih ovir za Kitajsko začela
               pred dobrim letom in sedaj v bistvu leto dni smo čakali, mi smo namreč tiste
               odgovore, ki jih je pristojna agencija na Kitajski strani od nas zahtevala poslali že
               pred slabim letom in ni bilo odziva in je bil del dogovora z namestnikom ministra, da
               se postopki pospešijo. Moram povedati, da so se po tem obisku bliskovito pospešili
               tako, da dobimo inšpekcijski obisk s strani Kitajske pristojne agencije v novembru z
               enega področja, z drugega področja pa v januarju in verjamem, da se bo, potem zelo
               hitro tuji trg na tem področju odprl. S kitajskim ministrstvom smo tudi dogovorjeni,
               da organizirani pripeljemo naše proizvajalce hrane na Kitajsko v Peking, da se
               predstavijo in da, potem poskušamo pomagati, da bodo izvažali več. Del tega pred nami
               je tudi dogovor iz včerajšnjega dne, čez dva tedna bo pa Slovenijo obiskal namestnik
               predsednika kitajske vlade, ki ga bo spremljalo mislim, da skoraj 100
               gospodarstvenikov. Ta namestnik, ki pride je odgovor tudi za področje prehrane,
               kmetijstva in še za nekaj stvari. Kar se tiče našega ministrstva in mene v tem
               primeru kot podpredsednika vlada bo izrazit poudarek na izvozu hrane na Kitajski trg
               tam, kjer je pri nas interes, ni pa še možno izvažati. </p>
               <p>Kar se pa tiče preostali pravni red, ki ga moramo sprejeti je za izvajanje nove
               kmetijske politike je 8 uredb. 6 uredb morajo biti sprejete v letošnjem letu, ker je
               vezava na površino. Uredbe so že zelo daleč, marsikatera je tudi že usklajena s
               partnerji, tako da večina jih bo sprejetih v tem mesecu, mogoče kakšna tudi v
               decembru. Dve preostali, ki pa sta investicijski pa bosta sprejeti, nekaj ne pa dosti
               dni, po potrditvi programa razvoja podeželja, ker čakamo na končne gabarite te
               uskladitve. Potem še to sprejmemo ter paket osmih končnih pravnih aktov je zaprt,
               tako da, procesi so pod nadzorom. </p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa. K besedi se je javila tudi gospa  Vojka Šergan. Izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo. Lep pozdrav.</p>
               <p>Jaz bi imela dva kratka vprašanja za gospoda ministra. In sicer iz naslova razvoja
               podeželja me zanima ukrep lider ali je CLLD, to je projekt, ki ga vodi skupnost, ali
               so se ta sredstva nekako pridružila oziroma ste jih dali v ukrep lider ali so ostala
               na koheziji, tistih 5 %?</p>
               <p>Vprašala bi tudi za ribiški sklad. Iz terena so povedali, da se bodo lahko sredstva
               iz ribiškega sklada črpala samo na področju Posočja in Posavja, da drugi deli ne
               pridejo v poštev razen seveda na Primorskem, ali to drži?</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Boste takoj odgovarjal ali damo eden sklop vprašanj? Mislim, da je bolje, da damo kar
               eden sklop vprašanj. Naslednji ima besedo gospod Zvonko Lah.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo. Lep pozdrav vsem.</p>
               <p>Jaz bi profesor Erjavca vprašal glede na njegovo izvajanje in glede na situacijo, ki
               je v Sloveniji glede na samooskrbo z nekaterimi pridelki in glede na vse večje
               zaraščanje kmetijskih zemljišč. Rabi vi vaše mnenje, ali bo ta skupna kmetijska
               politika nova sama po sebi pripomogla k boljši samooskrbi s tistimi živili, kjer smo
               pod 50 % samooskrbe in pripomogla k odpravljanju zaraščenih kmetijskih zemljišč ali
               pa preprečevanju nadaljnjega zaraščanja? Ker sem tudi sam omenil, da moramo
               pričakovati večjo liberalizacijo cen kmetijskih pridelkov, vemo pa, da imamo dve
               tretjini kmetijskih zemljišč na področju OMD, kjer so kmetje nekonkurenčni in jaza
               tukaj ne vidim kakšne perspektive oziroma samo po sebi, da se bo to uredilo. Poleg
               tega pa ugotavljam, da smo precej bolj obremenjeni z nepotrebno birokracijo kot druge
               evropske države, kar je verjetno tudi velika ovira, od HASB in tega kako ga pri nas
               razumemo in drugje. To, kar ste rekli, da naša kmetijska politika ni nekako
               pripravljena, da potrebujemo novo svežino in podrobnosti idej. Mislim, da naše okolje
               ni temu bi rekel najboljše in bo potrebno marsikaj postoriti. Tudi me zanima to, kaj
               vi mislite glede na organiziranost stroke pri nas predvsem Kmetijsko-gozdarske
               zbornice, svetovalne službe, način delovanja ali je prilagojena tej novi skupni
               kmetijski politiki, ali lahko opravi v kratkem času naloge, ki so kar precejšnje
               glede na spremembe? Ali je potrebno tukaj narediti kakšno spremembo, da bi pač v
               Sloveniji sami pridelali si hrano, kaj šele, da bi izvažali? Verjetno na tem skupne
               kmetijskem trgu kot smo enkrat poslušali poslanci Gospodarsko zbornico predstavnike,
               ki  zastopajo
               agroživilce. Evropa nas ne bo nič varovala pred tujo konkurenco, ampak ima vsaka
               država za sebe neko politiko tudi na področju kmetijstva, kljub temu, da je skupna
               kmetijska politika in je naša agroživilska proizvodnja in naši kmetje so zelo
               občutljivi, imajo občutek, ker tudi kmetijstvo, predvsem tam kjer gre za dolgoročne
               naložbe, potrebujejo neko sigurno poslovno okolje, jih mora država na nek način
               varovati, ker sploh tam kjer gre za trajnostne nasade ali pa tudi pri kmetih, ki se
               odločajo za neko proizvodnjo v katero vlagajo ogromna sredstva, ne morejo biti
               prepuščeni kar tako politiki, dnevni politiki ali pa trgu. Bi morala država
               poskrbeti, če direktno povem, glede ukinjanja mlečnih kvot, ki prihajajo. Mi imamo
               samooskrbo 118%, se pravi, izvažamo mleko. Kaj bo po ukinitvi mlečnih kvot, ker
               kmetje opažajo sami, da nekatere sosednje države se pripravljajo na povečanje prireje
               mleka in kaj bo potem s to našo mlečno proizvodnjo. Ali smo na to pripravljeni? Kaj
               je tukaj naredila stroka? Ali pa pri prašičereji, ko smo imeli v prejšnjem mandatu
               eno sejo namenjeno prašičereji, in ko smo ugotavljali poslanci, ker ne poznamo
               stroko, da se praktično, so se mali in veliki rejci med seboj skočili v lase in na
               koncu, ko so mali izginili, pa so začeli propadati tudi veliki, so začutili potrebo
               po združevanju, ko je že praktično prepozno. Ali to ne čaka nas tudi v prihodnje v
               drugih panogah, recimo Zakon o vinu, ki je bil sprejet v prejšnjem mandatu, ne gre v
               to smer, da bi ščitil male pridelovalce in podobno. Potem, Zakon o davku na
               nepremičnine, katastrski dohodek. To so bili poizkusi pred kratkim, za kar pravijo
               kmetje, da če bi to obveljalo kot je bilo predlagano, da bi verjetno kar polovica
               lahko odmislila kmetovanje, takoj zaključili, če bi še ti davki udarili, ki pa jih je
               Vlada praktično dala v proceduro in hvala bogu, da je Ustavno sodišče ustavilo en
               zakon, in da potem drugi zakon je bil na pobudo opozicije sprejet, da je tudi
               katastrski dohodek kot tak, bil ustavljen. To ne daje nek optimizem kmetom, ker
               pričakujejo, da bo kmalu zopet davek na nepremičnine, da bo kmalu zopet Zakon o
               katastrskem dohodku in kmetje so enostavno zaskrbljeni nad svojo prihodnostjo. Bi
               prosil vaše mnenje prof. Jamnik.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala.</p>
               <p>Ker bo gospod Mrak moral predčasno zapustiti našo sejo, dam besedo še kolegu poslancu
               Horvatu.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospa predsednica. Lep pozdrav kolegice in kolegi, lep pozdrav odličnim
               gostom in moja zahvala vsem štirim uvodničarjem za perfektno prezentacijo vsebin, ki
               so izjemno izjemno zanimive.</p>
               <p>Začel bom po vrsti. Večletni finančni okvir, dr. Mrak, vi ste perfektno predstavili
               vsebino, smotrnost večletnega finančnega okvira. Jaz se bom ustavil pri koheziji, kot
               eni poleg skupne kmetijske politike najmočnejši postavki. Omenili ste in sem razumel,
               da ste pozdravili v Sloveniji ustanovitev dveh kohezijskih regij, vzhodne in zahodne.
               Ampak tukaj imamo problem, ki ga jaz vidim, pa gotovo nisem sam, saj smo na Odboru za
               zadeve  Evropske unije, ko sem
               mu predsedoval v prejšnjem mandatu, oktobra 2013, se pravi pred enim letom, sprejeli
               sklep, zavezali vlado, da pripravi dva operativna programa, posebej za vzhodno
               kohezijsko regijo in posebej za zahodno kohezijsko regijo, in še nekatere sklepe smo
               sprejeli, ampak potem pač imamo v Sloveniji problem, da pogosto padajo vlade in da so
               pogosto volitve. Sedaj nam je, kolikor razumem Evropska komisija postavila, jasno,
               ultimat, pa ne samo nam, pozvale države članice, da do Martinovega predstavijo
               oziroma pošljejo svoje operativne programe. Naša, bolj točno rečeno, prejšnja vlada
               ni imela kaj dosti posluha za kooperacijo predvsem z vzhodno kohezijsko regijo. Tako,
               da smo dejansko sedaj ne tem, da bomo imeli en operativni program za dve kohezijski
               regiji. Tega bi naj vlada sprejela, kolikor vem, v četrtek 6. Pa me zanima vaš pogled
               na to, ali sedaj to lahko nekako v meni, ki prihajam iz vzhodne kohezijske regije,
               vzbuja nek strah, da nas bo na nek način zahodna kohezijska regija oziroma bolje
               rečeno vlade, nas vzhodnjake potegnila za nos.</p>
               <p>Druga zadeva je, seveda, točka C, ki se mi zdi izjemno pomembna. Gre za
               implementacijo reformne skupne kmetijske politike za obdobje 2014-2020. Jaz sem kar
               nekaj člankov profesorja Erjavca na to temo prebral. Tudi današnja njegova
               predstavitev, kot jo jaz razumem, je takšna, da kaže na morebitne probleme glede
               implementacije reforme skupne kmetijske politike v Sloveniji. Gotovo je ta skupna
               kmetijska politika nek korak k podružbljanju kmetijske politike. Ta postaja vse manj
               sektorska in vse bolj družbena. Sicer se v svetu vloga EU zmanjšuje, kar zadeva
               kmetijstvo. V ospredje prihajajo velike države – Brazilija, Indija, Rusija, Kitajska
               in tako naprej. Normalno k temu je prispevala tudi gospodarska recesija v Evropi.
               Javnofinančne težave držav članic. Liberalizira se svetovna trgovina in končuje se
               obdobje cenovnih podpor. Vi ste profesor Erjavec, jaz sem to razumel kot eno glasno
               opozorilo, ko ste rekli, da bo kmetijstvo do leta 2020 močno odvisno od silnic trga,
               kar pomeni z drugimi besedami po mojem razumevanju, da se bosta morala kmetijstvo in
               zadružništvo nekako prilagoditi z ekonomsko perfekcijo na vseh ravneh. Da bo potrebno
               uporabiti znanje, kar ste že povedali in tako dalje, ker vidim, da me predsednica
               priganja. Sedaj me zanima, kdo naj, gospod profesor Erjavec, vodi implementacijo
               reformne skupne kmetijske politike v Sloveniji? Katere so te inštitucije, najbrž tudi
               izobraževalne in tako dalje?</p>
               <p>In še zadnje. Mi smo nedavno govorili na Odboru za zadeve EU tudi o varovanju
               kmetijskih proizvodnih potencialov. Kako jih zavarovati pred naravnimi katastrofami,
               ki so vsakdanjost? Ko ni suše so poplave in te nam po vrsti uničujejo kmetijske
               proizvodne potenciale. Kje dobiti denar? Kako se sistemsko lotiti tega vprašanja? Ker
               če ne, ko bomo neko kmetijsko površino ali nek kmetijski potencial pripravili bo
               prišla poplava in ga nam bo dejansko v dveh tednih uničila. Kako pristopiti k
               sistemskemu varovanju kmetijskih proizvodnih potencialov? Hvala lepa za vaše
               odgovore.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa tudi kolegu poslancu. Besedo dajem gospodu Matjažu Nemcu.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala, gospe predsednici, ki mi je dala besedo, ker sem seznanjen, da profesor Mraka
               preganja ura. Bom skušal biti čim bolj kratek in učinkoviti. Namreč, moje vprašanje
               temelji bolj na nekem abstraktnem, na predvidevanju.  Namreč zelo smo se ozrli na zahod, omenjali smo
               Kanado, omenjali smo Združene države Amerike in več ali manj države z zahoda in
               sporazume, ki jih imamo z njim. Ampak na vzhodu se nam pa dogaja ena druga zgodba.
               Govorim konkretno o Ukrajini. Namreč vemo, volitve to potrjujejo, na nek način se
               tudi Ukrajina bo <stage>/ nerazumljivo/</stage> v ta prehrambni svet. Govorim o tem, da Ukrajina je
               bila znana po tem, da je v Sovjetski zvezi bila žitarica Sovjetske zveze, tako je
               tudi bila Vojvodina nekoč, nekaj podatkov sem zbral, govorim o tem, da je 16,2%
               koruze pridelanih v Ukrajini, govorim o tem, da je 6,3 pšenice predelane v Ukrajini
               in vemo tudi, da na nek način so neodvisne organizacije opozarjale na tem, da za vsem
               tem političnem dogajanjem, geopolitičnem dogajanjem v Ukrajini pod pretvezo
               modernizacije stoji tako svetovna banka in AMF, ki na nek način odpira vrata
               multinacionalkam, ameriškim, evropskim, ki na nek način podpirajo gensko spremenjene
               prehrano. Zanima me samo na podlagi predvidevanj in jaz bi tukaj skušal imeti še
               daljši monolog podkrepljen z večjimi podatki ampak žal, ker mi je to onemogočeno, me
               zanima samo vaše predvidevanje nad dogajanji v Ukrajini in kakšen vpliv bo imelo na
               ravnovesje na področju prehrambne industrije globalno gledano, ker namreč na vzhodu
               se nam bo zelo hitro v parih letih zgodila sprostitev enega zelo velikega svetovnega
               playerja na področju proizvodnja hrane. Hvala lepa.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala. Gospod Mrak, beseda je vaša.</p>
            </sp>
            <sp who="SDT7:MrakMojmir">

               <speaker>DR. MOJMIR MRAK:</speaker>

               <p>Hvala lepa. Jaz se najprej oproščam, ker vas bom moral zapustiti zaradi predavanj, ki
               jih imam na fakulteti.</p>
               <p>Prvo vprašanje. Kohezija. Poglejte, jaz sem rekel, da je bila ta odločitev, da se gre
               v dve regiji dobra, pravilna ampak tisti, ki bo šel nazaj gledati, to je bila
               odločitev zaradi katere sem jaz odstopil od pogajanj za finančno perspektivo
               2007-2013. Zakaj? Ne zato, ker se nebi strinjal s to odločitvijo ampak ker je bila ta
               odločitev sprejeta še tekom pogajanj za tisto finančno perspektivo in sem jaz bil
               absolutno proti temu, da to naredimo med pogajanji za finančno perspektivo, ker bi to
               lahko, če bi se uporabilo, zmanjšalo alokacijo za Slovenijo. Se pravi, ker nekdo bi
               lahko nazaj gledal, bi rekel saj Mrak je bil proti delitvi na dve regiji. Ne. Jaz sem
               za ampak mislim, da smo jo naredili malo prezgodaj. To da smo jo pa naredili je pa
               zelo logično v kontekstu te ureditve Evropske unije in politike kohezije, kjer se v
               bistvu velika večina kohezijskih sredstev alocira na tako imenovane NUTS 2 regije na
               nivoju, ki so v bistvu na nivoju, ki so lahko največ oziroma najmanj, mora imeti NUTS
               2 regija 8 do tisoč prebivalcev. Za Slovenijo bi bilo jasno idealno, če bi lahko
               Slovenijo razdelili, predlagali razdelitev na tri regije s katero bi imeli Ljubljano
               in dve regiji. Žal, ne, tri krat 8 je 24. Malo premalo je to. Tako da ni šlo in je
               bila potem v bistvu ta odločitev sprejeta, jaz mislim, da kar je bilo možno je bilo
               to realno. Problem ki ga imamo zaradi te razdelitve ali pa če hočete, ker ga ima
               zahodna Slovenija, je, da je zaradi Ljubljane to povprečje zelo visoko. Če bi
               Ljubljano izvzel, bi bil ta regija precej pod 100%, bila bi sigurno nad 75 ampak pod
               tem. Tako da to je ta argumentacija, da mislim, da ta odločitev je pravilna. V
               pogajanjih se denar za kohezijo alocira po NUTS 2 regijah tako da od tistega denarja,
               2,9 milijarde, ki je alociran za Slovenijo, ta denar je sestavljen iz dveh delov. Eno
               so strukturni skladi in drugo je kohezijskih sklad. Približno mislim, da je milijarda
               700 za strukturne sklade in ta suma je razdeljena točno nominalno na vzhodno in
               zahodno. Tako da jasno, Slovenija, ko dela te programske dokumente ali je to zdaj
               eden ali dva, bo to delitev sredstev morala in ne samo morala, tudi vem, da jo pač
               spoštuje. Kohezijski denar je pa denar, ki je alociran na državo kot celoto. Tako da
               jaz bi rekel tako. Samo dejstvo, da smo se mi odločili za en programski dokument, za
               eno, mislim kot celoto, jaz mislim, da samo po sebi ni toliko problematično. Jaz
               upam, da bo stvar funkcionirala, da bo stvar funkcionirala v smislu črpanja, ker tu
               pa vidimo, da imamo celo vrsto problemov in mislim, da je en racionalen strah, ki je
               bil, da bi vzpostavljali dve tovrstne strukture. Tako da jaz nebi imel tega strahu iz
               tega ali  imamo en
               inštrument, da bo zaradi tega vzhodna Slovenija imela kakršenkoli dodaten problem.
               Stvar pa bo potem jasno vezana na samo implementacijo. To ej to.</p>
               <p>Kar se tiče Ukrajine. Glejte, jaz moram reči zelo težko komentiram to stvar. Dejstvo
               je, da to kar se dogaja v Ukrajini bo imelo dolgoročne posledice, ne samo na tale
               prehrambni del ampak mislim, da na Evropsko unijo kot celoto, zlasti če gledamo ta
               energetski segment. Očitno, ampak to so že take politikonosmke<stage>(?)</stage> diskusije, kjer je
               pač bolj mogoče za kakšen drug krog za diskusijo ampak vendarle. V Ukrajini imamo ta
               konflikt med vzhodnim in zahodnim delom in v tem delu tudi v bistvu te mednarodne
               finančne inštitucije imajo neko svoje mesto, jaz nebi šel pa tako daleč, kot ste vi
               pač tu rekel, da je to zdaj. Veste, jaz nisem nek zelo hud pristaš AMF-a in svetovne
               banke v tem smislu ampak to vendarle so po drugi strani inštitucije, ki so
               inštitucije držav in osnovna logika teh inštitucij je vendarle, da tem državam
               pomagajo pri prehodu iz enega v drugo situacijo tako da bi zdaj kar tu jih nekako
               označeval kot neke eksponente trans nacionalk, mislim, da je to malo preveč. Je pa
               res, da je zlasti mednarodni denarni sklad s to svojo doktrinarno politiko v
               devetdesetih letih s tem Washingtonskim konsenzom in tako naprej, preferiral nek tip
               razvoja, ki je rezultiral v enem fiasku za države in jasno te inštitucije, zlasti
               mednarodni denarni sklad, ima en resen problem kredibilnosti. Ti nam boš zdaj
               razlagal nekaj kar se je pokazalo kot slabo, zato je tudi, če pogledate danes, dosti
               manj pri teh inštitucijah tega doktrinarnega, takole je prav. Dosti bolj je ta case
               by case, hvala bogu. Se pravi recimo v devetdesetih letih govoriti o fleksibilnem
               deviznem tečaju v državi, ki gre v AMF-ov aranžma je bilo nesprejemljivo. Danes se
               govori o case by case deviznem tečaju tako da malo smo kar se tega tiče stopili
               nazaj. Vem, da vam nisem kaj dosti odgovoril na to ampak kot rečeno, Ukrajina bo
               imela po mojem na Evropsko unijo, to kar se dogaja, zelo zelo globoke vplive, ne samo
               prehrambeno.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa gospod Erjavec, dr. Erjavec. Predno odgovorite bi samo kolega iz Odbora za
               EU prebral svoja pooblastila.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa spoštovana predsednica.</p>
               <p>Vas samo obveščam, da na Odboru za zadeve EU gospoda Luko Mesca nadomešča gospa
               Violeta Tomić, gospoda Janija Möderndorferja nadomešča gospod Peter Vilfan in pa
               gospo Anito Koleša nadomešča gospa Vojka Šergan.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala. gospod Erjavec, beseda je vaša.</p>
            </sp>
            <sp who="SDT7:ErjavecEmil">

               <speaker>DR. EMIL ERJAVEC:</speaker>

               <p>Kar se Ukrajine tiče bi samo dodal, da je tam res velikih vprašanj, kreirajo se pač
               nova politično ekonomska razmerja. Američani se že več kot 30 let ali pa takoj po
               padcu zelo intenzivno <stage>/ nerazumljivo/</stage> pred padcem, zelo intenzivno so se ukvarjali s
               tem območjem. Dejstvo je, da so od Ukrajine in potem dol do Kazahstana zadnja velika
               območja v svetu kjer je možno proizvodnjo hrane dvigniti na višji nivo in zadovoljiti
               potrebe rastočega prebivalstva. Je pa tu seveda dejstvo, da Evropa tukaj pač
               zaostaja. Jaz sem zdaj v enem konzorciju evropskem za študiranje kmetijstev teh
               držav. Mi smo na začetku, Američani imajo pač inštitute tam, tako da ampak upam, da
               se bo Evropa tu hitreje obračala.</p>
               <p>Kar se tiče pa vprašanj kolega Laha. Midva bi rabila po mojem tri ure. Nebi zdaj
               veliko odpiral ampak neke glavne <stage>/ nerazumljivo/</stage> bi dal pa povezati tudi z vprašanjem
               kolega Horvata. Dejstvo je, da je slovensko kmetijstvo mogoče celo v boljšem položaju
               kot se dobi vtis nekoga zunanjega opazovalca. Zadeve niso tako zastrašujoče
               kratkoročno. Je pa dejstvo, da če se ne bodo stvari začele spreminjati v kratkem,
               bomo pa na dolgi rok verjetno šli v negativne tendence. Mi smo v teh 10 letih
               spravili te 2 milijarde in pol do kmetov. Trenutno je, naredili smo, recimo da ene 7 tisoč
               kmetij, ki dobijo več kot 20 tisoč prihodka iz kmetijstva, kar lahko rečemo malo ali
               pa veliko. To je desetina nekih kmetijskih gospodarstev, ampak to je nek zametek neke
               socialne gospodarske strukture, in če greste sedajle po podeželju, je mnogo kmetov,
               ker recimo mi z akademskih in svetovalnih institucij nimamo več kaj dosti povedati,
               ki so sami postavili na noge. Imate pa ob njih seveda še 50, 60 tisoč ljudi, ki so že
               na robu revščine, siromaštva, ljudi ki životarijo in za te zgodbe ni, so jim te
               subvencije kot neko socialno mašilo. Dejstvo je, da če je cel faktorski dohodek
               slovenskega, okoli 800 milijonov evrov, je polovica, malo manj kot polovica, pa tam
               nekje, odvisno od leta, odvisno od pridelkov, izbira iz subvencij. Torej ta kmetijska
               politika vzdržuje to strukturo, vzdržuje. Problem je, da je to na dolgi rok je
               nevzdržno. Sedaj, če ne bomo mi začeli služiti bolj na trgu, če mi ne bomo
               izpostavili agroživilske verige, ki bodo same pridelovale, potem seveda to kmetijstvo
               bo bolj muzealno, ne bo veliko učinkov in to mnogi tudi že opozarjajo.</p>
               <p>Kar se zaraščanja tiče, je pav ta model v bistvu imel pozitivne učinke. Kdor ima malo
               daljši spomin, 15, 20 let nazaj je bilo relativno manj površin v obdelavi kakor zdaj.
               Potem je prišel rok, ko so kmetje za vsak hektar šli in ga poskušali obdelati, da bi
               dobili subvencije. Imamo pa zdajle zadnje tri, štiri leta, če gledate, tudi že malo
               statistika to beleži, počasi se spet marginalna območja so se začela spet prazniti.
               Torej zaraščanje je ustavljeno na neki stopnji, kjer imamo mi polovico toliko površin
               v obdelavi kot smo imeli za časa Avstro-ogrske. Takrat smo obdelali skoraj milijon
               hektarjev. Takrat smo že pod 500 tisoč hektarjev, ampak to so take naravne razmere
               kot so. Torej kaj rabimo? Jaz mislim, da rabimo vsi skupaj v našem kmetijstvu,
               agroživilstvo, zavezo za razvoj. To pomeni tudi temeljito reformo vseh javnih
               institucij. O tem se nočemo ukvarjati. Torej mi imamo močne službe, ki vzdržujejo
               sistem, ampak razvoja je premalo. Razvoj pa pomeni seveda predvsem znanje, pomeni
               tudi sledenje novim tehnologijami, kreativnost, inovativnost, seveda v povezavi z
               lokalnim okolje, z lokalno proizvodnjo, v povezavi s socialnim podjetništvom, v
               povezavi tudi z okoljem in okoljskimi storitvami, ki jih kmetijstvo nedvomno daje.
               Kdo naj vodi to alianso? Jaz mislim, da tukaj minister tretji mandat od sedaj počasi
               pelje v to smer. On je na nek način povezal, sedaj če smem tako reči, del kmetijske
               scene, ampak ta zaveza je mogoče preveč politična. Rabimo tudi gospodarsko narediti.
               Ko bodo sedeli tudi ključni členi gospodarstva agroživilske verige in delovali ne
               zgolj za to kako bodo čim več subvencij od države dobili in zaščito in jamrali, ko
               bodo delali tudi na to kako bomo prodirali na one trge in druge trge, ampak o tem kar
               nam je poročal, Kitajci prišli, levo, desno, upam da smo sedaj pri tem koraku. Ker če
               ne bomo, potem seveda s tega kmetijstva ne bo več veliko ostalo.</p>
               <p>Kar se tiče teh strahov, kaj bodo sedaj mlečne kvote prinesle, kaj bo sedaj ruski
               embargo naredil, itn., je točno tako kot sem povedal. Stvari bodo bolj odprte. Cene
               bodo šle dol, kot trenutno padajo. Sedajle imamo spet en tak, gremo počasi dol na,
               ampak to je še daleč od tiste nizke ravni iz leta 2007. Verjetno tudi zaradi dobre
               letine, zaradi ruskega embarga, potem bodo še spet cene gor. Napovedovati se več ne
               da. Zmagal bo tisti, ki se bo znal stabilizirati, ta tveganja prevzeti in jih
               stabilizirati in znal bo tisti, ki bo seveda tudi v takih razmerah širil svoj trg, se
               postavil na noge. Če bo ta kmetijska politika to sposobna podpreti z novim programom
               razvoja podeželja, da bomo delali nove in nove kmetije, da bomo ohranjali mlade ljudi
               na podeželju, potem bomo uspeli. Ampak to ne more biti zgolj naloga ministrstva po
               mojem, in infrastruktur. To mora biti zaveza vseh nas, ki delamo v kmetijstvu. In
               tukaj se bojim, tako kot na drugih področjih, vsi samo čakamo, vsak zna, tako kot je
               Miha Mazzini lepo povedal, vsak zna urediti svojo hiško in rožice narediti in smo
               najboljši na svetu, v tistem trenutku, ko bi pa ulico uredili, pa že več ne znamo, pa
               smo to mogoče pred dvajsetimi leti znali. In tukaj je ta problem in kmetijstvo je
               mogoče dober poligon. Dober poligon, da začnemo premikati  stvari, ker je tukaj kljub vsemu neka
               energija. Javna sredstva so zadaj, itn. Ampak ta zaveza pomeni političnih,
               ekonomskih, akademskih in svetovalnih struktur. Mi svoj delež tukaj imamo. Naša
               akademska scena se je precej umaknila. Mi se zelo malo še ukvarjamo z razvojem in
               pomagamo slovenskemu kmetijstvu. Zakaj je do tega prišlo, različni vzroki. Ampak, če
               ne bomo tudi mi del tega premaknili, tega razvoja ne bo.</p>
               <p>Ne vem koliko sem odgovoril, upam pa, da sem dal mal optimizma.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Gospod minister, boste še vi dodali.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Najlepša hvala.</p>
               <p>Istočasno se ravno ukvarjamo z organizacijo. Dejansko pride sto direktorjev s tem
               podpredsednikom vlade iz Kitajske in to sedaj v tem trenutku urejamo. Vprašanja so
               bila, dva vprašanja okoli lidra, ki sem jih jaz dobil. Prvo vprašanje je bilo v
               bistvu, ali lider sodi v skupino SLD-jev, sodi da tukaj na regionalni ravni je v
               bistvu več denarja kot je bilo do sedaj, kar ocenjujem, da je tudi pravilno, saj na
               regionalni ravni se v bistvu lažje oceni kaj so prave potrebe regij, mest, vasi in
               ljudi, kakor iz Ljubljane. Tukaj bi moram povedati podatek, da Ministrstvo za
               kmetijstvo in gozdarstvo preko programa razvoja podeželja skoraj podvojuje, torej iz
               zneska 33 milijonov za lider gremo na znesek 5 milijonov evrov za lider. Kar se tiče
               ribiškega sklada, zopet govorim o tem regionalnem delu, in 2,8 gremo na 6,6
               milijonov. Tisto kar je pa novost, je pa dodan denar Ministrstva za gospodarstvo,
               vrednost je 38 milijonov, tako da skupaj pridemo dejansko na veliko številko in ta
               velika številka je v bistvu skoraj 100 milijonov evrov. Koordinacija med temi tremi
               skladi je formalizirana. Prav tako bo skupna uredba, izvajanje bo pa po skladih. To
               je dogovor. In mislim, da je to prava pot. Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>Imam še enega prijavljenega, gospod Franc Laj.</p>
            </sp>
            <sp who="SDT7:LajFranc">

               <speaker>FRANC LAJ (PS SMC):</speaker>

               <p>Hvala za besedo. Vsem skupaj prav lep pozdrav!</p>
               <p>Bom zelo, izredno kratek, ker vidim, da nas že čas naganja. In sicer, bilo je rečeno,
               da se zmanjšujejo sredstva za razvoj podeželja. To se pravi, da bo nekoliko manj
               sredstev. Me zanima kateri razvojni projekti oziroma področja bodo zaradi tega
               prizadeta? Ali kaj prizadene tudi mogoče projekte za diverzifikacijo na kmetijah?
               Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala. Gospod minister.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Res je, da iz milijarde 200 gremo na milijardo 100. Projekti so bolj fokusirani, tako
               da, če pogledamo dobro polovico denarja so okoljski in OMD ukrepi. To tudi je bil
               razlog, da smo lahko ohranili to milijardo sto, drugače tega ne bi mogli braniti.</p>
               <p>Za diverzifikacijo je namenjena takšna količina denarja, da se v bistvu, imeli bomo
               več denarja na voljo, poleg tega pa mi vemo, da ti razpisi morajo biti letni, in če
               se slučajno zgodi, da bo tudi ta denar porabljen. To pa mogoče zato, ker vse kar se
               dopolnilne dejavnosti tiče, se je treba zavedati, da če smo še ne dosti nazaj
               govorili o štirinajstih procentih, sedaj prihajamo na 20%. In zato jaz mislim, da je
               prav, spoštovani gospod poslanec, da se samo v programu zavoja podeželja v bistvu
               posvetimo pri posebni seji Odbora za kmetijstvo. Imamo sicer danes že gradivo
               pripravljeno, ampak mislim, da je odločitev predsednice bila pravilna. To je tako
               široko področje, da verjetno nekaj ur razprave, ker bi šli po posameznih <stage>/
               nerazumljivo/</stage> po posameznih ukrepih in tudi to kar je cilj in kar je potem tisto kar
               bomo imeli. Hvala lepa.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa. Se strinjam. Mislim, da je prihodnja finančna, potrebna celotnega
               pregleda in podrobno pogledati po vsaki postavki.</p>
               <p>Rada bi samo tukaj povedala, da je pobuda za slovenski zajtrk že dana vodstvu
               Državnega zbora za 21. novembra, tako da to zadevo imamo že nekako na svojih
               koledarjih. Če ni več nobenih vprašanj oziroma komentarjev<gap n="…"/> Gospod Horvat še.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa. Se opravičujem.</p>
               <p>Jaz sem spraševal še glede sistemskega pristopa varovanja kmetijskih proizvodnih
               potencialov. Ali lahko na to temo kaj rečete, gospod minister ali prof. Erjavec?</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Osnovni potencial so kmetijska zemljišča. Vi poznate, da je v zadnjem obdobju, recimo
               zadnjem obdobju treh let bil Zakon o kmetijskih zemljiščih dvakrat spremenjen. Prvič
               je bil takrat spremenjen, ko je uvedel plačilo nadomestila za izrabo, potem je bil ta zakon delno korigiran
               in je v bistvu uvajal tudi trajna varovana kmetijska zemljišča. Tisto, kar bi vas rad
               obvestil, mi smo se ravno danes posvetovali z Ministrstvom za okolje in prostor kaj
               je tisto, da tudi oni vidijo, da je smiselno, da mi znotraj svojega zakona še
               spremenimo, zato ker oni gredo v celotno prenovo prostorske zakonodaje. Moram reči,
               da štiri dogovore, ki smo jih dosegli, se mi zdi dobri. Vsi pa so namenjeni temu, da
               se bo lažje varovalo in po drugi strani lažje kmetijske objekte gradilo. To je tam,
               kjer so kmetijska zemljišča. V petek imamo srečanje s strokovno skupino v kateri so
               slovenski strokovnjaki in predstavniki slovenskih občin, ki so najbolj
               zainteresirani. Takrat bomo sprejeli v bistvu odločitev ali sedanji zakon, mogoče
               prečiščen, je to kar želimo ali bi šli še korak naprej. Ministrstvo bo v celoti
               sledilo temu kaj se bomo v petek dogovorili. Moram pa reči, da v tem trenutku več ni
               takih posegov na kmetijska zemljišča, kot so bili pred nekaj leti. In tudi v poznate
               to stališče, da v bistvu najlažje na ravni občin določiti količino v absolutni
               številki in potem, ko imamo to količino, potem pa pustimo občini bistveno bolj proste
               roke kot sedaj, tako da bo manj dovoljenj.</p>
               <p>Kar se pa tiče poplavne, v tem trenutku imamo v Sloveniji 61 poplavnih območij, je
               bila triaža narejena. Nepoplavnih območij imamo več. Povprečna ocena poplav več, pa
               jaz sedaj govorim to kor bivši okoljski minister, ne kot trenutni kmetijski, nam
               povprečno poplave naredijo letno škode 100 do 150 milijonov evrov. 61 področij je v
               bistvu spoznanih kot takšnih, ki so večja nevarnost za ljudi, za objekte in za
               naravo, kar se poplav tiče. Na dveh zelo velikih se v tem trenutku preko evropskega
               denarja, kohezijskih projektov financira. Največji je projekt Savinja, ki je vreden
               nekaj čez 40 milijonov. In drugi je potem Drava, Dravinja, ki tudi mogoče spremljate.
               Trenutna investicijska ocena potreb za teh 61 področij je 600 in nekaj več milijonov.
               Tega denarja ni in ta denar bo potrebno dogovoriti z evropsko banko, ker pogovori
               potekajo. Kakšna bo pa odločitev kaj bo prednostno bi pa predlagal, da v četrtek
               odgovori ministrica, ker bo to verjetno vprašanje o varovanju. Kaj pa zagovarja
               kmetijsko ministrstvo? To je, da se umaknemo od tega, da razmišljamo samo o suhih
               zadrževalnikih, ampak da vsaj kombiniramo suhe in mokre in potem mokre, tudi takrat
               ko je suša, koristimo kot vodni vir za namakanje. Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala. Še kdo za razpravo? Ne. Če ni več nobenih vprašanj oziroma komentarjev, potem
               zaključujem razpravo. Vsem trem uvodničarjem se zahvaljujem za izčrpne
               predstavitve.</p>
               <p>Prav tako se zahvaljujem vsem za razpravo in s tem zaključujem to točko dnevnega
               reda.</p>
               <p>Besedo dajem gospodu Shakerju.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovana predsednica. Spoštovani vabljeni, drage kolegice in
               kolegi. Najlepša hvala za te vsebinske predstavitve spoštovani minister in ostali
               gostje, in seveda tudi za dobro vsebinsko razpravo.</p>
               <p>S tem bi zaključil to točko dnevnega reda in predal besedo nazaj predsednici Odbora
               za kmetijstvo, gozdarstvo in prehrano. Izvolite.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA SKLEPA SVETA O SKLENITVI V IMENU EU SPREMENJENEGA SPORAZUMA O USTANOVITVI
                  GENERALNE KOMISIJE ZA RIBIŠTVO V SREDOZEMLJU.</title> Gradivo k tem točki smo
               prejeli od vlade 24. oktobra 2014 na podlagi prvega odstavka 4. člena zakona o
               sodelovanju med Državnim zborom in Vlado v zadevah EU. Skrajni rok za obravnavo
               stališč v Državnem zboru je 14. november 2014. Predlog stališča je bil v skladu z
               določili Poslovnika Državnega zbora dodeljen v obravnavo Odboru za zadeve EU, kot
               pristojnemu odboru ter Odboru za kmetijstvo, gozdarstvo in prehrano kot matičnem
               delovnem telesu. Prosim mag. Dejana Židana, ministra za kmetijstvo, gozdarstvo in
               prehrano, da nam predstavi predlog sklepa svet in zlasti predlog stališča Republike
               Slovenije.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, gospa predsednica. Tu gre sedaj v bistvu za dvofazni postopek. S skoraj
               identičnim gradivom smo se ukvarjali aprila tega leta in smo sprejeli sklep potem
               tudi v tem državnem zboru in potem je to bila osnova  kot pogajalsko izhodišče evropskih držav. Sodeluje
               23 držav oziroma v imenu evropskih držav 23-ih, Evropska komisija v pogajanjih z
               ostalimi sredozemskimi državami in državami okoli Črnega morja okoli te komisije.
               Zakaj je to pomembno? Zato, ker v bistvu tukaj gre na nek način za skupni ribolovni
               prostor, ki se mora sonaravno urejati. Moram reči, da dogovor je skorajda identičen
               temu, kar je že v aprilu tega leta Državni zbor potrdil, kot slovenska stališča
               oziroma evropska stališča in tako je predlog, da v bistvu sedaj, ko je sporazum
               dogovorjen, mi to potrdimo. Ni nobene bistvene spremembe. Gre pa zato, da pač imamo
               skupno ribolovno področje, ki ga je potrebno sonaravno urejati. Tisto, kar je nam
               pomembno je pa, da ne gre samo za kvotni režim, ampak gre predvsem za to, da se
               govori tudi o dnevih, ko se lovi, kdaj pa tudi ne in na ta način je v bistvu v skladu
               s tem, kaj smo kot Slovenija predlagali. Torej, ta sporazum ne posega v slovenske
               interese. Bolj vpliva na nekatera druga področja, ni pa nobeno določilo takšno, da bi
               nam lahko škodovalo, tako da predlagamo, da tudi kot država Slovenija damo soglasje.
               Hvala.</p>
            </sp>
            <sp who="SDT7:DimicIva">

               <speaker>PREDSEDNICA IVA DIMIC:</speaker>

               <p>Hvala lepa. Odpiram razpravo. Ugotavljam, da razprave ni. Zato dajem na glasovanje
               predlog mnenja, ki se glasi: Odbor za kmetijstvo, gozdarstvo in prehrano podpira
               predlog stališča Republike Slovenije do predloga sklepa Sveta o sklenitvi v imenu
               Evropske unije spremenjenega sporazuma o ustanovitvi generalne komisije za ribištvo v
               Sredozemlju, EPA 116-VII EU-U 578 in predlaga Odboru za zadeve Evropske unije kot
               pristojnemu odboru, da predlog stališča sprejme. In glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Mnenje je sprejeto.</p>
               <p>S tem zaključujem 2. točko dnevnega reda in 3. sejo Odbora za kmetijstvo, gozdarstvo
               in prehrano.</p>
               <p>Besedo dajem gospodu Shakerju, predsedniku Odbora za zadeve Evropske unije.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa predsednica. Spoštovane kolegice in kolegi.</p>
               <p>Zdaj bomo glasovali še člani Odbora za zadeve Evropske unije z glasovalnimi napravami
               od 1 do 20 in sicer, dajem na glasovanje predlog stališča, ki se glasi: Republika
               Slovenija podpira predlog sklepa Sveta o sklenitvi v imenu Evropske unije
               spremenjenega sporazuma o ustanovitvi generalne komisije za ribištvo v Sredozemlju.
               Republika Slovenija je stališča, da je potrebno, da Svet Organizacija združenih
               narodov za prehrano in kmetijstvo FO predvidoma konec oktobra 2014 potrdi besedilo
               spremenjenega sporazuma o ustanovitvi generalne komisije za ribištvo v Sredozemlju
               pred sprejetjem predloga sklepa Sveta o sklenitvi v imenu Evropske unije
               spremenjenega sporazuma o ustanovitvi generalne komisije za ribištvo v Sredozemlju.
               Predlog sklepa sveta o sklenitvi spremenjenega sporazuma o ustanovitvi generalne
               komisije za ribištvo v Sredozemlju je z vidika Republike Slovenije pomemben, saj je
               generalna komisija za ribištvo v Sredozemlju edina regionalna organizacija za
               upravljanje ribištva, katere članica je Republika Slovenija in ima pristojnost
               sprejemanja zavezujočih priporočil v zvezi z upravljanjem ribištva v Sredozemlju in
               Črnem morju. Pričenjam glasovanje.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Sklep je soglasno sprejet.</p>
               <p>S tem zaključujem 2. točko dnevnega reda in 8. sejo Odbora za zadeve Evropske unije. <stage type="time">Seja je bila zaključena 4. novembra 2014 ob 16.59.</stage>
               </p>
            </sp>
         </div>
      </body>
   </text>
</TEI>