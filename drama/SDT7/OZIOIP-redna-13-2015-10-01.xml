<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-redna-13-2015-10-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DC923BC3FE0D3011C1257EC2003A6DC6</idno>
               <idno type="custom" subtype="day">BAE23E93FC01BD0EC1257ED200203B0A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BAE23E93FC01BD0EC1257ED200203B0A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-redna-13-2015-10-01.OZIOIP" n="13">
               <name>redna seja</name>
               <date when="2015-10-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-redna-13-2015-10-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-redna-13-2015-10-01.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">13. seja</stage>
            <stage type="date">(1. oktober 2015)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor.</stage>
            <stage type="time">Seja se je pričela ob 12.01. </stage>


            <sp xml:id="SDT7-OZIOIP-redna-13-2015-10-01.sp1">

               <speaker>PREDSEDNIK IGOR ZORČIČ:</speaker>

               <p>Lep pozdrav vsem skupaj. Pričenjam 13. sejo Odbora za infrastrukturo, okolje in
               prostor. Vse prisotne lepo pozdravljam.</p>
               <p>Obveščam vas, da se je opravičil član odbora Jernej Vrtovec. Na seji zaenkrat ni
               nadomestnih članov.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: 1. Predlog zakona o spremembah in dopolnitvah Zakona o
               infrastrukturi za prostorske informacije, druga obravnava, 2. Predlog zakona o
               spremembah Energetskega zakona, druga obravnava, 3. Predlog zakona o spremembah in
               dopolnitvah Zakona o železniškem prometu, druga obravnava, 4. Predlog zakona o
               spremembah Zakona o varnosti v železniškem prometu, druga obravnava, 5. Predlog
               zakona o spremembah in dopolnitvah Zakona o postopnem zapiranju Rudnika
               Trbovlje-Hrastnik in razvojnem prestrukturiranju regije, druga obravnava, 6. točka
               Razno.</p>
               <p>Ker v poslovniškem roku nisem prejel nobenega predloga za spremembo dnevnega reda je
               ta določen kot ste ga prejeli s sklicem seje odbora.</p>
               <p>Ugotavljam, da poslanca člana odbora Jana Škoberneta nadomešča s pooblastilom Matjaž
               Nemec.</p>
               <p>Prehajamo na <title>1. TOČKO DNEVNEGA REDA – TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O INFRASTRUKTURI ZA PROSTORSKE INFORMACIJE, DRUGA
                  OBRAVNAVA,</title> ki ga je Državnemu zboru v obravnavo po rednem postopku
               posredovala Vlada. Za obravnavo je bilo posredovano naslednje gradivo: predlog zakona
               z dne 31. 7. 2015, mnenje Zakonodajno-pravne službe z dne 15. 9. 2015 in mnenje
               Komisije Državnega sveta za lokalno samoupravo in regionalni razvoj z dne 22. 9.
               2015. V poslovniškem roku so bili vloženi amandmaji Poslanskih skupin SMC, Desus in
               SD k 3., 5. in 6. členu. Vsa navedena gradiva so objavljena na spletni strani
               Državnega zbora. Na sejo so bili k obravnavi te točke povabljeni: Ministrstvo za
               okolje in prostor, Geodetska uprava Republike Slovenije, Komisija Državnega sveta za
               lokalno samoupravo in regionalni razvoj, Skupnost občin Slovenije, Združenje občin
               Slovenije, Združenje mestnih občin Slovenije in Zakonodajno-pravna služba.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona. Želi
               besedo predstavnica predlagatelja, gospa ministrica Irena Majcen.</p>
            </sp>
            <sp xml:id="SDT7-OZIOIP-redna-13-2015-10-01.sp2">

               <speaker>IRENA MAJCEN:</speaker>

               <p>Spoštovani predsednik odbora gospod Igor Zorčič. Spoštovane poslanke in poslanci.
               Vsem želim lep dober dan.</p>
               <p>V slovenski pravni red je bila direktiva INSPIRE, ki je direktiva Evropskega
               parlamenta, sprejeta v marcu 2007. Prenesena leta 2010 z Zakonom o infrastrukturi za
               prostorske informacije. Na kratko s kraticami, govorimo o Zakonu ZIPI. Ta zakon ureja
               vzpostavitev, vodenje in vzdrževanje infrastrukture za prostorske informacije v Republiki Sloveniji kot
               sestavnega člena evropske infrastrukture za prostorske informacije. Evropska komisija
               je v poizvedovalnem postopku, torej v pilotu, ki ga je odprla na lastno pobudo, v
               januarja leta 2013 opozorila Republiko Slovenijo na po njenem mnenju neustrezen
               prenos domnevno nepopoln ali nepravilen prenos posameznih členov direktive in INSPIRE
               v ZIPI. V naših službah, torej na Geodetski upravi so pripravili predlog sprememb, ki
               jih je Evropska komisija tudi potrdila. Nanašajo pa se ti predlogi sprememb na 4.
               člen tega zakona, ko govorimo o določitvi pogojev za zbirke prostorskih podatkov, ki
               jih zajema Zakon o infrastrukturi za prostorske informacije. Gre za spremembo 13.
               člena, kjer so opredeljene omrežne storitve, v 14. členu je opredeljeno zagotavljanje
               povezave v državno komunikacijsko omrežje, v 15. členu ureditev omejitev javnega
               dostopa do zbirk prostorskih podatkov in omrežnih storitev, v 17. členu govorimo o
               ureditvi souporabe podatkov in storitev in v 19. členu dopolnitev spremljanja
               vzpostavitve in uporabe nacionalne infrastrukture za prostorske informacije. </p>
               <p>Pri pripravi tega gradiva se je pravna služba Državnega zbora opredelila do
               posameznih pojmov. Mi razumemo, da je pri sprejemu predlogov sprememb zakona treba
               upoštevati naš pravni red, tako da se z amandmaji, ki so vključeni v nadaljevanje
               sprejema tega zakona strinjamo. Bi pa rada samo opozorila ali pa povedala, bolj
               povedala, kot pa opozorilo, opozorilo bolj velja meni, da ni nujno, da bo Evropska
               komisija v pilotu zadovoljna s temi rešitvami. Mi smo v ponedeljek imeli njihov obisk
               in ugotavljamo, da je v izrazoslovju med nami in Evropsko komisijo na več področjih,
               ne samo na tem, nekoliko odstopanja, kar pomeni, da bo treba seveda take stvari
               reševati tudi na višjem nivoju, ne samo v sprejemu zakona. Če bo treba se lahko potem
               posamezne člene še dodatno obrazloži oziroma se pojasni spremembe. Ali gre mogoče že
               kar na kratko skozi, predsednik?</p>
            </sp>
            <sp xml:id="SDT7-OZIOIP-redna-13-2015-10-01.sp3">

               <speaker>PREDSEDNIK IGOR ZORČIČ:</speaker>

               <p>Kakor želite.</p>
            </sp>
            <sp xml:id="SDT7-OZIOIP-redna-13-2015-10-01.sp4">

               <speaker>IRENA MAJCEN:</speaker>

               <p>Na kratko sem šla. Malo bolj na dolgo še lahko ali pa počakam na razpravo. Prav
               hvala.</p>
            </sp>
            <sp xml:id="SDT7-OZIOIP-redna-13-2015-10-01.sp5">

               <speaker>PREDSEDNIK IGOR ZORČIČ:</speaker>

               <p>Želi besedo predstavnica Zakonodajno-pravne službe gospa Špela Maček Guštin? Imate
               besedo.</p>
            </sp>
            <sp xml:id="SDT7-OZIOIP-redna-13-2015-10-01.sp6">

               <speaker>ŠPELA MAČEK GUŠTIN:</speaker>

               <p>Hvala lepa. Ne bom ponavljala, kar smo zapisali v našem mnenju, že predstavnica
               predlagatelja gospa ministrica je povedala, v čem so bile pravzaprav naše pripombe.
               Povedala pa bi, da s temi vloženimi amandmaji, ki so jih vložile poslanske skupine
               koalicije, naše pripombe se usklajujejo, tako da ocenjujem, da je zdaj predlog zakona
               z vidika naših pristojnosti ustrezen in usklajen, drugih pripomb pa nimam. Hvala
               lepa.</p>
            </sp>
            <sp xml:id="SDT7-OZIOIP-redna-13-2015-10-01.sp7">

               <speaker>PREDSEDNIK IGOR ZORČIČ:</speaker>

               <p>Hvala. Želi predsednik Komisije Državnega sveta za lokalno samoupravo in regionalni
               razvoj predstaviti mnenje komisije? Imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp8">

               <speaker>JERNEJ VERBIČ:</speaker>

               <p>Hvala lepa. Gospod predsednik, naša komisija je podprla predlog zakona, ki se
               usklajujejo s prej imenovano direktivo INSPIRE. Ob njegovi obravnavi pa je komisija
               opozorila, da imajo občine stroške, zaradi vodenja evidenc in zbiranja prostorskih
               podatkov. Trenutno kot vemo, potekajo pogajanja vlade z Združenji občin o višini
               povprečnine, v okviru katerih pa vladna stran, ki zmanjšuje obsega financiranja
               primerne porabe žal ne upošteva dodatnih stroškov občin.  Bilo nam je sicer pojasnjeno, da ta predlog
               zakona občin e bo povzročil dodatnih stroškov, saj stroški, ki jih imajo občine s
               pripravo podatkov, niso posledica tega zakona. Komisija opozarja, da prenosi
               prostorskih podatkov iz občinskih baz v centralne zbirke prostorskih podatkov zaradi
               pomanjkanja proračunskih sredstev niso ažurni in se zato zbirke ne osvežujejo, to pa
               pomeni, da v nadaljnjem trenutku centralne zbirke prostorskih podatkov niso dovolj
               točne. Komisija še opozarja, da bi bile potrebne tudi vsebinske spremembe zakona, pri
               kateri pa mora sodelovati tudi strokovna javnost, ki v tem primeru tega predloga
               zakona, spet bom uporabil besedo žal, ni sodelovala. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp9">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo kdo izmed preostalih vabljenih? Ugotavljam, da ne.</p>
               <p>Prehajamo na razpravo in glasovanje o posameznih členih v okviru druge obravnave
               predloga zakona.</p>
               <p>Prehajamo na razpravo in glasovanje o posameznih členih in vloženih amandmajih v
               okviru druge obravnave predloga zakona, ki jo bom vodil na podlagi vloženih
               amandmajev koalicijskih poslanskih skupin z dne, 25. 9. 2015. Odboru najprej
               predlagam, da po opravljeni razpravi o posameznih členih najprej glasujemo o
               amandmajih ter nato v skladu s 128. Členom Poslovnika Državnega zbora o vseh členih
               predloga zakona skupaj. Glasujemo o tem proceduralnem predlogu.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>V razpravo dajem 1. in 2. člen h katerima ni vloženih amandmajev. Želi kdo
               razpravljati?</p>
               <p>Kolega Trček ima prvi besedo. Preden pa nadaljujem<gap n="..."/> <stage>/ oglašanje iz dvorane/</stage> A ha,
               je bila prej. Potem bi pa najprej prebral pooblastilo, da članico odbora, mag. Mirjam
               Bon Klanjšček po pooblastilu nadomešča mag. Alenka Bratušek. Imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp10">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Namenoma sem se oglasila zdaj na začetku, kjer po navadi na vseh odborih predsedniki
               dopuščate nekoliko širšo razpravo. Ko sem videla dnevni red za sklic današnje seje,
               bom rekla, sem na začetku bila navdušena, da bomo v tej državi se očitno začeli
               ukvarjati z resnimi problemi, od energetike, do varnosti v železniškem prometu, konec
               koncev tudi infrastrukturnih zakonov, infrastrukturi za prostorske informacije. Ampak
               dejstvo je, da od petih zakonov, pri štirih zakonih samo stvari usklajujete z
               evropskimi direktivami. In moram povedati, pri tej 1. točki, da sem presenečena, ker
               je ministrica na glas povedala, da niti to ni usklajeno oziroma sprejemamo zakon, s
               katerim uveljavljamo v Sloveniji evropsko direktivo, pa nismo prepričani ali je
               pravilno uvrščena oziroma umeščena v našo zakonodajo ali ne. Tako da, jaz bi
               pričakovala, spoštovane kolegice in kolegi, da bi se po letu dni začeli resno
               ukvarjati s problematiko, ki je resna. Ne gre za prostorsko načrtovanje, ne gre za
               energetiko in konec koncev ne gre za železnice, varnost ali pa tudi karkoli drugega
               na področju železnic. Tako, da lahko povem, da sem resnično, ko sem pogledala
               gradivo, bila razočarana. Zdaj, 5. točka, to je pa Zakon o RTH, če tako malo
               poenostavim, je pa tudi veliko vprašanje, če sploh s tem zakonom bomo karkoli rešili.
               Tako da, tukaj pri 1. točki, vprašanje ministrici ali bomo sploh to kar je cilj
               zakona in je v obrazložitvi navedeno kot pravzaprav edini cilj zakona, sploh
               uresničili. To je prenos evropske zakonodaje  v naš pravni red ob vsem tem kar ste povedala?</p>
            </sp>
            <sp xml:id="SDT7-OZIOIP-redna-13-2015-10-01.sp11">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima kolega Trček.</p>
            </sp>
            <sp xml:id="SDT7-OZIOIP-redna-13-2015-10-01.sp12">

               <speaker>DR. FRANC TRČEK (PS ZL):</speaker>

               <p>Hvala za besedo. Pozdravljam vse skupaj.</p>
               <p>Gospa Alenka mi je malo ukradla temo, ampak se ji zahvaljujem, ker sem že v pogonu
               cel dan. Na neki predhodni seji, ki se je ukvarjala s problematiko potrošništva sem
               nekako pred prekinitvijo zaključil, da naloga izvršilne oblasti ni, da je prenašalec
               direktiv zgolj, ki jih na način izreži, prilepi zvrne s slovenski pravni red, če se
               malo grdo izrazim in potem ima že Zakonodajno-pravna služba težave na terminološki
               nomotehnični in podobni ravni. Skrajni čas bi že bil, da spremenimo to optiko pogleda
               na direktive in način kako jih, potem prenašamo v naš pravni red, ker običajno vsako
               ministrstvo začne delati paniko, joj, do takrat moramo to in to sprejeti, mudi se,
               gor in dol, ker na takšen nepremišljen način delamo škodo. Delamo škodo tudi, zaradi
               tega, ker se nam s takim sistemskim pristopom vgrajuje šum v pravni red in tukaj se
               popolnoma strinjam z gospod Bratušek, kaj je povedala. Zdi se mi, da je že skrajni
               čas, da nekako to presekamo ne pa, da bomo čakali še do konca te koalicije, ker potem
               smo, kot bi rekli v Mariboru, <q>"gotovi"</q>. Seveda prostorske informacije so pomembne,
               vedno bolj pomembne in v Združeni levici nimamo težave, bom rekel, s tem, da bi
               ukvarjali, še bolj, izrazito bi se morali ukvarjali s tem, ampak Državni svet je zelo
               jasno opozoril na dve zadevi. Mi bomo tukaj požegnili neki zakon, ni pa urejano od
               kje bodo občine našle denar, da bodo te prostorske informacije dejansko ažurne, ker
               jih tudi potrebujemo, v primeru, ujm, nesreč, da ne naštevam naprej. Nekako bi rad
               odgovor s strani resorne ministrstva kako boste razrešili to dejstvo, na katero ste
               bili v razpravi Državnega sveta opozorjeni. Tudi drugo dejstvo, ki ga je poročevalec
               Državnega sveta izpostavil, kdaj bomo šli v vsebinske spremembe zakonodaje s področja
               prostorskih informacij. Navsezadnje, jaz bi hotel vsebinsko spremembo tudi v smeri še
               večje dostopnosti državljank in državljanov deležnikov do tovrstnih informacij, ker
               iz področja, iz katerega prihajam vam, da pogosto, če malo po domače povem, iz
               občinskih in državnih budžetov plačamo te informacije, potem jih pa številni
               deležniki ne morejo dostopati do njih ali je neki intermediator, ki je to malo
               sprivatiziral in nam zaračunava to.</p>
               <p>Da ne bom predolg pri 1. točki. Prosil, da nam gospa ministrica odgovor in na
               vprašanje in na problematiko, ki sva jo z gospod Bratušek opozorila in tudi na dve
               zagati, na katere je opozoril Državni svet. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp13">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima kolega Žnidar.</p>
            </sp>
            <sp xml:id="SDT7-OZIOIP-redna-13-2015-10-01.sp14">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči. Spoštovana ministra, ostali sodelavci. Kolegi poslanci. Lep
               pozdrav še z moje strani.</p>
               <p>Kolega Trček je rekel, da si poslanci krademo eden drugemu vsebino. Jaz bi pa rekel,
               da tukaj absolutno nikakor ne gre za krajo, ampak vsi poslanci opozarjamo na tiste
               pomanjkljivosti, ki so bi rekel na daleč vidne pri sprejemu tega zakona. Kot sta moja
               oba predhodnika poudarila, dejansko gre za, jaz bi rekel, čisto malo domačo nalogo,
               ki nam Evropska direktiva nalaga na tej zakonodaji in hitro smo se lotili, da
               kljukico naredimo pri tej domači nalogi. Nisi se nismo vprašali kaj ta domača naloga
               potegne za seboj, kaj to pomeni na slovensko prostorsko zakonodajo  in kako bo ta zadeva v praksi
               funkcionirala. Vemo, da imamo tu prostorske akte tako na lokalni ravni, kjer so
               skrbniki in odgovorni lokalni organi. Vemo, da imamo prostorsko dokumentacijo na
               ravni državnega nivoja, kjer govorimo o infrastrukturi državnega pomena in predvsem v
               tem drugem segmentu z ogromno težavami, ki jih v praksi nikakor časovno, gre za
               postopke, ki so izjemno dolgi, neoperativni in vsak državni infrastrukturni projekt
               je zgodba zase, kar se tiče same časovne dinamike. In v tem zakonu, ki smo ga odprli
               zdaj nismo pomislili na niti eno drugo pomanjkljivost, težavo, problem, ki ga ta
               zakon vsebuje, da bi stvar kakorkoli izboljšali. Niti ene zadeve, niti ene
               malenkosti, niti ene stvari. In mislim, da je tu ogromno vprašanj, ogromno stvari, ki
               jih je treba narediti in rešiti.</p>
               <p>Strinjam se tudi z mnenjem Državnega sveta, mi tudi res velikokrat radi občinam kar
               kaj naložimo, pa dejansko ne pomislimo koliko dela in koliko stroškov jim bomo
               povzročili. Tega se ne vprašamo. Tako, da tudi to ni upoštevano v tem segmentu.</p>
               <p>Jaz bi rekel da, bi prosil, seveda, ta direktiva, to je relativno mala zadeva, ampak
               tudi ta mala zadeva, ne vemo kako bo funkcionirala v našem prostorskem področju.</p>
               <p>Jaz bi res apeliral, da se te prostorske zakonodaje vendar lotimo, in jo pripravimo v
               takšnem okviru, da bo pospešila in poenostavila predvsem, ker vemo, da občine s
               takšnimi ali drugimi težavami dokaj uspešno rešujejo svoje lokalne prostorske
               probleme, da kar se tiče prostorskega umeščanja, umeščanja državnih projektov oziroma
               za infrastrukturo državnega pomena, tu pa bi se moralo kar precej stvari izboljšati,
               popraviti, seveda nekaj je tudi osnove v samem zakonu. Ni vsa, je veliko še drugih
               deležnikov, ampak v samem zakonu pa bi morala biti osnova, ki bi v praksi dala
               hitrejše umeščanje infrastrukturnih projektov državnega pomena. Tako, da apeliram, da
               se stvari v naslednjem koraku lotimo bolj detajlno, bolj resno, in tisto, da bo
               odpravilo tiste težave, ki jih na prostorskem načrtovanju v Sloveniji imamo.</p>
            </sp>
            <sp xml:id="SDT7-OZIOIP-redna-13-2015-10-01.sp15">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp16">

               <speaker>ZVONKO LAH (PS SDS):</speaker>

               <p>Ko govorimo o prostorski zakonodaji, pa ne zgleda da se ne bi jaz oglasil.</p>
               <p>Jaz bi tudi, tudi kolegi so mi nekaj ukradli, ampak mislim, da je vredno še marsikaj
               dodatno poudariti. Ko sem poslušal ministra Mramorja je že on začel govoriti o
               prostorski zakonodaji. Zakaj? Zato, ker zaradi takšne prostorske zakonodaje ni tujih
               investitorjev, ker se pri nas pridobiva gradbeno dovoljenje 7 let, v Srbiji pa 7
               mesecev. In to je že 7 mesecev tam že veliko. Ker imamo en kup problemov. Jaz razumem
               to zakonodajo tako, da nek tujec, ko se zanima za neko investicijo pri nas ali lahko
               iz Nemčije ali ne vem od kod klikne, na računalniku poišče in dobi vse potrebne
               informacije, prostorske za neko lokacijo, tako infrastrukture, kot energetske, kot ne
               vem kaj še vse. Ker nihče ne bo šel na slepo, veliko jih pride,  pa ko rabi nekaj mesecev, da dobi vse
               informacije, potem vpraša v kakšnem času bo dobil gradbeno dovoljenje, in ko mu
               povemo reče, hvala lepa, pa nasvidenje. Gremo mi dol naprej, mimo. Če ne verjamete se
               pozanimajte na pristojnem ministrstvu. Pa če bodo upali povedati koliko je v
               preteklih nekaj letih takih investicij šlo mimo nas naprej. In smo na zadnjem mestu v
               EU po tujih vlaganjih. Imamo kup problemov. Ni čudno, da nas neke ankete ali pa neke
               lestvice postavljajo med banana republike, kar se tiče ekonomsko svobode. Če ti ne
               moreš razpolagati s svojim premoženjem, če ne moreš imeti legalno zgrajene ali
               legalizirati neke objekte in ali nekaj zgraditi legalnega je vprašanje tukaj koliko
               lahko razpolagaš s svojim premoženjem, če ti uradniki stojijo za vratom in imamo
               nekaj deset tisoč črnih gradenj, pa tudi takih velikih črnih gradenj, velikih
               izvoznikov celo. In 900.000<stage>(?)</stage> objektov zgrajenih v neskladju s predpisi. Tega v
               Evropi skoraj ni. Pri nas pa potem imamo približno polovico občin, ki nimajo
               sprejetih OPN, pa bi morali biti 2009 vsi sprejeti. Potem imamo že 17 občin, ki imajo
               razveljavljene občinske odloke o kategorizaciji občinskih cest, pa nič ne govorimo o
               tem. Lahko, ne vem, če bi nekdo hotel po občinah iti in prijavljati mislim, da bi
               Ustavno sodišče lahko razveljavilo čisto vsem občinam, niti ena občina. Imamo tudi
               državne ceste, ki nimajo lastniško urejene svoje ceste. Težko je. Sedaj pa mi
               govorimo o nekem zakonu, kako bomo to uskladili. To tako izgleda, kot bi prišel iz
               hitrega vlaka na našo progo kjer vozijo vlaki 30 na uro, ki je najbolj primerna za
               muzejske vlake, da bi prišli iz avtoceste na makadamsko cesto pa bi rekli, saj, pri
               nas je tudi ceste, saj tudi pri nas lahko vozite 130 na uro, samo žal je makadam. To
               je in se križajo investitorji tuji, ki prihajajo k nam. Ne morejo dobiti informacij
               kdaj bo v neki industrijski coni elektrika, pa je že ogromno denarja zapravljenega v
               opremljanje. Če se ne najde kakšen nosilec urejanja prostora, ki najde kakšno
               dvoživko, metuljčka ali kaj podobnega, pa se vse ustavi. Obnašamo se tako, kot da
               imamo v vsaki občini ali tiskalnico denarja in da denar je in pride iz zraka. Ne
               naredimo pa nič. Se samo pogrezamo. Naj se dotaknem še državnih cest. Minister pozna
               dobro in prostorsko zakonodajo in državne ceste in avtoceste in ministrica tudi. V
               prejšnji službi se je ubadala s to prostorsko zakonodajo. Jaz mislim, da je potrebno
               presekati te zadeve na nek način, poenostaviti. Včasih so rekli, da če kmetu slabo
               uspeva neka kultura je najbolj pametno narediti, da pogleda k sosedu, ker mu dobro
               uspeva in ga povpraša kako pa njemu uspe. Zakaj še mi ne pogledamo v Avstrijo, kako
               imajo oni zakonodajo urejeno. Pri nas imamo diktaturo birokratov, ki so se zmislili
               en kup pravilnikov in ščitijo svoje riti. In predem bomo teh 17.000 podzakonskih
               aktov spremenili ali večino od teh, da  bomo normalno lahko funkcionirali kot država in
               občine, bo preteklo še deset let, če ne bomo, razen, če čakamo, da bo zmanjkalo
               denarja za vse, tudi plače za te birokrate in potem se bo začelo to urejati, ampak to
               je žalosten konec. Stvari na terenu so pa zelo žalostne. Od skladnega regionalnega
               razvoja, od regionalnega prostorskega načrtovanja, ki imamo v ZPN načrtu notri, pa ni
               nič. Vsaka občina ima industrijsko cono tudi tam kjer nima ne vodovoda ne elektrike
               ne bo nikoli zadosti, zapravljamo denar, nobenega reda ni. Imamo regionalne razvojne
               agencije, ki so samo sebi namen, sama sebi namen zdaj, včasih je bilo mišljeno, da
               bodo imele neke funkcije, sedaj pa pišejo že časopisi, kako je. Veliko je tega, ki ga
               bo treba popraviti. Ni dosti, da mi odkljukamo pa rečemo Evropi, <q>"ha, imamo, lahko
               dobite informacijo, zdaj je pa možno"</q>, ampak v resnici od tega ni nič. Pa tudi
               občine, ko pošiljajo določene informacije na ministrstvo, pošljejo pa čez tri mesece
               in jih ponovno vprašajo kdaj boste poslali, <q>"saj smo že dvakrat, smo že trikrat."</q>
               <q>"Ja, ne vemo kje je."</q> Tudi to se dogaja. Reda ni. Prostorska zakonodaja. Lepo vas
               prosim ministrica, dajte mi kontaktno osebo, ker baje, da imate že zakon kar precej
               pripravljen, dajte mi osebo s katero se bom jaz lahko strokovno pogovarjal o tej
               zakonodaji. Kako so določene stvari rešene. Zato, ker me zanima zaradi lokalne
               samouprave. Kako bo urejeno. Ali moramo res vsak manj zahtevni objekt ali enostaven
               objekt imeti na stavbnem zemljišču, ker se je nekdo izmislil in narobe tolmačil nek
               člen Zakona o prostorskem načrtovanju. In zdaj morajo vse občine to delati. Ogromno
               denarja zapravijo. Ali občine, ki zdaj pripravljajo OPN, polovico jih je vse, bodo
               jutri morali začeti, ko bodo sprejeli te OPN, po novem zakonu še enkrat. Po tem
               zakonu ne morejo legalizirati veliko stvari, ki so zgrajene v prostoru. Denarja da
               bomo podrli, nimamo. Pa tudi smiselno ne bi bilo. Marsikaj. Občina Izola. 3 tisoč
               črnih gradenj na državni zemlji. Skladovi zemlji. Ja hudiča, nihče, tisti upravljavec
               ni videl zadnjih 20 let, da se tam nekaj gradi? Potem se pa čudimo zakaj smo tam med
               neke Rio in ne vem katero državo še na 140. ali katerem mestu po ekonomski svobodi.
               Pa se čudimo, to ni res, nekdo je žleht, pa je to napisal. Res je. Srbija, Hrvaška
               nas prehitevata po levi in desni. Mislim, da že tudi Bosna. Mi pa tiščimo glavo v
               pesek in mislimo, kako imamo vsi prav. En kup birokratov, uradnikov, ki vprašanje,
               kaj delajo, kako si plačo zaslužijo. Pozdravljam napore ministra Koprivnikarja, ko
               pravi, da bo razčistil tisti, ki ne delajo, ki nimajo kaj delati, da bodo prihranki.
               Ja, samo jaz se sprašujem po poti, ki gre, če ta pot v slepo ulico ne pelje. Če ni
               treba drugače stvari iz temeljev zastaviti, ampak to je naloga vsakega posameznega
               resornega ministra. Mislim, da bo potrebno začeti tudi pri nas gradivi od spodaj
               navzgor, od lokalne samouprave pa naprej, pa regije pa potem na države. Sedaj pa, iz
               vrha dol hočemo ustrahovati občine, od vsakega posameznika držati v strahu, ki ima
               nek objekt zgrajen v neskladju s predpisi. To je strahovlada. In tukaj je ekonomska
               svoboda in glavni problem tega.  Res me zanima, gospa ministrica, odgovorna oseba za pripravo tega
               zakona, jaz bi se rad z njim pogovoril. Če mi je dovoljeno.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp17">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolegica Vervega.</p>
            </sp>
            <sp xml:id="SDT7-OZIOIP-redna-13-2015-10-01.sp18">

               <speaker>VESNA VERVEGA (PS SMC):</speaker>

               <p>Hvala lepa, gospod predsednik. Spoštovana ministra, ostali prisotni.</p>
               <p>Jaz moram reči, da te moje vsebine ni nihče ukradel, kot je bilo do zdaj malo za
               šalo, pa tudi zares.</p>
               <p>Moram tako povedati na začetku, da te spremembe in dopolnitve tega zakona zajemajo v
               glavnem prenos direktive, ki bi morala biti narejena že leta 2010, potem pa je po
               poizvedovanju leta 2013 tudi po tem poizvedovanju tudi ni bila opravljena, tako da
               dejansko ta točka dnevnega reda se nanaša izključno na to. Strinjam pa se, da je
               vsebino tega zakona, glede na to, da je tako zahtevna, da zajema zelo veliko
               različnih področij, treba urediti, in sem prepričana, da se tega zaveda tudi
               ministrstvo, in da na tem tudi dela.</p>
               <p>Glede novih nalog in obremenitev za občine, kar smo slišali že večkrat je bilo jasno
               rečeno s strani ministrstva, da jih ni, torej da ni stroškov, ni dodatnih obremenitev
               v tem trenutku oziroma po prenosu te direktive.</p>
               <p>Bi pa vseeno sama rada vprašala ministrico, kar je povedala pri predstavitvi tega, na
               samem začetku, kaj dejansko to pomeni, da ni usklajena zdaj terminologija z evropsko
               komisijo. Ali bo to imelo kakšne posledice za implementacijo te direktive ali tudi
               kasneje.</p>
               <p>Samo to. Toliko.</p>
               <p>Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp19">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo?</p>
               <p>Gospa ministrica, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp20">

               <speaker>IRENA MAJCEN:</speaker>

               <p>Hvala.</p>
               <p>V zaključku je že bilo povedano. Zakon je bil prenesen v pravni red Republike
               Slovenije leta 2010, pilot se je odprl 2013 in kot mnogo drugih stvari je tudi ta
               stvar počakala na nekoga, ki je, je neka zavzetost, da uredimo stvari.</p>
               <p>Glede terminologije. Je bolj obrazložitev zakaj so naše strokovne službe uporabile
               takšne termine. Se pa tudi sama nekako zavzemam, da morajo biti termini ali izrazi
               uporabljeni v naših zakonskih rešitvah ustrezni našemu pravnemu redu. In kot sem že
               povedala, tudi v razgovoru s predstavniki komisije, na nek način, ne samo v tem
               zakonu, tudi pri drugih predpisih to poudarjamo, da pravni redi posameznih držav, so
               različni od pravnega reda Evropske unije. Da sem jaz to tu povedala, se mi je pač
               zdelo potrebno, ker lahko kdo reče, da mi ne znamo prenesti izrazoslovja, ne znamo
               potem sestaviti zakon, kjer bi ga bilo možno sprejeti brez amandmajev. Zato sem to
               obrazložitev dala.</p>
               <p>Seveda je ta zakon, ki govori o infrastrukturi, torej gre za to osnovno postavitev
               infrastrukture za prostorske informacije, težko meni zdaj odgovarjati na vprašanja,
               ki se nanašajo na vse druge postopke, ki jih vodimo na našem ministrstvu. Je pa res,
               da je ta infrastruktura že zdaj uporabna, uporabniki jo koristijo, nekateri znajo
               poiskati podatke, ki jih potrebujejo, nekateri pa tega ne koristijo dovolj dobro, in
               teh podatkov ne znajo poiskati. Prepričana pa sem, da v naslednjih nekaj letih bomo
               vzpostavili tudi takšen pogled, ki bo omogočal boljši nabor podatkov za potrebne
               investitorje. Mi smo zdaj vzpostavili ta portal e-vode, za e-prostor imamo predviden
               tudi del kohezijskih sredstev, da bo kompleksnejši. Je pa res, da tudi vsi ti
               portali, brez sprejema občinskih prostorskih načrtov ne morejo funkcionirati dovolj
               zadovoljivo za 
               morebitne investitorje.</p>
               <p>V samem delu pa sem prepričana, da je ta zakon potrebno s spremembo in dopolnitvijo
               kot smo predlagali in kot je za amandmaje, potem tudi usklajeno danes sprejeti.
               Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp21">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ugotavljam, da ne. Bom še sam malo pokomentiral obravnavano
               zadevo.</p>
               <p>Iz poročila Zakonodajno-pravne službe izhaja eno opozorilo, to navezujem na to opombo
               gospe ministrice, da se lahko v prihodnosti izkaže tudi, da bo imela komisija morda
               pomisleke glede te nove ureditve. Izhaja opozorilo, da je tudi v sami na primer
               direktivi <stage>/ nerazumljivo/</stage>, da se uporablja na večih mesti besedna zveza <q>"ustreznih"</q>,
               vendar niti v besedilu članov niti v uvodnih izjavah ne pojasnjuje kaj to pomeni. Mi
               smo imeli ta prenos tega izraza v ta predlog zakona, ki ga danes obravnavamo pa je
               Zakonodajno-pravna služba opozorila, da ne moremo tudi v zakonu pisati <q>"ustrezen"</q>, da
               je ta pojem potrebno bolj definirati. Hočem povedati to, da tudi v nasproti Evropski
               komisiji lahko opozorimo, če bodo kakršnikoli pomisleki glede tega naj se tudi oni
               bolj konkretno opredelijo oziroma, da nam, če se ne bodo, dovolijo, da pač
               raztolmačimo v skladu s svojo zakonodajo. Jaz nimam nobenih pomislekov glede tega.
               Verjamem, da če bodo kakršnikoli pomisleki, da bodo tudi zavzeli stališče Slovenije
               oziroma poudarili, da gre za spoštovanje našega pravnega reda in da bodo to tudi na
               koncu upoštevali.</p>
               <p>Sicer se pa strinjam s kolegom Lahom, da je pač ta prostorska zakonodaja
               problematična. Nedavno smo dobili v Državni zbor dopis družbe SI, ki si želi
               pravzaprav eno investicijo izvesti, eden daljnovod potrebuje za zagon svoje
               proizvodnje in imajo pomisleke v zvezi s tem, da bo trajanje oziroma sprejem DPN
               trajal dolgo, zaradi obstoječe zakonodaje in apelirajo na vse nas, ki lahko kakorkoli
               temu pripomoremo, da bi se to čim prej zgodilo. Teh primerov je še vrsto, ampak tega
               sem se spomnil, ker je pred kratkim prišel v Državni zbor, sem dobil to pismo. Jaz
               tudi apeliram, da se čim prej spremeni. Moramo pa opozoriti tudi to, da je v
               normativnem programu Vlade, da se spremeni Zakon o prostorskem načrtovanju in Zakon o
               graditvi objektov, upam da največ v tej smeri, da se bodo ti postopki čim bolj
               pohitrili. Hvala. Še kdo za razpravo? Ne. Zaključujem razpravo. V razpravo dajem 3.
               člen in vložen amandma koalicijskih poslanskih skupin k temu členu. Želi kdo
               razpravljati? Ugotavljam, da ne. Zaključujem razpravo. Glasujemo o vloženem
               amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 4. člen h kateremu ni vloženih amandmajev. Želi kdo razpravljati?
               <stage>(Ne.)</stage> Zaključujem razpravo.</p>
               <p>V razpravo dajem 5. člen in vložen amandma koalicijskih poslanskih skupin k temu
               členu. Želi kdo razpravljati? <stage>(Ne.)</stage> Zaključujem razpravo. Glasujemo o vloženem
               amandmaju. Glasovanje poteka.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 6. člen in vložen amandma koalicijskih poslanskih skupin k temu
               členu. Želi kdo razpravljati? <stage>(Ne.)</stage> Zaključujem razpravo. Glasujemo o vloženem
               amandmaju. Glasovanje poteka.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 7. in zadnji 8. člen h katerim ni vloženih amandmajev. Želi kdo
               razpravljati? <stage>(Ne.)</stage> Zaključujem razpravo.</p>
               <p>Zaključili smo razpravo o členih ter razpravo in glasovanje o amandmajih.  V skladu s prej sprejeto
               odločitvijo prehajamo na glasovanje o vseh členih predloga zakona skupaj. Želi kdo
               obrazložiti svoj glas? Ugotavljam, da ne. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo Predloga zakona o spremembah in dopolnitvah Zakona
               o infrastrukturi za prostorske informacije. Sprejeti amandmaji bodo vključeni v
               dopolnjen predlog zakona, ki bo sestavni del poročila odbora. Določiti moramo še
               poročevalca, ki bo poročilo odbora predstavil na seji Državnega zbora. Predlagam, da
               sem to jaz. Nihče ni proti.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZAKONA O SPREMEMBAH ENERGETSKEGA
                  ZAKONA,</title>
               ki ga je Državnemu zboru v obravnavo po rednem postopku posredovala Vlada. Za
               obravnavo je bilo posredovano naslednje gradivo: predlog zakona z dne 13. 7. 2015,
               mnenje Zakonodajno-pravne službe z dne 15. 9. 2015 in mnenje Komisije Državnega sveta
               za lokalno samoupravo in regionalni razvoj z dne 22. 9. 2015. V poslovniškem roku so
               bili vloženi amandmaji poslanskih skupin SMC, Desus in SD. Vsa navedena gradiva so
               objavljena na spletni strani Državnega zbora.</p>
               <p>Na sejo so bili k obravnavi te točke vabljeni: Ministrstvo za infrastrukturo,
               Komisija Državnega sveta za lokalno samoupravo in regionalni razvoj in
               Zakonodajno-pravna služba.</p>
               <p>Pričenjam <title>drugo obravnavo</title> predloga zakona, v kateri bomo na podlagi 126.
               člena poslovnika opravili razpravo in glasovanje o posameznih členih predloga
               zakona.</p>
               <p>Besedo dajem predstavniku predlagatelja, gospodu ministru za infrastrukturo Petru
               Gašperšiču, za dopolnilno obrazložitev predloga zakona.</p>
            </sp>
            <sp xml:id="SDT7-OZIOIP-redna-13-2015-10-01.sp22">

               <speaker>DR. PETER GAŠPERŠIČ:</speaker>

               <p>Hvala, spoštovani predsednik. Spoštovane poslanke in poslanci!</p>
               <p>S predlaganim zakonom o spremembah Energetskega zakona Energetski zakon usklajujemo z
               zahtevami Direktive o alternativnem reševanju potrošniških sporov. Evropska komisija
               ugotavlja, da obstajajo velike razlike med državami članicami glede dostopnosti in
               poznavanja možnosti oblik izvensodnega reševanja teh potrošniških sporov. Sprejeta
               Direktiva 2013/11 o alternativnem reševanju potrošniških sporov določa razmerje do
               drugih pravnih aktov Unije, in sicer na način, da v primeru nasprotja med posameznimi
               pravnimi akti Unije, ki se nanašajo na postopke izvensodnega reševanja pravnih
               sporov, ki jih sproži potrošnik proti trgovcu, prevladajo določila te direktive.
               Zaradi te določbe je treba v področnih zakonih, ki na podlagi teh direktiv urejajo
               izvensodno reševanje sporov, med ponudniki blaga in storitev ter potrošniki določiti,
               da morajo ponudniki blaga in storitev sheme za izvensodno reševanje sporov
               prilagoditi tako, da bodo v skladu z zahtevami omenjene direktive. To direktivo pa v
               slovenski pravni red prenaša Predlog zakona o izvensodnem reševanju potrošniških
               sporov, ki je prav tako v obravnavi. Ponudnikom blaga in storitev na teh področjih se
               torej nalaga, da zagotovijo sheme izvensodnega reševanja sporov v skladu z določili
               Predloga zakona o izvensodnem reševanju potrošniških sporov, tako glede procesnih
               pravil kot glede zagotavljanja neodvisnosti izvajalca izvensodnega reševanja
               sporov.</p>
               <p>S predlogom te spremembe zakona se spreminjata 50. in 175. člen Energetskega zakona.
               Po teh določilih so dobavitelji dolžni zagotoviti odjemalcem pregleden, enostaven in
               brezplačen postopek za obravnavo pritožb odjemalcev. S predlogom zakona se
               odpravljajo tudi razlike v ureditvi načel in pravil postopkov izvensodnega reševanja
               sporov po Energetskem zakonu ter po Predlogu zakona o izvensodnem reševanju
               potrošniških sporov, s čimer se zagotavlja notranja skladnost našega pravnega reda.
               Lahko dodam še to, da je gradivo, torej predlog zakona sedaj usklajen tudi z
               Zakonodajno-pravno službo. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp23">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnica Zakonodajno-pravne službe, gospa Mira Palhartinger?</p>
            </sp>
            <sp xml:id="SDT7-OZIOIP-redna-13-2015-10-01.sp24">

               <speaker>MIROSLAVA PALHARTINGER:</speaker>

               <p>Dober dan! Hvala za besedo.  K predlogu zakona so bili vloženi amandmaji, h katerim
               nimamo pripomb, saj dejansko izboljšujejo predlagano zakonsko besedilo v smislu naših
               pripomb. Bi pa na tem mestu opozorila morda zgolj na potrebo po dodatni obrazložitvi
               vprašanja brezplačnosti reševanja potrošnikih sporov za odjemalca. Gre za določbe 1.
               in 2. člena predloga zakona. Menimo namreč, da bi se morala predlagana ureditev
               vsebinsko jasneje opredeliti do vprašanja plačila pristojbine, ki naj bi jo določbi
               predloga tega krovnega zakona o izvensodnem reševanju potrošniških sporov plačeval
               potrošnik. Tukaj je bila v obrazložitvi izrecno poudarjena brezplačnost reševanja
               potrošniških sporov za odjemalce, zato morda ne bi bilo odveč slišati dodatno
               pojasnilo na to temo. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp25">

               <speaker>PREDSEDNIK IGOR ZORČIČ:</speaker>

               <p>Hvala. Želi predstaviti mnenje predstavnik Komisije Državnega sveta za lokalno
               samoupravo in regionalni razvoj, gospod Jernej Verbič?</p>
            </sp>
            <sp xml:id="SDT7-OZIOIP-redna-13-2015-10-01.sp26">

               <speaker>JERNEJ VERBIČ:</speaker>

               <p>Hvala lepa za besedo gospod predsednik. Če sem prej pozabil vse pozdraviti, vas lepo
               pozdravljam vse, tudi ministrico, ki je odšla, gospo ministrico seveda.</p>
               <p>Bom pa tokrat malo krajši kot prej. Bom povedal samo en stavek. Komisija je predlog
               zakona podprla, tako rekoč soglasno, po temeljitem razgovoru s predstavniki
               ministrstva. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp27">

               <speaker>PREDSEDNIK IGOR ZORČIČ:</speaker>

               <p>Hvala. Prehajamo na razpravo in glasovanje o posameznih členih in vloženih amandmajih
               v okviru druge obravnave predloga zakona, ki jo bom vodil na podlagi vloženih
               amandmajev koalicijskih poslanskih skupin z dne 24. 9. 2015. Odboru najprej
               predlagam, da po opravljeni razpravi o posameznih členih najprej glasujemo o
               amandmajih ter nato v skladu s 128. členom Poslovnika Državnega zbora o vseh členih
               predloga zakona skupaj. Glasujemo o tem proceduralnem predlogu?</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Predlog je sprejet.</p>
               <p>V razpravo dajem 1. člen in vložen amandma koalicijskih poslanskih skupin k temu
               členu. Želi kdo razpravljati? Kolega Krivec.</p>
            </sp>
            <sp xml:id="SDT7-OZIOIP-redna-13-2015-10-01.sp28">

               <speaker>DANIJEL KRIVEC (PS SDS):</speaker>

               <p>Hvala za besedo. Spoštovani predsednik, lep pozdrav ministru z ekipo, vsem ostalim
               gostom in seveda mojim kolegicam in kolegom.</p>
               <p>Tudi sam ugotavljam, ko smo prejeli sklic za to sejo, preden smo se seznanili z
               vsebino posameznih zakonov, smo bili mogoče prepričani, da se bomo začeli ukvarjati z
               neko resno nalogo, potem pa ugotovimo, da se dejansko samo kozmetično popravlja neke
               zakone, kar smo ugotovili pri prejšnjem zakonu, kjer je treba določen stvari
               uskladiti z zahtevano direktivo. Tudi v tem primeru gre za nek popravek v skladu z
               zahtevami, ki jih prinaša v naš pravni red, nek drug zakon, ki govori o potrošniških
               sporih, tako da s tega vidika v tem zakonu ne vidim težave, tudi amandmaji, ki so
               pripravljeni na podlagi mnenja Zakonodajno-pravne službe celo izboljšujejo in jih
               podpiram, to materijo. Sem pa nekako razočaran, ker ni, glede na to, da smo ponovno
               odprli Energetski zakon tudi drugih rešitev, o katerih smo na prejšnjih odborih že
               večkrat govorili, predvsem ena težava z agencijo za energijo, kjer smo opozorili na
               težave pri sprejemanju določenih aktov, ki jih ta agencija dejansko potrebuje
               potrditev v Državnem zboru, ker smo ugotovili, da je anomalija, bi lahko ta člen
               glede na to, da noveliramo ta zakon tudi rešili. Predvsem pa pogrešam mogoče kakšno
               rešitev ali pa vsa predlog glede reševanja tudi drugih problemov v energetiki, ki se
               stopnjujejo okoli Termoelektrarne Šoštanj, smo veliko govorili, 6 bloka, glede
               zanesljivosti in kako se bodo te stvari reševale, mislim, da je bil tudi sklep, da
               bomo o tem obveščani na tem odboru, pa ni glede tega nič. Tako, da s tega vidika
               zakon, ki je pač pred nami in ki obravnava neko stanje, ki je vezano na drug
                  zakon lahko rečem, da ga
               podpiramo, kajti v sami rešitvi je zagotovljeno, da so odjemalci v bistvu imajo
               brezplačno na voljo te storitve in mislim, da je to prav. Vse ostale tematike, ki so
               vezana na energetiko in ki so bolj pomembne pa nas očitno še čakajo. Če v kratkem ne
               bo nekih rešitev bomo pač morali s strani poslancev vložiti kakšne zakone, popravke,
               da rešimo nastalo situacijo.</p>
            </sp>
            <sp xml:id="SDT7-OZIOIP-redna-13-2015-10-01.sp29">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima kolega Trček.</p>
            </sp>
            <sp xml:id="SDT7-OZIOIP-redna-13-2015-10-01.sp30">

               <speaker>DR. FRANC TRČEK (PS ZL):</speaker>

               <p>Hvala za besedo. Se bom popravil, v opoziciji se seveda ne kradem, ampak se
               dopolnjujemo in interferiramo pritisk, ker je to tudi naš opis del in nalog v sled
               tega, da dobimo boljšo zakonodajo. Noveliranja so zopet, žal, nomotehnične narava.
               Malo mi je že dolgčas ponavljati, ampak očitno v Beli krajini rečemo: preveč babic,
               kilavo dete. Preveč pravnikov, tri pike, mogoče pa tistih pravih se ne upošteva, niti
               na izvršilni strani oblasti, niti naše Zakonodajno-pravne službe.</p>
               <p>V združeni levici pozdravljamo noveliranje 50. člena, ki govori o brezplačnosti
               tovrstnih reševanj sporov. Navsezadnje gre za neko oligopolno situacijo. Recimo, v
               mestu v katerem jaz živim so ne dolgo nazaj zelo lepo zapisali, da nam zaračunavajo
               tudi izdajo računa. Sedaj so to nekako zakrili. Seveda Zakonodajno-pravna služba
               opozori kar mora opozoriti, da to striže s krovnim zakonom, ampak Združena levica bo
               ta problem rešila, ker bomo vložili amandma, da so vsa tovrstna reševanja sporov za
               potrošnike brezplačni. Upam, da ga boste nekako podprli v luči tega, da na ta način
               silimo drugo stran v tovrstna delovanja, da je teh sporov čim manj. Seveda pa se
               zavedamo, da je treba zaščiti, da nekdo, ki nima popoldan kaj delati, pa da bi malo
               nagajal in šel v spore. Ampak to se bo nekako razrešilo.</p>
               <p>Če že jemljem besedo, na predhodnem odboru sem govoril, je bilo s strani civilne
               družbe opozorjeno, da ta krovni zakon ni dobro pripravljen, ni premišljen, spet
               preveč direktno neko direktivo uvaja v slovenski pravni red, kar je nekako
               nedopustno. Kot sem že tam rekel, ne glede na naša agregatna stanja politična,
               verska, spolna, regionalna, kakršnakoli, mi vsi smo potrošniki, ne pa Robinzoni v
               Sloveniji, ki se izmaknejo potrošništvu. Zdi se mi, da bi po 20 letih ali še več se
               morali začeti zavedati tega in nekako bolj resno pristopati k tovrstni zakonodaji. Tu
               smo na repu Evrope. Tu gospa Kutin ne zavaja, če si pogledate te zadeve. Verjetno to
               nekomu odgovarja, verjetno nekomu odgovarja, da nekako sedanja izvršilna oblast to
               rešuje nekako na pol. Državna sekretarka je rekla, bo trg sam poskrbel za to, mi smo
               na relativno malem trgu, ki je že izhajajoč iz tega nekoliko defekten, če se tako
               izrazim. Ogromno je monopolnih, oligopolnih situacij, imamo kartelna dogovarjanja,
               recimo, v gradbeništvu dokler je še obstajal kot močnejši sektor. Tudi zaradi tega je
               potrebno, ker so že govorci iz opozicije pred menoj in govorka opozarjali, bolj
               premišljeno se lotiti teh zadev na splošno ob uvajanju evropskih direktiv, še zlasti
               pa na nekem področju, ki smo ga že skoraj 25 let zanemarjali. Mi bomo seveda podprli
               ta nomotehnična noveliranja. Upam, da bo nekako razprava o krovnem zakonu šla v smeri
               bolj vsebinskih popravkov, čeprav bi sam osebno rajši videl, da bi Vlada bila tako
               pametna, da bi krovni zakon umaknila iz obravnave, se zopet srečala s celo vrsto
               deležnikov jim prisluhnila in spisala  en tak kvaliteten kroven zakon, ki bi ščitil in
               potrošnike in ponudnike cele vrste storitev in na ta način tudi večala zaupanje
               potrošnikov. Navsezadnje skozi zaupanje potrošnikov se veča tudi potrošnja. In to bi
               lahko vas gospod financminister naučil.</p>
               <p>Hvala za besedo.</p>
            </sp>
            <sp xml:id="SDT7-OZIOIP-redna-13-2015-10-01.sp31">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Ugotavljam, da ne. Zaključujem razpravo. Glasujemo o vloženem amandmaju.
               Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 2. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Glasujemo o
               vloženem amandmaju. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 3. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Pričenjamo z
               glasovanjem. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 4. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Glasujemo o
               vloženem amandmaju. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 5. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Pričenjamo z
               glasovanjem. Glasovanje poteka. Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 6. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Glasujemo o
               vloženem amandmaju. Glasovanje poteka. Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem še zadnji 7. člen, h kateremu ni vloženih amandmajev. Želi kdo
               razpravljati? Ugotavljam, da ne. Zaključujem razpravo. Zaključili smo razpravo o
               členih ter razpravo in glasovanje o amandmajih. V skladu s prej sprejeto odločitvijo
               prehajamo na glasovanje o vseh členih predlogah zakona skupaj. Želi kdo obrazložiti
               svoj glas? Ugotavljam, da ne. Glasujemo. Glasovanje poteka. Zaključujem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo predloga zakona o spremembah energetskega
               zakona.</p>
               <p>Sprejeti amandmaji bodo vključeni v dopolnjen predlog zakona, ki bo sestavni del
               poročila odbora.</p>
               <p>Določiti moramo še poročevalca, ki bo poročilo odbora predstavil na seji Državnega
               zbora. Predlagam, da sem to jaz. Nihče ni proti.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA</title>, to je na obravnavo <title>PREDLOGA ZAKONA O SPREMEMBAH IN DOPOLNITVAH ZAKONA O ŽELEZNIŠKEM
               PROMETU,</title>
               druga obravnava, ki ga je Državnemu zboru v obravnavo po rednem postopku posredovala Vlada.</p>
               <p>Za obravnavo je bilo posredovano naslednje gradivo: predlog zakona z dne 3. 8. 2015,
               mnenje Zakonodajno-pravne službe z dne 17. 9. 2015, odgovori Ministrstva za
               infrastrukturo in mnenje Zakonodajno-pravne službe z dne 24. 9. 2015 in mnenje
               Komisije Državnega sveta za lokalno samoupravo in regionalni razvoj z dne 29. 9.
               2015.</p>
               <p>V poslovniškem roku so bili vloženi tudi amandmaji poslanskih skupin SMC, Desus in
               SD.</p>
               <p>Vsa navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke vabljeni: Ministrstvo za infrastrukturo,
               Komisija Državnega sveta za lokalno samoupravo in  regionalni razvoj, javna Agencija Republike Slovenije
               za železniški promet, Agencija za komunikacijsko omrežje in storitve Republike
               Slovenije, Slovenske železnice d. o. o., Slovenske železnice infrastruktura d. o. o.
               in Zakonodajno-pravna služba.</p>
               <p>Pričenjam drugo obravnavo predloga zakona v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavniku predlagatelja, gospod minister Peter Gašperšič, vabljeni
               ste, da nam podate dopolnilno obrazložitev k predlogu zakona.</p>
            </sp>
            <sp xml:id="SDT7-OZIOIP-redna-13-2015-10-01.sp32">

               <speaker>DR. PETER GAŠPERŠIČ:</speaker>

               <p>Hvala predsednik. Spoštovane poslanke in poslanci!</p>
               <p>Kljub temu, da gre res za uskladitev zakona o železniškem prometu z zahtevami
               direktiv, pa mislimo, da gre v tem primeru kar za zahtevne in obsežne prilagoditve
               tega zakona, tako da, bom rekel, te uskladitve niso bile zelo enostavne in so nam
               vzele kar nekaj časa. Torej pri teh spremembah in dopolnitvah Zakona o železniškem
               prometu gre za naslednje stvari in sicer, prenašamo določila direktive 2012/34 o
               vzpostavitvi enotnega evropskega železniškega omrežja v slovenski pravni red. gre za
               prenos bistvenih funkcij upravljavca infrastrukture, ki so povezane z voznim redom,
               dodeljevanjem vlakovnih poti in zaračunavanjem uporabnine z javne Agencije za
               železniški promet na upravljavca javne železniške infrastrukture, ki je podjetje SŽ
               infrastruktura. In urejamo tudi določitev pristojnega organa za izvajanje uredbe
               1077/2012 o skupni varnosti in metodi za nadzor, ki ga izvajajo nacionalni varnostni
               organi po izdaji varnostnega spričevala ali varnostnega pooblastila. To pa je javna
               Agencija za železniški promet. Vsebina predlaganih sprememb, če jih na kratko orišem
               samo najpomembnejše, se nanaša na opredelitev neodvisnosti upravljavca javne
               železniške infrastrukture, na opredelitev neodvisnosti prevoznikov, na opredelitev
               nalog povezanih s svojim delom o katerih prevozniki odločajo samostojno, na vsebinsko
               in postopkovno opredelitev pogodbe za izvajanje javne gospodarske službe, vzdrževanje
               javne železniške infrastrukture in vodenja prometa, ki se po novih določilih sklepa
               za obdobje petih let. Za opredelitev bistvenih funkcij upravljavca, ki morajo biti
               povsem ločene od prevoznika in te funkcije so dodeljevanje vlakovnih poti ter
               določanje in pobiranje uporabnine. Potem pa je to še cela vrsta drugih teh funkcij in
               ureditev. Povedati gre še to, da s prenosom te direktive 2012/34 žal zamujamo, saj bi
               jo morali v naš pravni red prenesti do letošnjega junija. 16. junij je potekel rok.
               Postopek pa se žal doslej še ni zaključil zaradi dolgotrajnega in natančnega
               medresorskega usklajevanja in tudi naknadnega usklajevanja oziroma posvetovanja s
               samo Evropsko komisijo o določilih, ki se nanašajo na zagotavljanje neodvisnosti
               infrastrukturnega upravljavca od prevoznikov. Predlog novele zakona je sedaj usklajen
               tudi z Zakonodajno-pravno službo Državnega zbora kateri smo tudi poslali ustrezen
               odgovor. Seznanjeni smo tudi s predlaganimi amandmaji koalicije s katerimi soglašamo.
               V ponedeljek, 28. septembra je predlog te novele obravnaval tudi Odbor Državnega
               sveta za lokalno samoupravo in regionalni razvoj ter jo tudi soglasno podprl, tako da
               bi to za uvodno predstavitev bilo vse.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp33">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predstavnica Zakonodajno-pravne službe, gospa Janja Sosič?</p>
            </sp>
            <sp xml:id="SDT7-OZIOIP-redna-13-2015-10-01.sp34">

               <speaker>JANJA SOSIČ:</speaker>

               <p>Najlepša hvala za besedo, gospod predsednik.</p>
               <p>Torej v svojem mnenju smo opozorili v okviru splošnih pripomb na relativno obsežnost
               te novele, ki spreminja veliko členov zakona. Opozorili smo tudi na dejstvo, da
               besedilo predloga zakona zelo dosledno sledi besedilu direktive in bi ga po našem
               mnenju kazalo zapisati v krajši in bolj jasni obliki. V okviru teh splošnih pripomb
               smo opozorili tudi na to, da se s prehodno določbo spreminja zakon, ki ureja varstvo
                   železniškega
               prometa, čeprav je hkrati bila vložena tudi novela tega zakona. In spreminjanje
               drugih zakonov v okviru prehodnih določb lahko vodi v nepreglednost in nestabilnost
               pravnega reda.</p>
               <p>Kar se tiče pripomb k posameznim členom, so bile v večini upoštevane z amandmaji
               koalicije in glede tega nimamo pripomb. Zlasti pa niso bile upoštevane tiste
               pripombe, kjer preveč dosledno po našem mnenju sledi besedilu direktive. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp35">

               <speaker>PREDSEDNIK IGOR ZORČIČ:</speaker>

               <p>Hvala. </p>
               <p>Želi predstavnik Komisije Državnega sveta za lokalno samoupravo in regionalni razvoj,
               gospod Jernej Verbič, predstaviti mnenje komisije?</p>
            </sp>
            <sp xml:id="SDT7-OZIOIP-redna-13-2015-10-01.sp36">

               <speaker>JERNEJ VERBIČ:</speaker>

               <p>Hvala lepa za besedo, gospod predsednik. Lep pozdrav vsem!</p>
               <p>Naša komisija je podprla predlog zakona. Kar smo slišali na komisiji, je predstavil
               gospod minister. Seznanili smo se tudi z mnenjem Zakonodajno-pravne službe Državnega
               zbora in odgovorom Ministrstva za infrastrukturo ter ugotovili, da je predlagatelj z
               amandmaji sledil opozorilom te službe in v svojem pisnem odgovoru podal tudi ustrezna
               pojasnila na njihove pripombe, kar je seveda pohvalno. Glede na to, da je gospod
               minister omenil Direktivo 2012/34/EU, mislim, da je točno, v slovenski pravni red,
               nas je zanimalo, kaj bi sledilo, če ne bi vnesli v naš pravni red direktive. In ker
               smo v rahli zamudi, je bil podan državnim svetnikom odgovor, da je glavni razlog za
               zapoznelo predložitev predloga zakona dolgotrajno medresorsko usklajevanje in dodatno
               usklajevanje, kar je bilo povedano tudi s strani gospoda ministra, s predstavniki
               Evropske komisije. Tako da podpiramo. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp37">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo še kdo od ostalih vabljenih? Imate besedo, pa prosim, da se predstavite
               za magnetogram.</p>
            </sp>
            <sp xml:id="SDT7-OZIOIP-redna-13-2015-10-01.sp38">

               <speaker>MATJAŽ KRAJNC:</speaker>

               <p>Hvala za besedo. <stage>(Matjaž Krajnc, direktor SŽ Infrastruktura.)</stage></p>
               <p>Povedal bi naše mnenje v imenu naše firme oziroma v imenu Slovenskih železnic. Mi smo
               sodelovali pri pripravi tega zakona oziroma pri pripravi teh sprememb. Seveda
               podpiramo rešitev, ki je na mizi, o prenosu bistvenih funkcij upravljavca z agencije
               na upravljavca javne železniške infrastrukture, se pravi, na SŽ Infrastrukturo, tako
               dodeljevanje blagovnih poti, zaračunavanje uporabnine, izdelavo voznega reda in tudi
               posledično spremljanje režima učinkovitosti. Glede na to, da smo v vse te procese
               bolj ali manj vpleteni oziroma kar dovolj vpleteni že sedaj, ne pričakujemo nobenih
               težav pri prenosu teh funkcij na naše podjetje. Seveda še posebej podpiramo rešitev,
               ki je v zakonu, glede sklepanja pogodbe za izvajanje obvezne gospodarske javne
               službe, vodenje prometa in vzdrževanje železniške infrastrukture, za petletno
               obdobje, ker s tem tudi upravičeno pričakujemo, da bodo s to pogodbo opredeljena tudi
               sredstva za naslednje obdobje, kar nam bo olajšalo poslovanje in posledično tudi
               znižalo stroške.</p>
               <p>Skratka, podpiramo zakon oziroma spremembo zakona in tudi amandmaje, ki so danes
               predloženi. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp39">

               <speaker>PREDSEDNIK IGOR ZORČIČ:</speaker>

               <p>Želi besedo še kdo od vabljenih? Ugotavljam, da ne.</p>
               <p>Prehajamo na razpravo in glasovanje o posameznih členih in vloženih amandmajih v
               okviru druge obravnave predloga zakona, ki jo bom vodil na podlagi pregleda vloženih
               amandmajev koalicijskih poslanskih skupin z dne 25. 9. 2015.</p>
               <p>Odboru najprej predlagam, da po opravljeni razpravi o posameznih členih najprej
               glasujemo o amandmajih ter nato v skladu s 128. členom Poslovnika Državnega zbora o
               vseh členih predloga zakona skupaj. Glasujemo o tem predlogu. Zaključujem glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>V razpravo dajem 1. člen, h kateremu ni vloženih amandmajev. Želi kdo razpravljati?
               Kolega Trček.</p>
            </sp>
            <sp xml:id="SDT7-OZIOIP-redna-13-2015-10-01.sp40">

               <speaker>DR. FRANC TRČEK (PS ZL):</speaker>

               <p>Hvala za besedo. Ker je minister dokaj jasno in plastično povedal, kaj uvajamo v naš
               pravni red, se ne bom nekako ponavljal. Ne bom tudi rekel, da so vse te spremembe, ki
               jih zakon predvideva apriorno slabe, navsezadnje bi bilo treba izvesti določeno
               reorganizacijo in infrastrukture in obeh oblik prometa Slovenskih železnic. Je pa
               seveda zakon za Združeno levico nesprejemljiv, zaradi dveh problematičnih splošnih
               zadev. Ena je nomotehnična, druga je vsebinska. Slišali smo, da nekako nekoliko
               zamujamo z uvajanjem direktive, tudi slovenski vlaki nekoliko redno zamujajo, jaz se
               redno vozim z njim. Ampak v upanju, da se res dela nekaj na infrastrukturi, pa bomo
               upam, vsaj do konca desetletja prišli do tega, da bom iz Maribora v Ljubljani prej
               kot v uri in pol z vlakom, zelo bi si želel v 1 uri 15 minut. Če se naprej dotaknem
               te nesrečne nomotehnike. Zdaj sem vmes razmišljal, ko je kolegica iz
               Zakonodajno-pravne službe to brala, da bom res nekega študenta najel, da mi izračuna,
               koliko časa smo v prvem letu sklica tega mandata porabili za to nometehnično
               nerodnost, ker navsezadnje to je tudi naš delovni čas, ki bi ga lahko bolje
               izkoristili. Zelo jasno je bilo opozorjeno, da se direktive preveč dobesedno verjetno
               v tem stampedu hitenja prenašajo in so potem nekonsistentne, nejasne. Verjetno v
               določeni sektorski zakonodaji to komu tudi navsezadnje odgovarja. Bolj problematično
               je pač seveda tisti drugi vsebinski del, ki jasno skozi to direktivo odpira
               liberalizacijo trga železniških storitev. Dobro, nekako je razumljivo, da se odpre
               trg za mednarodne prevoze, ampak tudi veste, če jahate, na tej tako imenovani
               neoklasični ekonomski teoriji je zdaj vprašanja tako majhnega trga ali je smiselno na
               njem vzpostavljati konkurenco številnih prevoznikov, zlasti v potniškem prometu. Nato
               je tudi Komisija Državnega sveta za lokalno samoupravo in regionalni razvoj
               opozorila, ker se jim je zapisalo, bom kar prebral, da se Slovenija zavzema, da je
               obravnavana kot enotna regija in da se vzpostavi možnost, da lahko regulatorni organ
               omeji pravico dostopa v primeru ogrožanja izvajanja javne gospodarske službe. Tukaj
               imam v bistvu neko vprašanje za gospoda ministra in ekipo – kaj bo država naredila in
               kakšne bodo morebitne posledice za poslovanje, kakovost in varnost potniškega prometa
               javnega ali zasebnega, ki dandanes ni rožnato, če Slovenija takšne vzpostavitve
               možnosti ne bo uspela doseči? Kaj je plan B? Nekako, če se tako izrazim.</p>
               <p>Jaz zelo rad berem ta poročila komisij Državnega sveta, ker je tam debata dostikrat
               bolj vsebinska, ker so različni interesi in regionalni, dajmo odkrito reči, lobijev
               in se dostikrat skozi ta poročila vidijo vsebinska ozadja zakonodaje in tam je malo
               bolj manifestno povedano, da ta zakon seveda odpira možnost privatizacije. To je tudi
               naslednje vprašanje ministru ali to pomeni, da je eden od namenov tega zakona in tudi
               prihajajočih zakonov usklajen s četrtim železniškim svežnjem prav privatizacija
               Slovenskih železnic kot takih. Jaz sem na tem odboru že mahal s tem poročilom, ki ima
               zelo pomenljiv naslov o privatizaciji angleških železnic, pa to niso marksisti, to so
               Acter Network teoretiki, John Law, vodilni med njimi. Veliki rop vlaka je naslov
               tega. Malo pove, pa bom malo prebral. Danes so britanski vlaki v povprečju starejši
               kot so bili leta 1996, pred privatizacijo, zadnjih  20 letih se je število potnikov v Britaniji povečalo,
               v UK v bistvu, za 60 %, število vagonov pa le za 3 %, kar ima za posledico, bomo
               rekli, kar nepopisno gnečo. Gonja po čim večjem dobičku pa draži tudi samo storitev.
               Recimo, samo v zadnjih 5 letih so se tam vozovnice podražile za skoraj 25 %. V
               Franciji, kjer pa je železnica ohranila pretežni del v javni lasti, ne celoto, pa so
               cene železniških storitev v potniškem prometu polovico nižje, kot v Veliki Britaniji,
               to zgolj kot malo opozorilo.</p>
               <p>Jaz zelo pogosto rečem, da je kvalitetna železniška infrastruktura zame potniška, pa
               tudi v blagovnem prometu, potniška pa še zlasti, v bistvu neka oblika socialne
               infrastrukture, ki na nek najbolj dostojen način omogoča prebivalkam in prebivalcem,
               da se premikajo iz kraja A do kraja B, ne bom šel v dolge elamentacije, upam, da bomo
               enkrat imeli sejo odbora, kjer se bomo bolj vsebinsko posvetili vprašanju železniške
               potniške infrastrukture, upam pa, da mi bo nekako gospod minister odgovoril na
               vprašanja, ki sem mu jih postavil in mi seveda predloga zakona, ki gre v tej smeri,
               kljub hitenju ne bomo podprli. Pri energetskem zakonu je poslanec SDS nekako nakazal,
               da odpiramo zakone, na brzino, zrinemo direktive v njih, ne lotevamo pa se vsebinskih
               obravnav in verjetno nam res, opoziciji, nič drugega ne preostane, kot da bomo mi
               začeli vsebinsko rešetati zakone.</p>
               <p>V pričakovanju odgovorov se zahvaljujem za besedo.</p>
            </sp>
            <sp xml:id="SDT7-OZIOIP-redna-13-2015-10-01.sp41">

               <speaker>PREDSEDNIK IGOR ZORČIČ:</speaker>

               <p>Besedo ima kolega Žnidar.</p>
            </sp>
            <sp xml:id="SDT7-OZIOIP-redna-13-2015-10-01.sp42">

               <speaker>LJUBO ŽNIDAR (PS SDS):</speaker>

               <p>Hvala lepa.</p>
               <p>Spoštovani, rekel bi naslednje, da tu ne gre za tako enostaven prenos direktive, kot
               je šlo v prejšnjih dveh primerih zakonov, ki smo jih že imeli danes na dnevnem redu,
               ampak gre kar za en zelo širok, globalen, sistemsko spremembo na področju upravljanja
               železniške infrastrukture, ker ta nova direktiva prinaša ločitev upravljavca
               infrastrukture s prevoznikom, prevoznikov na železniški infrastrukturi. Dejansko za
               ločitev in medsebojno neodvisnost. Tega do zdaj v Sloveniji ni bilo.</p>
               <p>Pa smo danes tudi že slišali, dobro, smo z agencije to prestavili na SŽ
               infrastruktura, denar zagotovljen in vse v redu. Jaz verjamem, da bo to potegnilo še
               kar nekaj stvari za sabo. Eno je bilo tudi že opozorjeno s strani Zakonodajno-pravne
               službe, ker res je, da imamo zelo prepleteno zakonodajo, in bo tukaj tudi potreben,
               po mojem mnenju, še kar dober pogled na ostalo zakonodajo, ker je veliko prepletanj
               med zakoni, sploh če gre za kakšno podobno stvar ali temo, tako kot je sam železniški
               promet, tako da tu bo sigurno treba še kaj več dati poudarka, in predvsem pozornosti,
               da se te stvari sčistijo. Predvsem pa izključno z namenom, ker bo upravljanje in
               investiranje na železniškem področju, da ne rečem, da je že ali jutri bo, tema
               številka 1 v naši državi. Pa verjamem, da tudi na te uskladitev zakonov ne bomo
               pozabili, ker nas bo sama situacija prisilila do tega. Zelo hitro, če bomo hoteli
               tukaj dati prave rešitve na mizo, pa tudi potem na osnovi tega sprejemati prave in
               hitre odločitve v nadaljnjem delu, ki bodo pomagale k bolj racionalni, k boljši,
               skratka k pravilnim odločitvam upravljanja in investiranja v samo železniško
               infrastrukturo. Tako, da bi rekel, da to ni enostavna tema. Tako, da  mimo tega nismo mogli iti. Zdi se
               mi pa tudi dobro in bi rekel kar pravi čas, pa ne zamerim za to kratko zamudo. To
               kratko zamudo sploh ne gledam slabo, ampak predvsem s tem dejstvom, da so tukaj
               zastavljeni tiste dobre osnove, ki bodo v prihodnosti samo dobro in v samo pomoč.</p>
            </sp>
            <sp xml:id="SDT7-OZIOIP-redna-13-2015-10-01.sp43">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Kolega Ranc.</p>
            </sp>
            <sp xml:id="SDT7-OZIOIP-redna-13-2015-10-01.sp44">

               <speaker>DANILO ANTON RANC (PS SMC):</speaker>

               <p>Predsednik, hvala za besedo. Lep pozdrav ministru in vsem prisotnim. Jaz tu vidim
               tudi neko paralelo pri tem zakonu na področju energetike, kjer je tudi uveljavljanju
               te evropske regulative tudi prišlo do ločevanja proizvajalcev in distributerjev. Ne
               glede na to, da gre mogoče za neko rutino, tudi vidim, da gre za večji poseg ene
               novosti v železniški infrastrukturi. In me tu mogoče nekaj vprašanj zanima. Glede na
               to, da gre za ločevanje upravljavcev in prevoznika, navsezadnje tudi za elektronske
               postopke za vlakovne poti in druge naloge te agencije bi mogoče imel nekaj vprašanj v
               zvezi s tem. Da ta zakon predvideva tudi tako imenovan licenčni organ in tudi nadzor
               nad izvajanjem sistema varnega upravljanja. Kaj lahko mi kot potrošniki tu ali
               gospodarstvo kot tako od tega pričakuje? Ali bo to prineslo neko znižanje stroškov?
               Potem možnost nastopa konkurence. In tudi glede na to, da gre za neke novosti na
               področju elektronske podelitve vlakovnih poti. Ali tu lahko predstavljamo si neko
               večjo učinkovitost te železnice in teh infrastrukturnih storitev? Kaj pomeni v zvezi
               s tem tudi dodatno zaposlovanje na Agenciji, na licenčnem organu, enega zaposlenega
               in pa pri nadzoru za izvajanje sistema varnega upravljanja, tudi šest zaposlenih.
               Mogoče se sliši malo, ampak bi vseeno vprašal. Kaj z uvedbo te evropske regulative
               lahko pričakujemo? Večjo učinkovitost ponudbe tovornega in potniškega prometa in pa
               kaj pomeni to večje število zaposlenih? Ali lahko pričakujemo s temi novostmi tudi na
               nek način znižanje cen storitev za potrošnika? Na koncu bi pa tudi to povedal, da na
               nek način tudi če izgleda vse bolj formalistično, gre za večji poseg uvedbo evropske
               regulative. Vsaj jaz se želim in predstavljam, da bo to pomenilo kakovosten premik na
               naših železnicah. Hvala za odgovore.</p>
            </sp>
            <sp xml:id="SDT7-OZIOIP-redna-13-2015-10-01.sp45">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ugotavljam, da ne. Gospod minister želite besedo?</p>
            </sp>
            <sp xml:id="SDT7-OZIOIP-redna-13-2015-10-01.sp46">

               <speaker>DR. PETER GAŠPERŠIČ:</speaker>

               <p>Hvala lepa. Bom najprej odgovoril na vprašanja, ki jih je izpostavil gospod
               Trček.</p>
               <p>Prvo vprašanje oziroma diskusija se je nanašala, kot sem razumel, na problematiko
               izvajanja gospodarske javne službe potniškega prometa. Naj povem, da v zvezi s temi
               spremembami, ki so predlagane tukaj v tej spremembi zakona se pravzaprav tega ne
               dotikamo. Tukaj gre res samo za to ključno področje ločitev upravljavca
               infrastrukture od prevoznikov. Tako prevoznikov v tovornem prometu, kot potniškem. In
               ta zadeva, ki se tiče samega potem izvajanja te gospodarske javne službe potniškega
               prometa je pravzaprav pa še predmet razprav na Evropski komisiji. Namreč, o tem
               četrtem železniškem paketu se obravnava tudi ta zahteva, kjer je predlog s strani
               komisije, da bi se tudi ta del,  se pravi podeljevanje obvezne gospodarske javne službe na nek način
               liberaliziral, in da bi se torej tudi izvajanje te gospodarske javne službe potem
               podelilo na razpisu. Ta zadeva torej kot rečeno, je še v obravnavi. Slovenija pa še
               nekaj držav z majhnim trgom gledano seveda v razmerju do celotnega evropskega trga
               potniškega prometa predlagajo, da se za tako majhne države kot je Slovenija, ki imajo
               res neznaten delež tega potniškega prometa v celotnem evropskem trgu, da se uredi, ta
               se dopusti možnost, da se ta podelitev te gospodarske javne službe ne opravi na
               razpisu, ampak da se podeli neposredno, tako kot je pravzaprav že narejeno bilo do
               sedaj, kjer torej potniški promet izvaja družba SŽ potniški promet. tako, da v tem
               smislu, torej s to spremembo zakonodaje tega za enkrat ne urejamo, ne odpiramo, ne
               spreminjamo. Tudi nikakor se ne dotikamo in ne odpiramo vrat za kakršnekoli
               privatizacije, tako da to lahko pomirim gospode v stranki Združene levice, tako da
               mislim, da tudi v tem smislu bi lahko zakon bil podprt, ker ne gre za nič takega.</p>
               <p>Kar se tiče potem pa vprašanj gospoda Ranca, ki so se nanašale tudi na agencijo, na
               licenčni organ, itn., pa bi prosil predsednika, če lahko podrobnejša pojasnila poda
               kolega iz našega ministrstva, se pravi kolega Prinčič.</p>
            </sp>
            <sp xml:id="SDT7-OZIOIP-redna-13-2015-10-01.sp47">

               <speaker>PREDSEDNIK IGOR ZORČIČ:</speaker>

               <p>Želite besedo? Pa če se predstavite za magnetogram.</p>
            </sp>
            <sp xml:id="SDT7-OZIOIP-redna-13-2015-10-01.sp48">

               <speaker>IGOR PRINČIČ:</speaker>

               <p>Hvala lepa. Moje ime je Igor Prinčič, tukaj sedim v vlogi nosilca priprave tega
               zakona.</p>
               <p>Če dovolite sedaj, malo bi razširil. Namreč poslušati kako je nekaj zelo na hitro
               nekam vsiljeno, nas strokovne delavce po strokovnih službah malo prizadene. Mi smo
               imeli več kot 15 člansko komisijo, tri mesece smo se usklajevali s Službo Vlade za
               zakonodajo, štiri mesece z Ministrstvom za finance, potem smo se posvetovali z
               Evropsko komisijo, ne gre pa tukaj za neko zakonodajo, ki je prišla iz tretjega
               sveta. Zavedati se moramo, da so vsa besedila evropske zakonodaje usklajena na
               delovnih skupinah Sveta Evropske unije kjer imamo vse države možnost predstaviti
               svoje argumente, jih zastopati in o njih potem tudi na nek način glasovati.</p>
               <p>Sedaj pa, če kar konkretno, jaz se gospodu Rancu zahvaljujem za vprašanja. Podobna
               vprašanja smo mi pred kratkim že debatirali.</p>
               <p>Prvo. Kaj lahko gospodarstvo, potrošniki pričakujejo od tega zakona? Ta zakon prenaša
               take spremembe v organiziranost slovenskega železniškega sistema, da mi pričakujemo
               sicer ne direktnega vpliva na potrošnika, da bo potrošnik to čutil, vendar omenili
               ste elektronsko vlaganje zahtev za vlakovno pot. Do sedaj je to potekalo v papirni
               obliki. Prosilec je moral zadevo napisati, natisniti, ne vem, kakorkoli že, potem
               poslati. Zadeva je bila vložena. Agencija je morala to vsebino obdelati in potem
               dodeliti vlakovno pot. Sedaj se pa to vlaga, pardon, ne se, se bo vlagalo na podlagi
               posebnega elektronskega portala. Vsi prosilci bodo na njihovo željo brez kakršnekoli
               diskriminacije dobili geslo za dostop, elektronsko bodo podali prošnjo in v
               najkrajšem možnem času bodo odgovor oziroma dodelitev vlakovne poti dobili. Tukaj
               vidimo veliko korist za prevoznike, ker bodo lahko tako imenovane, se opravičujem, s
               tujko <q>"ad hock"</q> vlakovne poti lahko dobili dodeljene takoj. Namreč ne vem, če
               poznate, tisti ki se z železniškim sistemom ne ukvarjate, če ima vlak zamudo, sedaj
               si bom izmislil, 15 minut, je izgubil svojo vlakovno pot in ne sme več peljati. In to
               kar potem je treba takoj vložiti to prošnjo za  ad hoc vlakovno pot in ko dispečer ugotovi, da je
               železniška proga do namembne postaje prosta, to vlakovna pot dodeli in vlak lahko
               takoj odpelje. To je velika prednost za uporabnike, poleg tega pa je, omenili ste
               tudi, kako je glede stroškov. Do sedaj se je po Zakonu o upravnih taksah za vsako
               tako vlogo plačal nek, sicer ne velik znesek, vendar je bil znesek, ki je bremenil
               prevoznike, od sedaj naprej pa bo to prosto, se pravi brezplačno.</p>
               <p>Mislim, da se to tudi na neke vrste večjo učinkovitost nanaša, se pravi bo, vsaj
               glede tega bo večja učinkovitost, glede pa prenosa nalog iz javne agencije za
               železniški promet na podjetje slovenske železniške infrastrukture, ki je upravljavec
               javne železniške infrastrukture, pa tudi smatramo, da bo šlo za neko večjo
               učinkovitost. Namreč, zdaj smo imeli bistvene funkcije upravljavce izven sistema,
               zdaj bo pa nazaj v sistemu in mi računamo, da se ta sistem znotraj samega sebe veliko
               hitreje odvija, kakor na relaciji, zdaj bom malo pretiraval od Ljubljane do Maribora.
               Ker ta komunikacija je sicer kljub vsem inteligenčnim sistemom in računalnikom vseeno
               mogoče kdaj hitreje traja, zdaj pa bo to znotraj sistema samega. Glede števila
               zaposlenih v zakonu je v obrazložitvi omenjeno, da za potrebe izvajanja licenčnega
               organa, potrebujemo dodatne strokovnjake in pa za izvajanje nalog nadzora izvajanja
               sistemov varnega upravljanja, tudi potrebujemo dodatne ljudi. Po uredbi, ki je že
               veljavna in zdaj mi s tem zakonom, smo v zakonu samo zapisali, da je za izvajanje te
               uredbe pristojna Javna agencija za železniški promet oziroma naš varnostni organ,
               potrebujemo te ljudi, vendar so vse te kadrovske spremembe že predvidene v kadrovskem
               načrtu in tudi v finančnem načrtu oziroma delovnem načrtu agencije. Tako, da posledic
               za proračun ne bo, res pa je, da se bodo morali nekateri od teh strokovnjakov
               prešolati, namreč tisti, ki so zdaj se ukvarjali z dodeljevanjem vlakovnih poti in z
               zaračunavanjem porabnine, ne bodo skupaj z nalogami prešli na infrastrukturnega
               upravljavca, ampak ostanejo na agenciji in bodo dobili drugo delo. In za to delo se
               bodo pa morali došolati. In tudi to je v pristojnosti Javne agencije za železniški
               promet, kjer pa tudi nismo zaznali kakšnih dodatnih potreb, zaradi tega izobraževanja
               po kakšnih finančnih sredstvih. Toliko z moje strani, seveda pa, če sem kaj pozabil,
               me pa prosim opomnite. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp49">

               <speaker>PREDSEDNIK IGOR ZORČIČ:</speaker>

               <p>Še kdo? Ugotavljam, da ne. Zaključujem razpravo.</p>
               <p>V razpravo dajem 2. člen in vložen amandma koalicijskih poslanskih skupin k temu
               členu? Želi kdo razpravljati? Ugotavljam, da ne. Zaključujem razpravo. Glasujemo o
               vloženem amandmaju.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 3. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo. Glasujemo o
               vloženem amandmaju.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 4. do 7. člen, h katerim ni vloženih amandmajev. Želi kdo
               razpravljati? Ugotavljam, da ne. Zaključujem razpravo.</p>
               <p>V razpravo dajem 8. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Glasujemo o vloženem amandmaju.
                   Kdo je za? <stage>(10
               članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>V razpravo dajem 9. člen in vložen amandma koalicijskih poslanskih skupin k temu
               členu. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet. </p>
               <p>V razpravo dajem 10. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 11. in 12. člen, h katerima ni vloženih amandmajev. Želi kdo
               razpravljati? <stage>(Ne.)</stage></p>
               <p>V razpravo dajem 13. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 14. in 15. člen, h katerima ni vloženih amandmajev. Želi kdo
               razpravljati? <stage>(Ne.)</stage></p>
               <p>V razpravo dajem 16. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>V razpravo dajem 17. člen, h kateremu ni vloženih amandmajev. Želi kdo razpravljati?
               <stage>(Ne.)</stage></p>
               <p>V razpravo dajem 18. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>V razpravo dajem 19. člen, h kateremu ni vloženih amandmajev. Želi kdo razpravljati?
               <stage>(Ne.)</stage></p>
               <p>V razpravo dajem 20. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>V razpravo dajem 21. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>V razpravo dajem 22. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 23. člen, h kateremu ni vloženih amandmajev. Želi kdo razpravljati?
               <stage>(Ne.)</stage></p>
               <p>V razpravo dajem 24. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 25. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>V razpravo dajem 26. do 33. člen, h katerim ni vloženih amandmajev. Želi kdo
               razpravljati? <stage>(Ne.)</stage></p>
               <p>V razpravo dajem 34. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> 
               Glasujemo o vloženem amandmaju. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 35. do 46. člen h katerim ni vloženih amandmajev. Želi kdo
               razpravljati? Ugotavljam, da ne. Zaključujem razpravo.</p>
               <p>Zaključili smo razpravo o členih ter razpravo in glasovanje o amandmajih. V skladu s
               prej sprejeto odločitvijo prehajamo na glasovanje o vseh členih predloga zakona
               skupaj.</p>
               <p>Želi kdo obrazložiti svoj glas? Ugotavljam, da ne. Glasujemo. Glasovanje poteka.
               Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo predloga zakona o spremembah in dopolnitvah zakona
               o železniškem prometu. Sprejeti amandmaji bodo vključeni v dopolnjen predlog zakona,
               ki bo sestavni del poročila odbora.</p>
               <p>Določiti moramo še poročevalca, ki bo poročilo odbora predstavil na seji Državnega
               zbora. Predlagam, da sem to jaz. Se strinjate.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA,</title> to je na obravnavo <title>PREDLOGA ZAKONA O SPREMEMBAH ZAKONA O VARNOSTI V ŽELEZNIŠKEM PROMETU,</title>
               druga obravnava, ki ga je Državnemu zboru v obravnavo po rednem postopku posredovala Vlada.</p>
               <p>Za obravnavo je bilo posredovano naslednje gradivo: predlog zakona z dne 31. 7. 2015,
               mnenje Zakonodajno-pravne službe z dne 16. 9. 2015, mnenje Komisije Državnega sveta
               za lokalno samoupravo in regionalni razvoj z dne 29. 9. 2015.</p>
               <p>V poslovniškem roku so bili vloženi tudi amandmaji poslanskih skupin SMC, Desus in
               SD.</p>
               <p>Vsa navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke vabljeni: Ministrstvo za infrastrukturo,
               Komisija Državnega sveta za lokalno samoupravo in regionalni razvoj, Javna agencija
               Republike Slovenije za železniški promet, Slovenske železnice d.o.o. in
               Zakonodajno-pravna služba.</p>
               <p>Pričenjam drugo obravnavo predloga zakona v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.</p>
               <p>Besedo dajem predstavniku predlagatelja, gospod minister Peter Gašperšič, imate
               besedo.</p>
            </sp>
            <sp xml:id="SDT7-OZIOIP-redna-13-2015-10-01.sp50">

               <speaker>DR. PETER GAŠPERŠIČ:</speaker>

               <p>Hvala, predsednik. Lep pozdrav še enkrat.</p>
               <p>Pri tej spremembi zakona o varnostni v železniškem prometu pa gre za spremembe, ki so
               dejansko manjšega obsega, in sicer se spet prenašajo v naš pravni red zahteve treh
               direktiv, in sicer gre za spremembe v direktivah, ki se nanašajo na same priloge teh
               direktiv. Tudi v tem primeru je rok za implementacijo že potekel in sicer pri
               direktivi 2014/38 z začetkom letošnjega leta, pri direktivi 2014/88 s 30. junijem
               letos in pri direktivi 2014/82 s 1. julijem letos.</p>
               <p>Poleg teh bistvenih razlogov za spremembo zakona pa zakon vsebuje še manjši popravek
               v členu, ki govori o imenovanih organih po nacionalnih predpisih. S to spremembo
               zakona se bo odpravila zahteva glede usposobljenosti osebja imenovanega organa, saj
               njihove naloge niso upravne zadeve, zato tudi ne vodijo postopka in ne odločajo na
               podlagi zakona o splošnem upravnem postopku.</p>
               <p>Toliko na kratko.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp51">

               <speaker>PODPREDSEDNIK DANILO ANTON RANC:</speaker>

               <p>Ministru hvala za pojasnilo.</p>
               <p>Želi besedo predstavnica Zakonodajno-pravne službe gospa Mira Palhartinger.</p>
               <p>Izvolite.</p>
            </sp>
            <sp xml:id="SDT7-OZIOIP-redna-13-2015-10-01.sp52">

               <speaker>MIROSLAVA PALHARTINGER:</speaker>

               <p>Hvala za besedo.</p>
               <p>Lahko sem zelo kratka. Ugotovila bi samo, da so v predlaganih amandmajih vse naše
               pripombe ustrezno upoštevane.</p>
               <p>Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp53">

               <speaker>PODPREDSEDNIK DANILO ANTON RANC:</speaker>

               <p>Hvala.</p>
               <p>Želi besedo predstavnik Komisije Državnega sveta za lokalno samoupravo in regionalni
               razvoj gospod Jernej Verbič.</p>
            </sp>
            <sp xml:id="SDT7-OZIOIP-redna-13-2015-10-01.sp54">

               <speaker>JERNEJ VERBIČ:</speaker>

               <p>Hvala lepa za besedo. Ponovno lep pozdrav vsem skupaj.</p>
               <p>Naša komisija podpira predlog zakona in nanj nima pripomb.</p>
               <p>Bi pa povedal to. Iz diskusije je bilo razvidno in pojasnjeno, da je veljavni zakon
               kar malce zastarel in da ga bo treba celovito prenoviti, zatorej komisija pričakuje,
               da bo vlada pripravila napovedano  novo zakonodajo po sprejemu četrtega železniškega paketa. Hvala
               lepa.</p>
            </sp>
            <sp xml:id="SDT7-OZIOIP-redna-13-2015-10-01.sp55">

               <speaker>PODPREDSEDNIK DANILO ANTON RANC:</speaker>

               <p>Hvala za pojasnilo. Želi besedo še kdo od ostalih vabljenih?</p>
            </sp>
            <sp xml:id="SDT7-OZIOIP-redna-13-2015-10-01.sp56">

               <speaker>ANDREJ VIDIC:</speaker>

               <p>Hvala za besedo. Slovenske železnice, d.o.o. Slovenske železnice so sodelovale pri
               pripravi tega zakona in ga tudi v celoti podpiramo, ker menimo, da ustrezno
               implementira direktive, ki so predmet zakona. Podpiramo tudi predložene amandmaje. Bi
               se pa na tem mestu še pridružil predhodniku, dejansko tudi mi pričakujemo, da se čim
               prej pristopi k pripravi povsem novega zakona o varnosti v železniškem prometu, ki,
               po našem prepričanju, bo tudi moral biti konceptualno drugačen, kot je veljavni.
               Namreč, del teh določb, ki jih trenutno vsebuje, bodo nadomeščene s tehničnimi
               specifikacijami za interoperabilnost. To so v bistvu predpisi na ravni EU, del bo pa
               nadomeščen z določili sistema varnega upravljanja prevoznikov in pa upravljavcev, ki
               bodo pa seveda pod nadzorom varnostnega organa. Šlo bo v bistvu za zelo strokovno
               zahteven proces preobrazbe, bi rekel, ta normativni, zato upamo, da bomo lahko pač
               tudi mi sodelovali v tem procesu, tako kot nam je bilo do sedaj omogočeno. In da bomo
               na ta način tudi na tem področju lahko zagotavljali še naprej varnost železniškega
               prometa. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp57">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo?</p>
            </sp>
            <sp xml:id="SDT7-OZIOIP-redna-13-2015-10-01.sp58">

               <speaker>MAG. BENJAMIN STEINBACHER PUŠNJAK:</speaker>

               <p>Direktor javne agencije za železniški promet. Mi tudi podpiramo, ugotavljamo, da je
               zakon o varnosti potreben neke prenove. Seveda bo pri tem potrebno dober premislek na
               kakšen način ga sestaviti. Pridružujem se mnenju tudi ostalih, trenutno imamo precej
               problemov na tem področju, ker je potrebno obstoječe predpise, kot so že ostali
               predhodniki povedali, združiti pod sistem varnega upravljanja. Pozdravljam pa tudi
               rešitev, kjer so sedaj delale velike probleme na tem področju, s tem, da se je vzelo
               znanje ZUP, ker zaradi tega ni bilo možno priznati nobenega imenovanega organa na
               trgu. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp59">

               <speaker>PREDSEDNIK IGOR ZORČIČ:</speaker>

               <p>Hvala. Še kdo od vabljenih? Ugotavljam, da ne.</p>
               <p>Prehajamo na razpravo in glasovanje o posameznih členih in vloženih amandmajih v
               okviru druge obravnave predloga zakona, ki jo bom vodil na podlagi vloženih
               amandmajev koalicijskih poslanskih skupin z dne 24. 9. 2015. Ker ima predlog zakona
               samo štiri člene odboru predlagam, da se razprava o vseh členih predloga zakona
               združi v skladu s 128. členom Poslovnika. Po opravljeni razpravi o členih bi opravili
               glasovanje najprej o vloženih amandmajih, nato pa bi glasovali še o vseh členih
               skupaj. Glasujemo o tem proceduralnem predlogu.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>V razpravo dajem vse člene predloga zakona in amandmaje koalicijskih poslanskih
               skupin k naslovu poglavja prehodni in končni določbi ter k 3. in 4. členu. Želi kdo
               razpravljati? Kolega Trček.</p>
            </sp>
            <sp xml:id="SDT7-OZIOIP-redna-13-2015-10-01.sp60">

               <speaker>DR. FRANC TRČEK (PS ZL):</speaker>

               <p>Hvala za besedo. Na vašo srečo zadnjič danes, ker me bo kolega Luka zamenjal pri
               zadnji točki.</p>
               <p>Kot je bilo že povedano, gre za vnos treh direktiv, ki seveda celo vrsto zadev tudi
               malo tako pisano rešujejo, od spričeval strojevodij, preko nekih varnostnih
               kazalnikov, izračunov, gospodarskih posledic, emisij, hrupa in tako naprej. Bom rekel
               na tem indikatorskem delu, ko človek, ko je nekaj let to predaval, ali desetletij, se
               seveda s tem nekako strinjam.</p>
               <p>Mi imamo tudi probleme glede nekih amandmajev, ki jih je vložila koalicija, razen da
               se znova vprašam, zakaj se to ni prej odpravilo. Kot je rekel poročevalec Komisije
               Državnega sveta je na komisiji, če imam pravilne podatke, gospod Kranjc opozoril na
               zastarelost tega zakona. In potem se nekako postavlja vprašanje nekega dvojnega dela.
               Imamo podobno zgodbo kot pri nekem MOP predlogu zakona o ionizirajočih sevanjih.
               Vemo, da moramo neko področje  regulirati na novo, očitno mamo, jaz bi kar rekel zaradi fevdalizacije
               resorjev težave z medresorskimi usklajevanji, skratka neko vprašanje bi bilo, kdaj se
               bo šlo v pripravo novega zakona, če mi lahko ekipa iz ministrstva, ne samo meni, malo
               poda časovnico tega. In nekako kolikor sem se tudi malo pogovarjal s sindikalisti in
               še s kom, ali tovrstne direktive nekako tiho ne vpeljujejo nekoliko poklicno
               deregulacijo podobno kot v nekem drugem sektorju, če mi to malo razsvetlite.</p>
               <p>Hvala za besedo.</p>
            </sp>
            <sp xml:id="SDT7-OZIOIP-redna-13-2015-10-01.sp61">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Želi kdo besedo? Ugotavljam, da ne.</p>
               <p>Gospod minister.</p>
            </sp>
            <sp xml:id="SDT7-OZIOIP-redna-13-2015-10-01.sp62">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Torej bi odgovoril gospodu Trčku na vprašanje, kdaj se namerava ministrstvo torej
               spoprijeti s to celovito prenovo železničarske zakonodaje. Tudi mislim, da je bilo na
               komisiji že omenjeno in razloženo, da je v teku sedaj še sprejemanje tega četrtega
               železniškega paketa na sami komisiji oziroma razprava je potekala sedaj na svetu. In
               ko bo ta zadeva sprejeta, pa se bomo lotili torej potem vseh, tudi prenosa vseh teh <stage>/
               nerazumljivo/</stage> usklajevanja naše zakonodaje s tem železničarskim paketom in
               predvidevamo, da bo to torej trajalo v naslednjem letu, se pravi, da se bo izvajalo v
               naslednjem letu.</p>
               <p>Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp63">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ugotavljam, da ne.</p>
               <p>Gospod Prinčič, če želite, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp64">

               <speaker>IGOR PRINČIČ:</speaker>

               <p>Hvala lepa.</p>
               <p>Vprašanje je bilo, če ta direktiva kje po tihem vpliva na deregulacijo. Za enkrat
               imamo mi pravilnik o izvršilnih železniških delavcih, kjer so te poklici regulirani
               in sama sprememba te direktive ne vpliva na ta pravilnik. Je pa res mogoče kje ste
               zasledili ali pa mogoče kakšne uradne dokumente videli, namreč po novem, ko zdaj
               pravimo, da bo Agencija nadzirala sistem varnega upravljanja <stage>/ nerazumljivo/</stage>
               upravljavca in prevoznikom. In po novih evropski zakonodaji bodo nacionalni varnostni
               predpisi, ki jih imamo sedaj okrog sto, ki jih izdaja minister, bodo ti predpisi
               spuščeni na nižji nivo in bodo to predpisi znotraj sistema varnega upravljanja teh
               dejavnikov na trgu, se pravi upravljavca in pa prevoznikov. Oni bodo morali pa
               znotraj tega sistema zagotavljanja varnega upravljanja zagotavljati, da bo to
               delovalo varno in skladno s predpisi. Za enkrat imamo od železniške evropske agencije
               potrdilo, da je od teh predpisov eden sigurno mora ostati signalni varnostni
               pravilnik, pa nacionalni varnostni pravilnik, to je signalni pravilnik, drugega, ki
               pa tudi smatramo, da bi verjetno moral ostati na nivoju države, je pa prometni
               pravilnik. Za tega pa še za enkrat nismo dobili odgovorov evropske železniške
               agencije, vendar pa lahko pričakujemo, da bo rekla agencija, da ne, ker to je
               pravilnik upravljavca, ki bodi promet. Ni pa še povratne informacije sigurne. Tako
               da, sam ta zakon na deregulacijo sigurno ne bo vplival.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp65">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ugotavljam, da ne.</p>
               <p>Zaključujem razpravo in prehajamo na glasovanje o amandmajih. Najprej bomo glasovali
               o amandmaju koalicijskih poslanskih skupin k 3. členu. Če ta amandma ni sprejet,
               postane amandma k naslovu poglavja prehodni in končni določbi brezpredmeten.
               Glasujemo o vloženem amandmaju.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, je amandma sprejet.  Prehajamo na glasovanje o amandmaju koalicijskih
               poslanskih skupin k naslovu poglavju prehodni in končni določbi. Glasujemo o vloženem
               amandmaju.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na glasovanje o amandmaju koalicijskih poslanskih skupin k 4. členu.
               Glasujemo o vloženem amandmaju.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Zaključili smo glasovanje o amandmajih. V skladu s prej sprejeto odločitvijo
               prehajamo na glasovanje o vseh členih predloga zakona skupaj. Želi kdo obrazložiti
               svoj glas? Ugotavljam, da ne. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Členi predloga so sprejeti.</p>
               <p>S tem zaključujem drugo obravnavo Predloga zakona o spremembah Zakona o varnosti v
               železniškem prometu.</p>
               <p>Sprejeti amandmaji bodo vključeni v dopolnjen predlog zakona, ki bo sestavi del
               poročila odbora. Določiti moramo še poročevalca, ki bo poročilo odbora predstavil na
               seji Državnega zora. Predlagam, da sem to jaz. Nihče ne nasprotuje. S tem zaključujem
               to točko dnevnega reda.</p>
               <p>Prehajamo na <title>5. TOČKO DNEVNEGA REDA – TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O POSTOPNEM ZAPIRANJU RUDNIKA TRBOVLJE-HRASTNIK
                  IN RAZVOJNEM PRESTRUKTURIRANJU REGIJE, DRUGA OBRAVNAVA,</title> ki ga je Državnemu
               zboru v obravnavo po rednem postopku posredovala Vlada. Za obravnavo je bilo
               posredovano naslednje gradivo: predlog zakona z dne 31. 7. 2015, mnenje
               Zakonodajno-pravne službe z dne 16. 9. 2015, mnenje Komisije Državnega sveta za
               lokalno samoupravo in regionalni razvoj z dne 22. 9. 2015 in odgovor Ministrstva za
               infrastrukturo na mnenje Zakonodajno-pravne službe z dne 24. 9. 2015.</p>
               <p>V poslovniškem roku so bili vloženi amandmaji Poslanskih skupin SMC, Desus in SD in
               amandma Poslanske skupine Združena levica. Vsa navedena gradiva so objavljena na
               spletni strani Državnega zbora.</p>
               <p>Na sejo so bili k obravnavi te točke povabljeni: Ministrstvo za infrastrukturo,
               Ministrstvo za delo, družino in socialne zadeve in enake možnosti, Komisija Državnega
               sveta za lokalno samoupravo in regionalni razvoj, Rudnik Trbovlje-Hrastnik d.o.o.,
               Sindikat delavcev dejavnosti energetike Slovenije, Sindikat podjetja Rudnik
               Trbovlje-Hrastnik d.o.o. in Zakonodajno-pravna služba.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavniku predlagatelja, da nam poda dopolnilno obrazložitev k
               predlogu zakona. Besedo ima gospod minister Peter Gašperšič.</p>
            </sp>
            <sp xml:id="SDT7-OZIOIP-redna-13-2015-10-01.sp66">

               <speaker>DR. PETER GAŠPERŠIČ:</speaker>

               <p>Hvala lepa. Torej še četrtič lepo pozdrav vsem skupaj. Veljavni Zakon o postopnem
               zapiranju Rudnika Trbovlje-Hrastnik zaposlenim v rudniku omogoča, da lahko predčasno
               zapustijo trg dela preko sistema poklicnega upokojevanja. S predhodnimi dopolnitvami
               zakona so bili določeni posebni pogoji za pridobitev poklicne pokojnine, razlog za
               ponovno spremembo zakona pa je ugotovitev, da obstoječa ureditev ni bila dovolj
               natančno razdelana in so se nekatere pravice zavarovancev celo podvajale. Spremembe
               in dopolnitve zakona so zato pripravljene z namenom, da se odpravljajo posamezne
               nejasnosti glede izvajanja zakona. In da delodajalec lahko odpove delovno razmerje
               delavcu ne glede na 114. člen Zakona o delovnih razmerjih in sicer gre za delavce, ki
               izpolnjujejo pogoje za poklicno upokojitev in lahko uveljavljajo pravico do poklicne
               pokojnine. Nejasnosti glede izvajanja zakona se odpravljajo tako, da se določi vrstni
               red pravic, ki se upošteva pri izračunu višine primanjkljaja sredstev za posamezno
               pravico, določa se, da je plačilo primanjkljaja sredstev Republike Slovenije, določa
               se, da lahko upravičenec uveljavi pravico do prostovoljne vključitve v obvezno
               pokojninsko in invalidsko zavarovanje na podlagi Zakona o pokojninskem in invalidskem
               zavarovanju in ob poklicni upokojitvi še dokup pokojninske dobe za razliko do 40 let
               pokojninske dobe, urejena so tudi pravila za izvedbo dokupa pokojninske dobe z
               namenom, da bo zavarovancu zagotovljena ustrezna  odmera starostne pokojnine.</p>
               <p>Nadalje so določena pravila za ravnanje s sredstvi, ki jih Republika Slovenija plača
               na denarni račun sklada obveznega dodatnega pokojninskega zavarovanja.</p>
               <p>Določeno pa je tudi na kakšen način lahko zavarovanec razpolaga s presežkom sredstev
               na svojem osebnem računu.</p>
               <p>Zakon tudi nadalje določa, da se zaposlenemu v RTH, ki izpolni minimalne pogoje za
               pridobitev pravice do poklicne pokojnine, pogodba o zaposlitvi lahko odpove. Gre
               sicer za odstop od sistemske ureditve v zakonu o delovnih razmerjih, ki pa je
               potreben zaradi izvedbe zapiranja Rudnika Trbovlje-Hrastnik in finančnega
               prestrukturiranja družbe. Poudariti je namreč treba, da je zaposlenim, poleg tega je
               treba poudariti, da je zaposlenim v RTH, ki se jim na ta način lahko odpove pogodbo o
               zaposlitvi, ne glede na ta 114. člen ZDR, da je torej z možnostjo uveljavitve te
               pravice do poklicne pokojnine zagotovljena socialna varnost.</p>
               <p>Zdaj bi morda omenil še te zadeve v zvezi z usklajevanjem z Zakonodajno-pravno
               službo.</p>
               <p>Glede na njihovo mnenje smo potem tudi pripravili dodatne obrazložitve, prav tako smo
               k predlogu zakona, so bili pripravljeni amandmaji poslanskih skupin SMC, Desus in
               Socialnih demokratov, s katerimi se kot predlagatelj zakona strinjamo.</p>
               <p>V amandmaju Poslanske skupine Združene liste k 2. členu zakona, ki je predlagala
               črtanje šestega odstavka, česar pa kot predlagatelj zakona nismo upoštevali.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp67">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik Zakonodajno-pravne službe dr. Samo Divjak.</p>
            </sp>
            <sp xml:id="SDT7-OZIOIP-redna-13-2015-10-01.sp68">

               <speaker>DR. SAMO DIVJAK:</speaker>

               <p>Hvala lepa, gospod predsednik.</p>
               <p>Pri predloženem zakonu gre za specifičen in konkreten zakon, ki ima posledice za
               konkretne ljudi in konkretne institucije, zato je pomembno, da se z njegovo vsebino
               seznanijo zlasti tisti, ki jih ta zakon prizadene. Na to smo opozorili tudi v našem
               mnenju.</p>
               <p>V našem mnenju smo opozorili tudi na nekatere rešitve, za katere v samem zakonu nismo
               našli dovolj razlogov in utemeljitev in za katere smo ocenili, da bi lahko bile
               ustavno sporne. Koalicija je v tem delu pripravila amandmaje, in tisti deli so bili,
               naj bi bili, če bodo sprejeti, črtani.</p>
               <p>V zvezi s tem zakonom bi rad opozoril še na eno stvar, kar smo tudi opozorili.
               Opozorili smo na pogosto spreminjanje tega zakona, šest sprememb je, in še na nekaj,
               to opozarjamo pri številnih tukaj, ker gre za zelo konkreten zakon je to opozorilo
               prav na mestu, težje je razumljiv zakon, zaradi nomotehnike. Ta beseda je verjetno že
               malce pretirana, ampak težje razumljiv zaradi nomotehnike, ki je bila pri tem zakonu
               uporabljena.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp69">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi predstavnik Komisije Državnega sveta za lokalno samoupravo in regionalni razvoj
               gospod Jernej Verbič predstaviti mnenje komisije.</p>
            </sp>
            <sp xml:id="SDT7-OZIOIP-redna-13-2015-10-01.sp70">

               <speaker>JERNEJ VERBIČ:</speaker>

               <p>Hvala lepa za besedo. Tokrat zadnjič, gospod predsednik, na današnji seji. Lep
               pozdrav tudi vsem ostalim.</p>
               <p>Naša komisija ne podpira predloga zakona. Namreč, večina članov komisije se je
               pridružila opozorilom, pravkar ste jih slišali, Zakonodajno-pravne službe Državnega
               zbora glede nedorečenosti predlaganih rešitev. Ampak, mislim da so to določene stvari
               uredili z amandmaji. Državnim svetnikom se zdi tudi nesprejemljivo, da banke krojijo
               usodo 100 presežnih delavcev Rudnika Trbovlje-Hrastnik in da so stanovanja podjetja
               Spektra d.o.o., v katerih živijo socialno ogroženi, garancija za terjatve. Čeprav se
               državni svetniki zavedamo omejitev proračunskih sredstev, opozarjamo na ravnanje
               države, ki po več stoletjih izčrpavanja Zasavja ne more zagotoviti sredstev, ki so
               potrebna za dokončanje kadrovsko socialnega programa v Rudniku Trbovlje-Hrastnik in
               tudi za socialno varnost zaposlenih.</p>
               <p>V zvezi s predlaganim znižanjem prispevka Republike Slovenije v višini premije
               oziroma denarne pomoči komisija izpostavlja opozorilo Zakonodajno-pravne službe
               Državnega zbora, da
               predlagatelj ni podal ustrezne utemeljitve za različno obravnavo presežnih delavcev,
               ki so se zaposlili pri drugem delodajalcu in presežnih delavcev, ki so se
               samozaposlili oziroma kmetov. Prav tako komisija opozarja na njihovo mnenje, da lahko
               predlagana rešitev poslabšuje položaj bivših zaposlenih, ki so prejeli premijo
               oziroma pomoč. Po mnenju članov komisije je nedopustno z novelo zakona spreminjati
               pogoje poklicnega upokojevanja za posamezne kategorije zaposlenih v rudniki
               Trbovlje-Hrastnik. Torej, ne podpiramo, ampak upam, da so upoštevali to, kar je
               predstavnik Zakonodajno-pravne službe predlagal ministrstvu. Potem mislim, da bodo
               rešitve sprejemljive. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp71">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od vabljenih?</p>
            </sp>
            <sp xml:id="SDT7-OZIOIP-redna-13-2015-10-01.sp72">

               <speaker>ANDREJ ZORKO:</speaker>

               <p>Najlepša hvala. V imenu sindikata energetike Slovenije, katere tudi član zveze
               Svobodnih sindikatov Slovenije. Najprej se zahvaljujemo za vabilo, ki smo ga prejeli,
               kajti tako kot je že Zakonodajno-pravna služba dejala v svojem uvodu, gre za zakon s
               katerim se naj predvsem, torej tisti katere zakon prizadene oziroma za katere zadeva,
               torej naj se najprej z njim seznanijo. Mi, ko smo videli te spremembe in dopolnitve,
               ki so bile podane v sam zakonodajni postopek, smo seveda bili proti tem spremembam.
               Namreč, nekatere ugotovitve, ki smo jih mi sami tudi navedli v našem dopisu
               pristojnemu ministrstvu so skladne z ugotovitvami Zakonodajno-pravne službe in se
               seveda njihovemu mnenju pridružujemo. Nekateri amandmaji, ki so bili potem na podlagi
               tega oblikovani, sledijo temu mnenju, kar pomeni, da odpravljajo ne samo to
               neustavnost ali dvom v ustavnost samega zakona temveč tudi odpravljajo neenako
               obravnavanje sedanjih in nekdnjih zaposlenih v Rudniku Trbovlje-Hrastnik.</p>
               <p>Tisto, na kar bi želeli opozoriti pa je ena druga zadeva. In to je stvar, ki je
               posredno povezana s tem zakonom. In to je izvedba tega zakona. Namreč, na izvedbenem
               delu ugotavljamo precej težav, zato me tudi veseli, da je tukaj danes predstavnica
               Ministrstva za delo, družino in socialne zadeve, ki seveda je neposredno odgovorna za
               to, da se zakonske določbe, ki veljajo za ta zakon, tudi v praksi dejansko
               sprovedejo. Gre predvsem za razmere, recimo, v zvezi z obveznostmi Republike
               Slovenije do naslova poklicnih pokojnin, plačevanja premij in ostalih zadeva, ki jih
               sam zakon kot takšen tudi predvideva. Strinjamo se, da gre za specifičen zakon.
               Zakon, ki ne sme pomeniti neke prakse v prihodnje, zlasti ne na področju uporabe
               določb 114. člena zakona o delovnih razmerjih. Iz tega razloga torej podajam, torej,
               da jemljemo ta zakon kot specifičen zakon, in tudi ta amandma, ki je kot amandma, ki
               bo pripomogel k uresničitvi zakona o zapiranju Rudnika Trbovlje-Hrastnik. Nikakor pa
               ne moremo se strinjati, da bi tovrstno rešitev postala recimo tudi neki vzorčni
               primer v drugih primerih. Temu bomo pa tudi absolutno nasprotovali. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp73">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od vabljenih? Ugotavljam, da ne.</p>
               <p>Prehajamo na razpravo in glasovanje o posameznih členih in vloženih amandmajih v
               okviru druge obravnave predloga zakona, ki jo bom vodil na podlagi pregleda
               amandmajev z dne 30. 9. 2015. Ker ima predlog zakona samo štiri člene odboru
               predlagam, da se razprava o vseh členih predloga zakona združi v skladu s 128. členom
               Poslovnika. Po opravljeni razpravi o členih bi opravili glasovanje najprej o vloženih
               amandmajih, nato pa glasovali še o vseh členih skupaj. Glasujemo o tem proceduralnem
               predlogu.</p>
               <p>Kdo je za? <stage>(10 članov.)</stage>Je kdo prot? <stage>(1 član.)</stage></p>
               <p>Ugotavljam, da je predlog sprejet.  V razpravo dajem vse člene predloga zakona in amandmaje
               koalicijskih poslanskih skupin ter amandma Poslanske skupine Združene levice. Želi
               kdo razpravljati? Kolega Žnidar, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp74">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči.</p>
               <p>Jaz bi rekel, da ta vrata, to škripanje, zapiranje Rudnika Trbovlje-Hrastnik
               poslušamo vedno, ko se izteče rok predhodnemu zakonu. In ta zadeva se vleče že kar
               dolgo časa. Tu imam samo eno vprašanje – kdaj se bodo ta vrata zaprla? To je moje
               konkretno vprašanje, ker to škripanje, mislim, da že malo preseda, in mislim, da tu
               manjka malo maziva, da bi se ta vrata lahko zaprla. Tisti, ki smo tehnični, tehnične
               stroke, vemo, kaj to pomeni. Kdaj bomo ta vrata podmazali, da se bodo zaprla? In kdaj
               bo ta rok? To me zanima.</p>
            </sp>
            <sp xml:id="SDT7-OZIOIP-redna-13-2015-10-01.sp75">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Za magnetogram ugotavljam, da na podlagi pooblastila člana odbora dr. Franca Trška
               nadomešča Luka Mesec. Želite besedo? Imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp76">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Tudi v Združeni levici imamo podobne zadržke do zakona, kot jih je predstavil kolega
               iz Državnega sveta. Namreč, ta zakon vsebuje vrsto nesocialnih ali pa celo
               protisocialnih določb, med drugim tisto, ki jo je že kolega omenil, glede stanovanj,
               v katerih živijo socialno ogroženi, so pa uporabljena kot garancija za terjatve.</p>
               <p>Druga zadeva, ki jo želimo v Združeni levici izpostaviti in smo tudi vložili amandma
               glede tega, je šesti odstavek 2. člena zakona, kjer predlagamo, da se ta šesti
               odstavek črta. Namreč, v tem odstavku je določeno, ga bom kar citiral: <q>"Zavarovancu,
               ki je pred uveljavitvijo pravice do poklicne pokojnine prejel odpravnino ob
               prenehanju pogodbe o zaposlitvi ali mu je bila za njegovo razrešitev izplačana
               premija oziroma denarna pomoč delavcu kmetu za znesek te odpravnine in premije
               oziroma denarne pomoči, se mu zniža prispevek Republike Slovenije."</q> Se pravi, če
               prevedem to v nekoliko bolj ljudski jezik, pomoči, ki bi jih dobili samozaposleni
               oziroma tisti, ki se samozaposlijo ali pa se zaposlijo kot delavci, prej so pa delali
               v RTH, bi bile vračljive oziroma bi se jim vštele, da jih je treba vrniti skozi
               pokojnino. Ta člen vsebuje neenako obravnavo zaposlenih, zaradi tega, ker ni jasno,
               kar je tudi Zakonodajno-pravna služba izpostavila, kako lahko ljudi različno
               obravnavamo glede na to, ali so se po preteku zaposlili pri drugem delodajalcu ali pa
               so se samozaposlili ali pa so se zaposlili kot kmetje – tu je ena neustavnost tega
               člena zakona. Druga zadeva pa je, da gre tu retroaktivni poseg v pravice posameznika.
               In tudi z našega stališča je nedopustno, da s tako novelo zakona spreminjamo pogoje
               upokojevanja.</p>
               <p>To bi želel dati v razpravo. Želel bi tudi, da se drugi poslanci in pristojno
               ministrstvo do teh problemov opredeli, da se pogovorimo o tem, da bi šesti odstavek
               2. člena tega zakona črtali, ker enostavno obstaja preveč tako socialnih pomislekov
               kot povsem pravnih oziroma celo ustavnih pomislekov glede teh določb.</p>
            </sp>
            <sp xml:id="SDT7-OZIOIP-redna-13-2015-10-01.sp77">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Gospa Bratušek.</p>
            </sp>
            <sp xml:id="SDT7-OZIOIP-redna-13-2015-10-01.sp78">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Jaz se v celoti strinjam s kolegom, ki je govoril pred mano, in želim od ministra
               zelo jasne odgovore. Ali bodo vsi rudarji od začetka uveljavitve tega zakona in po
               uveljavitvi vaše novele enako obravnavani in bodo imeli enake pravice?  Mislim, da vsi za to mizo
               vemo, da posegati za nazaj je sporno, da je to Ustavno sodišče že velikokrat
               povedalo, da je to ustavno sporno, ampak res želim, tako da tudi lahko gremo v
               Trbovlje ali pa Zagorje ali pa še kam, pa fantom povemo, za vse velja enako. Jaz
               nisem prepričana, da bo po uveljavitvi tega zakona rudar imel enake pravice kot jih
               je imel, če je izpolnil pogoje pred uveljavitvijo tega zakona in to se mi ne zdi prav
               in tudi amandma Združene levice bom seveda podprla.</p>
               <p>Kot drugo, se pa prav tako sprašujem, če ni ustavno sporno, pa bom sedaj rekla,
               mogoče se z rešitvijo vseeno strinjam, ampak praksa iz javne uprave nam nekako kaže,
               da so stvari lahko problematične, skratka na ne glede na ZDR prekinemo pogodbo o
               zaposlitvi. V javni upravi smo dobili kar en zajeten kupček odškodnin, pa je ravno
               tako bil zakon, da delavec mora iti v pokoj, ko izpolni pogoje, ampak tisti, ki so se
               ali pa marsikateri od tistega, ki se je odločil, da toži državo, je na žalost uspel
               in verjamem, da si ne želimo takšnih in drugačnih odškodnin.</p>
               <p>Kar se pa tiče denarja, in da ta zakon sprejemamo ali pa ste ga predlagali zato, ker
               denarja ni dovolj. Mislim, da 9 milijard in pol znaša vaš proračun in ni vrag, da za
               teh nekaj 10 ljudi toliko denarja kot ga je treba, poiščete, gospod minister. To, da
               ni denarja, ne more biti izgovor. Tako je bilo povedano in tako tudi v obrazložitvi
               zakona piše, da ne bo dvoma. Ampak res želim, preden lahko odločam o tem ali glasujem
               za ali proti, jasne odgovore, ki sem jih postavila oziroma odgovore na vprašanja, ki
               sem jih postavila.</p>
            </sp>
            <sp xml:id="SDT7-OZIOIP-redna-13-2015-10-01.sp79">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo kakšna vprašanja? Gospod Podkrajšek.</p>
            </sp>
            <sp xml:id="SDT7-OZIOIP-redna-13-2015-10-01.sp80">

               <speaker>BOJAN PODKRAJŠEK (PS SDS):</speaker>

               <p>Hvala za dano besedo. Spoštovani minister, vsi vabljeni, kolegice in kolegi!</p>
               <p>Moram priznati, da sam, ko sem nekaj dni nazaj šel skozi to gradivo, pogledal mnenje
               Zakonodajno-pravne službe, mnenje komisije v našem Državnem svetu, seveda se malo
               ukvarjal z zgodovino tega, da ugotavljamo danes, to je tudi zapisano, da že
               šeststokrat popravljamo, seveda prav gotovo danes ta minister, ki med nami sedi, ni
               vsega kriv. To je zgodovina za nazaj. In ko sem poslušal gospoda predstavnika
               sindikata, ko govori, da bi pa to bila neka specifika, neka specifika v tem primeru,
               potem pa za vse ostalo moramo drugače poskrbeti, se mi zdi to malo, ko vse to skupaj
               zložim, moram povedati, da sem malo zbegan. Poglejte, že na prvi točki sem se mislil
               oglasiti, pa potem se nisem, ker se je zaključevala. Nekako, ko pred volitvami se vsi
               lotevamo, da bomo neke, predvsem na zakonodajno-pravnem postopku nekaj spremenili,
               velikokrat se tudi zgodi, da gredo izvoljeni poslanci na ministrska mesta in imamo
               povsem ista mnenja o težavah, ki nas bremenijo. Ko smo šli na volitve, ko smo
               izvoljeni in tudi nekaj časa, se mi zdi pol leta ali pa eno leto, potem se nam pa
               začne dogajati predvsem, da ministri oziroma ministrice, ki smo pred enim letom točno
               vedeli kaj nas teži, da so potem nejevoljni, pa ne mislim sedaj na tega ministra, ki
               med nami sedi, ko začnemo opozarjati na težave, da nas zelo težko poslušajo, kot da
               težimo na nekih področjih, ki sploh niso upravičene. Tukaj moram priznati, da mi kot
               poslancu v Državnem zboru ni jasno, kdo vnaša, seveda na raznoraznih ministrstvih te svoje poglede,
               to stanje ki ne funkcionira, da jih vnese tako daleč, da pride do ministrov. In še
               enkrat izpostavljam, da nimam zdaj v mislih ministra, ki med nami sedi. Seveda, ne
               nekih področjih se verjetno to tudi dogaja. Zato moram povedati, da sem, še enkrat
               ponavljam, da sem malo zbegan, ko vse to proučujem, gledam na te popravke, ki se mi
               zdi, da ne rešujejo zadeve v celoti. Seveda, se povsem strinjam z mojim kolegom
               Žnidarjem, da se s tem preveč ukvarjamo, ne želimo pa si naliti čistega vina in
               zadevo v celoti rešiti.</p>
               <p>Seveda, rešiti tako, da bi šlo to v dobrobit ljudi, ki imajo na tem področju težave.
               Predvsem se mi velikokrat postavlja vprašanje, predvsem pa na tem popravku zakona,
               kje sploh tiči zajec. Nekje se skriva v enem grmu, ne vem, mogoče bo skočil čez pol
               leta ali še prej.</p>
               <p>Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp81">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Ugotavljam<gap n="…"/></p>
               <p>Kolega Mesec.</p>
            </sp>
            <sp xml:id="SDT7-OZIOIP-redna-13-2015-10-01.sp82">

               <speaker>LUKA MESEC (PS ZL):</speaker>

               <p>Ja, mislim, preden preidemo na glasovanje, bi še enkrat problematiziral ta šesti
               odstavek 2. člena, ker glejte, oziroma bi prosil, vsaj ministrstvo za pojasnila kako
               bi bilo to v praksi izvedeno.</p>
               <p>Zdaj, ta člen je prvič, kot sem že prej povedal, reaktivno posega v pravice
               posameznika na način, ki ne vem če je sploh mogoče na tak način po slovenski
               zakonodaji posegati. Zdaj, da se nekdo samozaposli ali zaposli kot kmet, po tem ko mu
               bo prenehala delovna pogodba v RTH in da bo zdaj zaradi tega, ker je dobil ob tem
               neko pomoč, si skrajšati pokojninsko dobo ali pa se mu bo pokojnina ustrezno znižala,
               glede na to pomoč, mislim, to jaz prvič slišim za kaj takšnega v naši državi.</p>
               <p>Druga zadeve, je vprašanje enake obravnave zaposlenih, se pravi, zakaj se to, takšno
               urejanje pojavlja pri samozaposlenih in pri kmetih, pri ostalih pa ne, se pravi, pri
               tistih, ki se bodo zaposlili pri drugem delodajalcu.</p>
               <p>In tretjič, to je po mojem v popolnem neskladju s samim namenom zakona. Namreč, namen
               tega zakona, ki naj bi ga sprejeli, je ravno to, da se tem zaposlenim, ki jim zdaj
               zaradi zapiranja rudnika se tam izteka oziroma bodo ukinjena njihova delovna mesta,
               da se jim v vseh smislih, tako materialno kot socialno kot tudi psihično pomaga pri
               prezaposlitvi oziroma pri prehodu na neko drugo obliko zaposlitve, pri nekem recimo
               temu življenjskem koraku. Medtem ko takšna določba v zakonu pa gre v bistvu popolnoma
               nasproti temu namenu zakona. Če bodo ljudje morali to pomoč vračati, potem je to
               kvečjemu oteževanje oziroma prelaganje bremena na njih, za celotno zadevo.</p>
               <p>Tako, da tukaj me zanima kaj si mislite koalicijski poslanci in kaj si misli
               ministrstvo o sprejemljivosti takšne ureditve.</p>
               <p>V Združeni levici pod takšnimi pogoji zagotovo zakona ne moremo podpreti. Pričakujemo
               pa, da glede na te kontradiktornosti, ki sem jih izpostavil, se verjetno lahko tudi
               kakšne tožbe zelo hitro pojavijo, v kolikor bo zakon v obstoječi obliki sprejet. in
               odgovornost je tukaj predvsem na koaliciji in ministrstvu, ki ste takšno ureditev
               predlagali. Tako, da za enkrat imamo še čas da stvar saniramo.</p>
            </sp>
            <sp xml:id="SDT7-OZIOIP-redna-13-2015-10-01.sp83">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi predstavnik ministrstva, gospod Gašperšič imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp84">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Bi šel kar po vrsti. Mislim, da je, najprej sem si zabeležil mnenje, pripombe gospoda
               Žnidarja, ki je slikovito govoril, da z vrati škripamo vsakič ko se bliža rok, ko bi
               bilo treba zakon izvršiti, zaključiti.</p>
               <p>Zdaj naj povem, da je ta rok,  ko je treba rudnik zapreti, leto 2018. Mazivo, ki ga je
               treba zagotoviti, da bo to izvršeno, da se bodo ta vrata tudi zaprla, so po našem
               mnenju zagotovljena sredstva v proračunih, zdaj v predlogih proračunov za 2016 in
               2017. Naj povem, recimo, da je tako za zapiralna dela kot za upokojevanje zaposlenih
               v letu 2016 zagotovljenih 17 milijonov evrov oziroma predlog je tak.</p>
               <p>Glede pomislekov, ki jih izpostavlja gospod Luka Mesec. Mislim, da so pravzaprav
               odpravljeni s sprejetimi amandmaji. Tako zdaj ne vem, ali je ta zadnja oblika
               predloga zakona vam poznana ali ne, ampak po našem mnenju teh pomislekov, tako
               retroaktivnosti kot neenakosti, ni več. Tudi zahtev po vračanju ni več. In mislim, da
               v tem smislu ne bi smelo biti več tovrstnih problemov in bojazni za kakršnekoli
               tožbe. To na nek način pojasnjujem tudi gospe Alenki Bratušek, ki je tudi podobna
               vprašanja naslavljala.</p>
               <p>Kar se tiče te posebnosti, v povezavi s 114. členom. Seveda, v judikciji zakona je
               uporabljena besedica <q>"lahko"</q>, se lahko prekine delovno razmerje, in odločitev o tem
               je torej v rokah poslovodstva družbe. Vedoč, da do leta 2018 pa moramo zaključiti s
               temi zaposlitvami vseh, ki so sedaj zaposleni, in uprava ima to nalogo, da to
               postopno izpelje. Kot sem seznanjen, pa lahko tudi potem direktor še podrobneje
               pojasni, zaenkrat družba zaostaja z zapiranjem delovnih mest in če bi se ne sledilo
               temu zahtevanemu tempu, se družba lahko tudi znajde v likvidnostnih težavah in pred
               stečajem, kar pa je zadnje, kar bi si v tej situaciji želeli. Tako da zdaj s temi
               spremembami zakona želimo, da do tega ne bi prišlo in da se torej kontrolirano
               pripelje do zapiranja rudnika do leta 2018, s sredstvi, ki so predvidena za ta
               namen.</p>
               <p>Toliko mogoče v pojasnilo. Morda lahko še direktor kaj pove ali pa, ne vem, ali bi
               želel<gap n="…"/></p>
            </sp>
            <sp xml:id="SDT7-OZIOIP-redna-13-2015-10-01.sp85">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolegica Bratušek.</p>
            </sp>
            <sp xml:id="SDT7-OZIOIP-redna-13-2015-10-01.sp86">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Odgovora, ali bodo vsi rudarji obravnavani enako, nisem dobila neposredno, sem ga pa
               dobila posredno, ker če ta zakon nima retrogradnega vpliva, vpliva za nazaj, to
               pomeni, da tisti, ki so svoj problem oziroma zaključili delo v RTH do danes – in me
               zanima, koliko takšnih je -, imajo ali pa bodo imeli drugačne pogoje kot tisti, ki
               bodo svoj problem reševali po novem. To je dejstvo, in to je verjetno prav, da povemo
               tudi za tole mizo. Ne vem, ali je to prav in enakopravno do vseh. To je ena stvar.
               Druga stvar, amandmaji še niso sprejeti, se pravi, bomo, recimo, s sprejetimi
               amandmaji, če jih boste izglasovali, na nek način stvari rešili. Tako zdaj želim, da
               nekdo pove, ali bodo vsi rudarji – pa še ostale zaposlene lahko daste zraven, čeprav
               gre v glavnem za njihove pravice – od uveljavitve te zadnje novele do danes, koliko
               rudarjev je bilo rešenih, če lahko uporabim ta termin, in ali bodo tisti, ki bodo od
               danes naprej  rešeni
               imeli enake pogoje?</p>
            </sp>
            <sp xml:id="SDT7-OZIOIP-redna-13-2015-10-01.sp87">

               <speaker>PREDSEDNIK IGOR ZORČIČ:</speaker>

               <p>Še prej bi dal gospodu besedo, pa če se predstavitev.</p>
            </sp>
            <sp xml:id="SDT7-OZIOIP-redna-13-2015-10-01.sp88">

               <speaker>BOJAN JELEN:</speaker>

               <p>Bojan Jelen, Rudnik Trbovlje-Hrastnik. Spoštovane poslanke in poslanci, spoštovani
               minister s sodelavci, želel bi vam dati nekaj tehničnih podatkov. Poglejte, program
               zapiranja rudnika poteka na tehničnem delu skladno s programom. Letos bodo jame
               oziroma to, kar je po programu v jamah, bodo dela tudi dokončana. Da ne bi bilo
               kakšnega nesporazuma, ko govorimo zaprte jame, govorimo o tem, da bodo permanizirani
               vsi dostopi do odkopnih polj, ki lahko kakršnekoli težave povzročajo v bodoče. Trajno
               pa bodo ostali odprti objekti, ki so v samonosilni hribini in so od vsega začetka
               namenjeni odvodnjevanju.</p>
               <p>Kar se tiče teh novel zakona, ki so to predstavljena ali pa mogoče še prej podatek o
               staležu na rudniku. Ob začetku zapiralnih del leta 2001 je bilo na rudniku zaposlenih
               1333 zaposlenih. 31. 12. 2013 je bilo zaposlenih 275 ljudi. 31. 12. 2014 je bilo
               zaposlenih 135 ljudi. Na včerajšnji dan je stalež 92 zaposlenih. Torej smo od 1. 1.
               letos do vključno včeraj razrešil 43 ljudi. Nikakor ne moremo vseh razrešiti po istem
               postopku, to je enostavno nemogoče. V letošnjem letu smo izvedli od teh 43, dve
               invalidski upokojitvi, tri starostne upokojitve, 16 se jih je upokojilo po specialnem
               zakonu, govorim o RTH, ki je bil sprejet junija lani. Prezaposlitve k drugim
               delodajalcem sta bili dve, 12 je bilo samozaposlitev in pa 8 je bilo odpovedi pogodbe
               o zaposlitvi, ki so posledično ostali z odprto brezposelnostjo. Od vsega začetka
               zapiranja govorimo o aktivnih in pasivnih oblikah razrešitve. Aktivne oblike govorimo
               o prezaposlitvi k drugim delodajalcem, k samozaposlitvi oziroma denarna pomoč kmetom,
               zato je od vsega začetka zapiranja namenjena državna subvencija v višini 22 tisoč 952
               evrov, ki se izplača v enkratnem znesku. Delavci, ki se prezaposlijo ali
               samozaposlijo so za družbo aktivno razrešeni delavci in od tukaj naprej družba
               pravzaprav nima nekih formalnih obveznosti do njih, seveda pa nekako se trudimo, da
               bi bile te zadeve čim bolj učinkovite.</p>
               <p>Mogoče še besedico na koncu o teh amandmajih, amandma razreševanja v smislu prvega
               odstavka 114. člena Zakona o delovnih razmerjih je po mojem mnenju potreben, zato da
               bomo lahko presežne delavcev v letošnjem letu razrešili in v največji možni meri
               realizirali kadrovsko socialni program. Namreč novela, takšna kot je bila sprejeta
               lani junija in mislim, da je za zaposlene seveda v današnjih pogojih v Republiki
               Sloveniji ugodna je pač pokazala, da smo letos, da je to pravico izkoristilo letos 16
               zaposlenih, lansko leto pa mislim, da 4. To pravico po naših podatkih na včerajšnji
               dan ima še ca 37 ljudi, lahko da kakšen več ali manj. Delodajalec pravzaprav ne more
               vplivati na to, ker tako kot je pač obstoječi zakon, je to pravica delavca, ki jo
               izkoristi ali ne izkoristi. Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp89">

               <speaker>PREDSEDNIK IGOR ZORČIČ:</speaker>

               <p>Hvala. Kolega Mesec.</p>
            </sp>
            <sp xml:id="SDT7-OZIOIP-redna-13-2015-10-01.sp90">

               <speaker>LUKA MESEC (PS ZL):</speaker>

               <p>Hvala za besedo. Jaz imam vprašanje, berem ta amandma koalicije k 2. členu in čeprav
               razumem, se po,  če bo
               ta amandma sprejet, bodo pokojnine teh ljudi razrešene, vračila, premije, ne pa tudi
               odpravnine. Tako da to je moje naslednje vprašanje za ministrstvo. Sicer bi pa rad
               slišal še, če lahko, sindikalni zaupnik, ker vidim, da je tamle zgoraj, pove, kako on
               vidi to situacijo oziroma ali je sprejemljiv 2. člen po amandmaju koalicije.</p>
            </sp>
            <sp xml:id="SDT7-OZIOIP-redna-13-2015-10-01.sp91">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kolegica Bratušek.</p>
            </sp>
            <sp xml:id="SDT7-OZIOIP-redna-13-2015-10-01.sp92">

               <speaker>MAG. ALENKA BRATUŠEK (PS NeP):</speaker>

               <p>Bom skušala še nekoliko bolj jasno vprašati, ker jaz vem, da so se nekateri rudarji
               upokojili, drugi samozaposlili, šli s statusom kmeta iz rudnika, in za te vem, da se
               za vsakega drugače rešujejo stvari. Ampak ne dobim odgovora. Recimo, nekdo, ki se je
               samozaposlil s 1. 9. 2015, in nekdo, ki se bo samozaposlil s 1. 1. 2016, po novem
               zakonu, ki ga imamo danes na mizi, ali imata oba enake pogoje? Zelo preprost odgovor,
               da ali ne. Mislim, da je prav, da ljudje to vejo in da tudi mi tu za to mizo vemo. Ni
               mi treba več razlagati, kaj, kako, poznam zakon, poznala sem probleme, tako da samo
               ta odgovor bi želela dobiti, zelo jasen.</p>
               <p>Se pa tudi sama pridružujem kolegu Mescu pri vprašanju, ki ga je postavil prej. Tudi
               jaz nisem prepričana, da z amandmajem koalicije k 2. členu rešujemo problem, ki ga je
               izpostavil tako Državni svet kot Zakonodajno-pravna služba.</p>
            </sp>
            <sp xml:id="SDT7-OZIOIP-redna-13-2015-10-01.sp93">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo še kdo? Imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp94">

               <speaker>GOSPOD______:</speaker>

               <p>Lepo pozdravljeni, gospe poslanke in gospodje poslanci, spoštovano občestvo!</p>
               <p>Bi še jaz na kratko, mogoče v dveh, treh stavkih povedal o tejle zgodbici. Govorimo o
               spremembah zakona<gap n="…"/></p>
            </sp>
            <sp xml:id="SDT7-OZIOIP-redna-13-2015-10-01.sp95">

               <speaker>PREDSEDNIK IGOR ZORČIČ:</speaker>

               <p>Ali se lahko predstavite za magnetogram.</p>
            </sp>
            <sp xml:id="SDT7-OZIOIP-redna-13-2015-10-01.sp96">

               <speaker>ANTON LISEC:</speaker>

               <p>Anton Lisec, predsednik sindikata RTH. Na kratko bi tole zgodbo predstavil.</p>
               <p>Mi se verjetno v tejle zgodbi danes niti ne bi pogovarjali, niti vi niti jaz, če bi
               ta zgodba v samem začetku, ko se je začela leta 2014, julija, s sprejetjem zakona,
               mislim, da se mi o tem danes ne bi pogovarjali, definitivno. Tudi jaz sem skeptičen
               in zaposleni na RTH do zgodb, ki se dogajajo okoli nas, spremembe, ki se vsakodnevno
               dogajajo. Glejte, jaz se popolnoma, gospod, strinjam, ko pravite, da ta zgodba že
               predolgo traja. Zaposleni na RTH nekako čutimo to in poznamo to zgodbo. Vemo, da je
               te zgodbe neminovno konec, ampak na kakšen način jo bo konec, o tem si bomo zgodbo
               posledično po lanskem letu pisali sami, ne glede, kar boste vi tule odločili. Stvar
               je taka, glejte, jaz popolnoma razumem, da sredstev ni, razumemo, saj v tej državi
               samo o tem še govorimo. Ampak je nekaj treba razumeti, da se v končni fazi pravil
               igre med igro ne spreminja, jaz ne poznam športa, kjer se to počne. Ja, popolnoma
               razumem. Tu govorimo o par stotisoč evrih, kako bomo privarčevali. Vi govorite o tem,
               jaz vsakodnevno poslušam. Prav, da bomo privarčevali, ampak ne na škodo zaposlenih
               RTH, ker imajo veljavni zakon.</p>
               <p>Zdaj bom pa še nekaj opozoril, saj to sem hotel povedati. Se oproščam zaradi svoje
               retorike, ampak tak pač sem. Poglejte, določene institucije, govorimo o 16
               upokojencih, ki so se letos upokojili po posebnem zakonu RTH-E. Naj vam povem banalen
               primer. Taisti upokojenci, ki so se maja upokojili, so včeraj prejeli opomin pred
               izvršbo, ne plačujejo prispevkov. Ampak, ali veste, zaradi česa – zaradi
               neusklajenosti tistih, ne vem, kje sem prej slišal, imel sem vas dve uri časa
               poslušat, neusklajenosti vseh dejavnikov te družbe glede izvajanja zakona. Tako je
               to, glejte, naj bo tu KAD, ZPIZ ali pa karkoli ali pa ministrstvo, v tem je problem
               tega. Mi, če bi ta stvar zaživela, se danes o tem ne bi pogovarjali, niti jaz niti
               vi. Najlepša hvala. Srečno!</p>
            </sp>
            <sp xml:id="SDT7-OZIOIP-redna-13-2015-10-01.sp97">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Gospod minister.</p>
            </sp>
            <sp xml:id="SDT7-OZIOIP-redna-13-2015-10-01.sp98">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Po našem mnenju ni razlik med tistim, ki se je upokojil 1. 9., hipotetično govorimo,
               ali pa ki bi se potem konec leta. Sicer pa ves ta trud okrog teh sprememb je ravno z
               namenom, da se uredi to, kako se bo zadeva izvajala.  In gre pravzaprav v smer, da se odpravijo
               možnosti neenakega obravnavanja. Tako da upam, no, da bo lahko zakon sprejet in potem
               tudi njegovo izvajanje omogočeno. Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp99">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolegica Bratušek.</p>
            </sp>
            <sp xml:id="SDT7-OZIOIP-redna-13-2015-10-01.sp100">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Hvala za to, da ostane to, kar ste povedali, tudi na magnetogramu. Me pa zanima, od
               kje bomo potem karkoli privarčevali, glede na sprejeti in veljavni zakon. Tako da,
               minister, mogoče se bomo s konkretnimi problemi, tako kot je bilo omenjeno s strani
               sindikalnega zaupnika, srečali. In jaz upam, resnično upam, da to, kar ste povedali,
               drži.</p>
            </sp>
            <sp xml:id="SDT7-OZIOIP-redna-13-2015-10-01.sp101">

               <speaker>PREDSEDNIK IGOR ZORČIČ:</speaker>

               <p>Gospod minister, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp102">

               <speaker>DR. PETER GAŠPERŠIČ:</speaker>

               <p>Zdaj bi tu rad jasno povedal, da v te spremembe ne gremo zaradi varčevanja, ampak
               zato, da omogočimo izvajanje, da lahko pripeljemo v predvidenih finančnih okvirih do
               leta 2018 do zaprtja. Za to gre.</p>
            </sp>
            <sp xml:id="SDT7-OZIOIP-redna-13-2015-10-01.sp103">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Mesec ima besedo.</p>
            </sp>
            <sp xml:id="SDT7-OZIOIP-redna-13-2015-10-01.sp104">

               <speaker>LUKA MESEC (PS ZL):</speaker>

               <p>Glede na to, da sta dva amandmaja k šestemu odstavku 2. člena, se pravi, naš amandma,
               amandma Združene levice, in pa amandma koalicije, ki sta vsebinsko različna, bi
               ministra še enkrat prosil, da pred glasovanjem, da se bomo lahko informirano
               odločili, pojasni razliko med njima. Naš amandma predvideva črtanje tega člena, se
               pravi, črtanje tega odstavka, kjer se govori o tem, da bi bilo treba sredstva, ki jih
               zaposleni dobijo kot premije in kot odpravnine, potem vračati, ko se enkrat
               upokojijo; tak je naš amandma. Amandma koalicije, če ga pravilno razumem, pa
               predlaga, da se odpravnin sicer ne vrača, premijo pa se vseeno vrača. Tako da tu imam
               vprašanje, ali je moje tolmačenje pravilno in ali s tem amandmajem zares preprečimo
               neenako obravnavo, res preprečimo retroaktivnost, ali res preprečimo vse tiste
               probleme, ki sem jih na začetku te obravnave izpostavil.</p>
            </sp>
            <sp xml:id="SDT7-OZIOIP-redna-13-2015-10-01.sp105">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Zorko, ste še vi želeli besedo?</p>
            </sp>
            <sp xml:id="SDT7-OZIOIP-redna-13-2015-10-01.sp106">

               <speaker>ANDREJ ZORKO:</speaker>

               <p>Najlepša hvala, predsedujoči.</p>
               <p>Kar bi želel povedati, je naslednje. Predlog zakona, takšen, kot je šel v postopek,
               ni enako obravnaval vseh sedanjih in bivših zaposlenih, to je tudi jasno povedala
               Zakonodajno-pravna služba. In iz tega razloga je zakon tudi po našem mnenju
               ustavnopravno sporen. In temu v sindikatu ostro nasprotujemo, torej, neenaki
               obravnavi nekdanjih zaposlenih in bodočih upokojencev absolutno nasprotujemo. Ne bomo
               se sedaj spuščali v nekatere stvari, o razlogih, zakaj je bil sprejet šesti odstavek
               16.c člena tega zakona. To je pač stvar nekih preteklih dejanj, neke pretekle
               politike in, predvidevam ali pa vsaj upam, nekaterih preteklih dogovorov. Se pa
               strinjam, predvsem iz finančnih razlogov verjetno. Ampak tisto, kar zahtevamo, je
               predvsem to, da se vse delavce obravnava enako, to je prvo. Če temu ne bo tako - in
               da se sistema ne spreminja, kar pomeni, da sledi temu, kar je že bilo rečeno, torej,
               da s tega vidika finančnega prihranka ne bo oziroma ga ne sme biti, če se sistem
               spreminja. Govorim seveda o amandmaju, ki je vložen k temu členu. Ker predlog,
               osnovni predlog člena tega zakona pomeni neenako obravnavo in pomeni finančne
               prihranke, in temu nasprotujemo. Če pa govorimo o amandmaju k temu členu, pa se
               strinjam, bi tudi mi želeli imeti zagotovilo ministra, da se sistem ne bo spreminjal
               in da ne bo neenake obravnave med nekdanjimi zaposlenimi in tistimi, ki bodo izgubili
               zaposlitev. Absolutno bi z veseljem podprl predlog tudi Združene levice, ki črta to
               zadevo, vendar se potem postavlja vprašanje, ali je to možno. Z vidika pravic delavk
               in delavcev absolutno takoj. Absolutno pa, še enkrat poudarjam, nasprotujemo
               osnovnemu tekstu zakona, ki pomeni neenako obravnavo, na kar je opozorila tudi  Zakonodajno-pravna
               služba. In seveda je odločite je potem na vas oziroma samem zakonodajalcu.</p>
               <p>Izvajanje samega zakona, pa s temi spremembami ne bo nič boljši in nič slabši. Te
               spremembe so predvsem v smeri, da lahko poslovodstvo družbe dejansko sprovede tisto,
               kar pač mora. Izvajanje zakona, tisto kar pa nas zanima je pa to, kar je koleg Lisec
               opozoril, je pa tisto, kar zadeve v praksi ne štimajo, tudi na državni ravni. In
               tukaj mislim, da mora ministrstvo narediti, ne majhen, ampak velik korak naprej,
               kajti nesprejemljivo je, da delavci prejemajo na domač naslov izvršbe za obveznosti,
               ki bi jih morala poravnati država. To pa je nesprejemljivo.</p>
            </sp>
            <sp xml:id="SDT7-OZIOIP-redna-13-2015-10-01.sp107">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolegica Bratušek.</p>
            </sp>
            <sp xml:id="SDT7-OZIOIP-redna-13-2015-10-01.sp108">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Jaz mislim, da imamo zdaj na mizi še malo večjo zmedo kot na začetku.</p>
               <p>Gospod minister, vi ste rekli, da tega ne sprejemamo zaradi javnofinančnih
               prihrankov. Zdaj pa vam bom prebrala obrazložitev oziroma cilj tega zakona iz vašega
               gradiva iz 29. 7., na drugi strani, si lahko tudi sami pogledate, kjer piše: cilj
               predloga tega zakona sta zmanjšanje javnofinančnih odlivov. Povejte mi kje, če bodo
               delavci rudarji obravnavani enako. Odgovor je, ne bodo obravnavani enako in zato bo
               prihranek, in zato ni prav, da jih obravnavamo neenako. In to je iz vašega gradiva,
               zato sem izhajala iz tega da javnofinančni prihranki bodo. Osnovni cilj zakona je to.
               Če bodo obravnavani enako, ne vem zakaj zakon sploh potrebujemo. Nič tehnično dodatno
               ne urejamo, cilj je prihranek in to, kolegi in kolegice, ki boste danes glasovali za
               to, se morate zavedati tega. Ne si zatiskati oči.</p>
            </sp>
            <sp xml:id="SDT7-OZIOIP-redna-13-2015-10-01.sp109">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod minister, imate besedo.</p>
            </sp>
            <sp xml:id="SDT7-OZIOIP-redna-13-2015-10-01.sp110">

               <speaker>DR. PETER GAŠPERŠIČ:</speaker>

               <p>Hvala.</p>
               <p>Še enkrat bi pojasnil, da ti prihranki, ki so navedeni v obrazložitvi, so bili, to je
               bilo predvideno s prvotnim predlogom zakona. Zdaj, tako kot je zakon amandmiran teh
               prihrankov v bistvu več ne bo, in tudi po našem mnenju teh težav pri izvajanju
               zakona, se pravi, da nekdo dobi, se da v izvršbo na domači naslov, zdaj s to
               spremembo zakona tudi ne bi smelo več biti. Tako, da jaz res mislim, da s temi
               spremembami, ki se predlagajo z amandmaji, bi morali biti vsi ti pomisleki
               odpravljeni.</p>
               <p>Jaz bi prosil morda, če predsednik lahko še kolegica Smolič podrobneje pojasni te
               spremembe okrog amandmiranja v zvezi z vprašanji, ki jih je imel tudi gospod Luka
               Mesec.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-13-2015-10-01.sp111">

               <speaker>PREDSEDNIK IGOR ZORČIČ:</speaker>

               <p>Imate besedo, pa če se predstavite za magnetogram.</p>
            </sp>
            <sp xml:id="SDT7-OZIOIP-redna-13-2015-10-01.sp112">

               <speaker>GABRIELA BÖRC SMOLIČ:</speaker>

               <p>Gabriela Börc Smolič, Ministrstvo za infrastrukturo.</p>
               <p>Naš predlog zakona je skladno z vašimi pomisleki predvideval, da se bodo poleg
               odpravnin, ki jih prejmejo delavci ob upokojitvi, ki se odločijo za poklicno
               pokojnino odvzete oziroma odštete tudi premije v določeni višini za samozaposlitev in
               kot zaposlitev kot delavca kmeta. Ta predlog zakona je bil po usklajevanjih in na
               predlog Zakonodajno-pravne službe odpravljen, bil je amandmiran in kot tak določa
               potem izvajanje zakona, kot je bilo v praksi že do zdaj. V primeru, da bi šli na
               črtanje celotnega člena, kot predlaga Združena levica, bi odpravili tudi dosedanjo
               odločbo, določbo zakona in s tem prišli do neenakopravne obravnave, po našem mnenju,
               kajti do zdaj upokojeni delavci RTH so, ob poklicni upokojitvi jim je bila odšteta
               odpravnina, ki so jo dobili, v novem primeru, v kolikor bi črtali to določbo, pa tega
               ne bi bilo in novo upokojeni delavci, njim pa ne bi bila odšteta ta odpravnina. Tako,
               da menimo, da ta predlog za celotno črtanje šestega odstavka, 16.C člena ni
               sprejemljiv, smo pa upoštevali v amandmaju predlog poslanske skupine koalicije.</p>
               <p>Hvala.</p>
            </sp>
            <sp xml:id="SDT7-OZIOIP-redna-13-2015-10-01.sp113">

               <speaker>PREDSEDNIK IGOR ZORČIČ:</speaker>

               <p>Hvala.Še kdo? 
               Ugotavljam, da ne. Zaključujemo razpravo in prehajamo na glasovanje o amandmajih.</p>
               <p>Prehajamo na glasovanje o amandmaju Poslanske skupine Združene levice. Naj ugotovim
               še, da poslanca Danila Antona Ranca nadomešča Ivan Škodnik. Torej prehajamo na
               glasovanje o amandmaju Poslanske skupine Združene levice k 2. členu. Če je ta amandma
               sprejet, postane amandma koalicijskih poslanskih skupini k temu členu brezpredmeten.
               Glasujemo o vloženem amandmaju.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmaju koalicijskih poslanskih skupin k 2. členu.
               Glasujemo o vloženem amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju koalicijskih poslanskih skupin k 3. členu.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju koalicijskih poslanskih skupin za novi 3.a člen.
               Glasujemo o vloženem amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zaključili smo glasovanje o amandmajih. V skladu s prej sprejeto odločitvijo
               prehajamo na glasovanja o vseh členih predloga zakona skupaj. Želi kdo obrazložiti
               svoj glas? Ugotavljam, da ne. Glasujemo.</p>
               <p>Kdo je za? <stage>(? članov.)</stage> Kdo je proti? <stage>(?.)</stage></p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo Predloga zakona o spremembah in dopolnitvah Zakona
               o postopnem zapiranju Rudnika Trbovlje-Hrastnik in razvojnem prestrukturiranju
               regije. Sprejeti amandmaji bodo vključeni v dopolnjen predlog zakona, ki bo sestavni
               del poročila odbora. Določiti moramo še poročevalca, ki bo poročilo odbora predstavil
               na seji Državnega zbora. Predlagam, da sem to jaz.</p>
               <p>Ugotavljam, da ni nasprotovanj.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA – TO JE TOČKA RAZNO.</title> Želi kdo
               besedo?</p>
               <p>Ugotavljam, da ne. Zaključujem to točko in 13. sejo Odbora za infrastrukturo, okolje
               in prostor. <stage type="time">Seja je bila zaključena 1. oktobra 2015 ob 14.58.</stage>
               </p>
            </sp>
         </div>
      </body>
   </text>
</TEI>