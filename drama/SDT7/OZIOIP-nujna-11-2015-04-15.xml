<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-11-2015-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">94FBC9DB0842D57FC1257E20004794BE</idno>
               <idno type="custom" subtype="day">6B0E9EA8887C6E88C1257E2A00419ADA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=6B0E9EA8887C6E88C1257E2A00419ADA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-11-2015-04-15.OZIOIP" n="11">
               <name>nujna seja</name>
               <date when="2015-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-11-2015-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-11-2015-04-15.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">11. nujna seja</stage>
            <stage type="date">(15. april 2015)</stage>
            <stage type="chairman">Sejo je vodil Igor Zorčič, predsednik odbora.</stage>
            <stage type="time">Seja se je začela ob 15.03. </stage>


            <sp xml:id="SDT7-OZIOIP-nujna-11-2015-04-15.sp1">

               <speaker>PREDSEDNIK IGOR ZORČIČ:</speaker>

               <p>Vsem lep pozdrav! Začenjam 11. nujno sejo Odbora za infrastrukturo, okolje in
               prostor.</p>
               <p>Obveščam vas, da se je za sejo opravičil član dr. Franc Trček. Na seji pa kot
               nadomestni člani odbora s pooblastilom sodelujejo: Simon Zajc za Vesno Vervega,
               Aleksander Kavčič za Danila Antona Ranca in Tomaž Lisec za Danijela Krivca.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red:</p>
               <p>1. problematika vzdrževanja cest,</p>
               <p>2. predlog za sklic javne predstavitve mnenj o bodoči ureditvi na področju
               dimnikarskih storitev.</p>
               <p>Po sklicu seje, v torek, dne 14. 4. 2015, vam je bil posredovan predlog za razširitev
               dnevnega reda, in sicer, s točko 1.a, osnutek nacionalnega reformnega programa
               2015-2016. Nacionalni reformni program  podaja osnovne usmeritve in cilje za leti 2015 in
               2016, ki sledijo Strategiji EU 2020 za doseganje pametne, vključujoče in trajnostne
               rasti. V ta okvir je postavljen tudi proces evropskega semestra, ki vzporedno
               spremlja države članice na področju spoštovanja ciljev in specifičnih priporočil
               Sveta EU glede ukrepov in reform v javnih financah, bančništvu, pri upravljanju
               podjetij, na trgu dela, v poslovnem okolju ter širše za preprečevanje makroekonomskih
               neravnovesij. Slovenija je kot članica EU in EMU zavezana k spoštovanju skupnih
               pravil omejitev pri gibanjih tako v javnih financah kot na širšem makroekonomskem
               področju.</p>
               <p>Ker gre torej za pomemben dokument, ki tokrat vsebuje tudi konkretne cilje na
               področjih, ki spadajo v pristojnost našega odbora, hkrati pa se rok predložitve
               dokumenta Evropski komisiji in Svetu EU izteka, sem se odločil predlagati, da z
               Osnutkom nacionalnega reformnega programa 2015-2016 razširimo dnevni red današnje
               seje.</p>
               <p>Najprej bomo torej odločali o navedenem predlogu za razširitev. Želijo svoja stališča
               o predlogu za razširitev podati predstavniki poslanskih skupin? Ugotavljam, da ne.
               Prehajamo na odločanje o predlogu za razširitev dnevnega reda z obravnavo Osnutka
               nacionalnega reformnega programa. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Sprejeto razširitev dnevnega reda bomo tako obravnavali kot novo 1.a točko.</p>
               <p>Prehajamo na <title>1. TOČKO DNEVNEGA REDA – PROBLEMATIKA VZDRŽEVANJA DRŽAVNIH CEST.</title>
               </p>
               <p>Navedeno problematiko bomo obravnavali na podlagi zahteve Poslanske skupine Nove
               Slovenije-krščanskih demokratov za sklic nujne seje odbora z dne 2. 4. 2015, ki je
               objavljena na spletni strani Državnega zbora s sklicem.</p>
               <p>Na sejo so bili k obravnavi te točke povabljeni: predlagatelj, Poslanska skupina Nove
               Slovenije-krščanskih demokratov, Ministrstvo za infrastrukturo, Ministrstvo za
               finance, Dars, d.d., Direkcija Republike Slovenije za infrastrukturo, Javna agencija
               Republike Slovenije za varnost prometa, AMZS, Združenje občin Slovenije, Skupnost
               občin Slovenije, Združenje mestnih občin Slovenije in župane oziroma predstavnike
               štirih slovenskih občin.</p>
               <p>Prehajamo na obravnavo navedene zadeve. Želi predstavnik predlagatelja podati
               dopolnilno obrazložitev k zahtevi? Kolega Matej Tonin ima besedo.</p>
            </sp>
            <sp xml:id="SDT7-OZIOIP-nujna-11-2015-04-15.sp2">

               <speaker>MAG. MATEJ TONIN (PS NSi):</speaker>

               <p>Spoštovani predsednik, spoštovani minister, državna sekretarka, direktorji in
               direktorice vseh institucij, ki tako ali drugače sodelujete ali delate na
               problematiki cestne infrastrukture!</p>
               <p>Ceste se na prvi pogled zdijo izjemno nepomembne in ne ključne, ampak so v svojem
               bistvu ključne in zelo pomembne. So na nek način kot žile v telesu – dokler je vse v
               redu, ni nobenih težav, ko pa se zamašijo oziroma poškodujejo, takrat pa se življenje
               ustavi. Od cest in od dobre cestne infrastrukture je odvisno ogromno. Od tega je
               odvisno gospodarstvo, od cest je odvisen turizem in od cest je odvisna tudi varnost.
               Zaradi slabih cestnih povezav predvsem trpi gospodarstvo na območju Koroške in Bele
               krajine. Zaradi slabih cestnih infrastrukturnih povezav trpijo nekatere turistične
               občine, kot so Bled, Škofja Loka, Kamnik in še bi lahko našteval. Seveda pa se
               številni župani in lokalne skupnosti srečujejo tudi s cestami, ko gre za
               zagotavljanje večje varnosti občanom. Po uradnih podatkih naj bi imeli v Sloveniji
               več kot 6.000 kilometrov cest, od katerih je vsaj 70% v zelo slabem stanju, v
               razpadajočem stanju. In ob tako veliki številki bi morali v parlamentu, v vladi in
               vsepovsod zvoniti hudi alarmi. Gre za to, da dlje ko z vzdrževanjem in s popravilom
               škode na teh 70% izjemno poškodovanih odsekov odlašamo, večja bo škoda pri samem
               vzdrževanju in kasnejšem popravilu. Po zadnjih podatkih naj bi bilo denarja za
               vzdrževanje oziroma za dokončanje začetih del le  za 19 projektov, medtem ko je bilo zaustavljenih kar
               709 projektov in raznih investicij zaradi pomanjkanja sredstev. Tako še vedno čaka 17
               mostov, kjer je promet omejen in poteka le v eni smeri. Čakajo še vedno nedokončane
               obvoznice, številne preplastitve in podobno. Regionalne državne ceste nam tako ali
               drugače razpadajo, vsaj tisti, ki se uro ali več dnevno vozijo, to lahko neposredno
               vsakodnevno občutijo. Imamo neprimerne premostitvene objekte.</p>
               <p>Kar zadeva avtoceste, je kritično to, da gorenjskega kraka praktično ne cestninimo in
               na tem delu cestnine od tovornega prometa ne pobiramo. Da imamo v primerjavi z
               drugimi evropskimi državami eno cenejših cestnin za tovorni promet, kar je še toliko
               bolj žalostno, ker na slovenskih avtocestah tuji tovorni promet kar v 70%
               predstavljajo tujci v segmentu tovornega prometa. Imamo zelo močan avtoprevozniški
               sindikat, ampak mislim, da bi tu morala iti Vlada v nek pameten dogovor s slovenskimi
               avtoprevozniki, v smislu, da se jim v zameno za višje cestnine za tovorni promet, ki
               bi v večji meri prizadele predvsem tuji tovorni promet, na nek način v domači državi
               za domačine prizna določene olajšave in spodbude pri stvareh, ki zadevajo
               avtoprevozniški segment.</p>
               <p>O hitrih povezavah in tako imenovanih razvojnih oseh debate tečejo že zelo dolga
               leta, več ali manj pa se stvari ne premaknejo. So pa te stvari nujne za delovna mesta
               in predvsem za ohranitev poselitve.</p>
               <p>Lahko bi vam, če bi bil malo zloben, vzel eno uro časa in nizal vse težave, ki jih
               ima Slovenija zaradi slabe cestne infrastrukture. Težav je mnogo. Če samo berete
               medijske članke, če se malo po Sloveniji zapeljete, lahko to takoj ugotovite. Lahko
               bi vam tu kazal slike, pričevanja ljudi in še marsikaj, ampak mislim, da te težave
               vsi poznamo, se jih vsi zavedamo, in je namen te današnje seje predvsem odpreti
               razpravo o tem, kako najti rešitve za tovrstne probleme. Mislim, da je prej gospod
               tule čez mizo rekel, da so zdaj na tej seji pomešane hruške in jabolka, da smo se na
               tej seji zbrali tisti, ki so zadolženi za financiranje, in tisti, ki so zadolženi za
               vzdrževanje in upravljanje. Ampak meni se to zdi edini smisel, da se za isto mizo
               usedejo vsi ljudje, ki so kakorkoli povezani z zagotavljanjem boljše cestne
               infrastrukture, ker če se to ne zgodi, potem imamo tipično slovensko zgodbo, ko
               sedimo na sestanku z enimi, se ti izgovarjajo na druge. Če pa so prisiljeni vsi
               sedeti za isto mizo, potem pa ti izgovori večkrat odpadejo. Saj veste, župani zelo
               pogosto pritiskajo in upravičeno poskušajo določene stvari premakniti naprej. Včasih
               so temu rekli, na Direkciji Republike Slovenije za ceste, danes je to Direkcija
               Republike Slovenije za infrastrukturo – jaz sem na nekaj takih sestankih bil, ko se
               oglasiš z županom na tej direkciji, na drugi strani se zberejo vsi sodelavci in lahko
               zgolj žalostno ugotovijo, da ni sredstev, da bi karkoli naredili. V tovrstnih
               srečevanjih jaz ne vidim nobenega smisla več. Zato je edina stvar, ki jo mi kot
               parlamentarci lahko storimo, to, da vse pristojne začnemo pozivati, spodbujati,
               pritiskati, če hočete, tudi politično pritiskati, da se vendarle začne razmišljati in
               zagotavljati neke sistemske vire za boljšo cestno infrastrukturo.</p>
               <p>Za uvod ali pa morda za podlago današnje razprave bi opozoril na neko študijo in
               raziskavo, ki jo je naredil dr. Jože P. Damijan, ki je izračunal, da če bi v
               Sloveniji letno namenili 431 milijonov evrov za infrastrukturne projekte, do leta
               2030 bi to vsako leto pomenilo okrog 826 milijonov dodane vrednosti iz tega naslova,
               ko bi investirali v infrastrukturo. Seveda, vsak vpraša, kako in na kakšen način bi
               zagotovili ta denar, teh 431 milijonov evrov, kako bi zagotovili nek sistemski vir
               financiranja. On je ponudil več možnosti. Eno so EU sredstva,  učinkovito črpanje EU sredstev, drugo so
               cestne oziroma infrastrukturne obveznice oziroma, po domače povedano, zadolževanje za
               te stvari, tretja stvar je bencinski cent, četrta stvar višja cestnina za tuji
               tovorni promet in, nenazadnje, tudi privatna vlaganja oziroma, kot se temu moderno
               reče, javno-zasebno partnerstvo. Za začetek bi bilo zelo pomembno, da bi vsaj
               namensko zbrana sredstva porabili za namen, za katerega so zbrana. V Sloveniji v tem
               trenutku ne porabimo niti vseh sredstev, ki jih državljani plačajo pri registraciji
               motornih vozil za cestnino, da bi šel ves ta denar vsaj za izgradnjo in vzdrževanje
               cest; niti tega ne storimo, že za začetek bi morali storiti vsaj to.</p>
               <p>Zato smo kot predlagatelji ob koncu današnje razprave predlagali tri sklepe. Naj jih
               predstavim. Prvi sklep, da se je naš odbor seznanil s problematiko, to je čisto
               birokratski in neproblematičen sklep. Drugi sklep, da naš odbor poziva Vlado
               Republike Slovenije, da Državnemu zboru v roku 3 mesecev predloži poročilo o
               porabljenih finančnih sredstvih iz naslova letnih dajatev za uporabo vozil v cestnem
               prometu v preteklih 2 letih. Po domače povedano, želimo izvedeti, želimo dobiti
               natančne številke, koliko državljani zberemo denarja pri plačilu cestnine, ko
               registriramo motorna vozila, in koliko od tega denarja gre dejansko za izgradnjo in
               vzdrževanje cest. In še zadnji, tretji sklep, ki se mi pa zdi dolgoročno najbolj
               pomemben, in sicer, da odbor poziva Vlado Republike Slovenije, da Državnemu zboru v
               roku 3 mesecev predloži načrt sistemskega financiranja za redno vzdrževanje in
               obnavljanje celotnega cestnega omrežja v državi. To so naši trije sklepi, mislim, da
               jih vsak lahko podpre in da bo današnja razprava – seveda ne bo spremenila sveta,
               lahko pa prispeva k temu, da se neka diskusija, kako to problematiko začeti reševati,
               vendarle začne. Ker če bomo nemo opazovali, potem se bo ta škoda zgolj še povečevala.
               Če ne bo cestne infrastrukture, bodo potencialni investitorji in ustvarjalci delovnih
               mest odhajali čez mejo oziroma v turističnih občinah ne bodo vedeli, ali naj se
               ukvarjajo s prometom in temi zgodbami ali se naj posvetijo turizmu in tistemu, s
               čimer naj bi ustvarjali največ dodane vrednosti. Tako upam, da bo današnja diskusija
               plodna in zanimiva. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp3">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik Ministrstva za infrastrukturo, gospod minister dr. Peter
               Gašperšič? Izvolite.</p>
            </sp>
            <sp xml:id="SDT7-OZIOIP-nujna-11-2015-04-15.sp4">

               <speaker>DR. PETER GAŠPERŠIČ:</speaker>

               <p>Hvala lepa. Lep pozdrav vsem prisotnim!</p>
               <p>Jaz se pravzaprav zahvaljujem, no, da nam je dana možnost, da na tem odboru
               razpravljamo o tej pomembni problematiki, se pravi, zagotavljanja ustreznega
               gospodarjenja, lahko rečemo, gospodarjenje, upravljanje oziroma v ožjem smislu tudi
               vzdrževanje cestnega omrežja.</p>
               <p>Res je, vsi vemo, vsi vsakodnevno lahko opažamo, v kakšnem stanju oziroma kako se
               poslabšuje stanje našega zlasti državnega cestnega omrežja, seveda so v podobni
               situaciji tudi občinske ceste. Mislim, da je kljub vsemu malo boljša situacija na
               področju avtocest, o čemer bo lahko danes spregovorili tudi predstavniki Darsa.
               Vendar pa, kot rečeno, za tako stanje je težko s prstom pokazati, kaj je zdaj vse
               povzročilo, da je do tega prišlo. Dejstvo pa je, da v zadnjih letih so sredstva, ki
               so se namenjala zlasti za investicijsko vzdrževanje, drastično upadla. Na ministrstvu
               smo pripravili nekaj, pravzaprav dva diagramčka. Prvi je diagram, ki prikazuje
               zadnjih 14 let, od leta 2001 do 2015, na dokaj pregleden način, kako so se gibala
               sredstva, ki so se vlagala v državno cestno omrežje. In sicer so  prikazane tri osnovne skupine, in sicer
               sredstva, ki so se namenjala gradnji novih cest, potem so sredstva, ki so se
               namenjala investicijskemu vzdrževanju cest, to je sredstva, ki se vlagajo za to, da
               se ceste obnavljajo, da se ohranja oziroma povečuje njihova sedanja vrednost, tretja
               rubrika pa je redno vzdrževanje, to so pravzaprav sredstva, ki se namenjajo izvajanju
               obvezne gospodarske javne službe, kamor spada izvajanje zimske službe, izvajanje
               manjših vzdrževalnih del, vzdrževanja prometna talne signalizacije, prometne
               signalizacije, popravila po prometnih nesrečah, košnja trave, skratka te manjše
               zadeve. In iz tega lahko, to je ta diagram, mislim, da ste tudi vsi dobili to
               skopirano na seji odbora, ključna je ta rdeča črta, ki prikazuje gibanje sredstev, ki
               so se namenjala investicijskemu vzdrževanju, to je večjim obnovam državnega cestnega
               omrežja, kjer vidimo, da so se recimo sredstva gibala nekje v obsegu 40 do 50
               milijonov letno, potem pa v letih 2007, 2008, 2009 so se ta sredstva približala
               obsegu 100 milijonov evrov, kar je obseg, katerega ocenjujemo, tolikšen obseg, da se
               nekako lahko ohranja stanje državnega cestnega omrežja, ne pa izboljšuje, niti se ne
               poslabšuje, skratka z vlaganji približno 100 milijonov evrov se ohranja to stanje
               državnega cestnega omrežja in potem po letu 2010, 2011, 2012 potem spet lahko zaznamo
               izrazit padec teh vlaganj v investicijsko vzdrževanje in po rebalansu 2015 vidimo, da
               je to vlaganje v investicijsko vzdrževanje prišlo praktično na nulo, milijon 800
               tisoč evrov je temu v letošnjem letu zgolj na voljo. Skratka, vse to kar je pod
               nivojem, se pravi pod nivojem 100 milijonov do te rdeče črte je tisto območje, jaz
               sem si ga tukaj tako šrafiral malo z oranžno črto, to je tisto območje, kjer smo
               vlagali premalo in se je državno cestno omrežje, njegovo stanje poslabševalo.
               Skratka, če hočemo torej zaključiti kaj je treba narediti, treba je torej v
               investicijsko vzdrževanje vložiti več kot 100 milijonov evrov, v kolikor hočemo, da
               se bo stanje tega cestnega omrežja izboljševalo. In to je tudi naš namen in naš cilj,
               da se v naslednjih letih ta obseg sredstev, ki se namenjajo investicijskemu
               vzdrževanju poveča, se zagotovi v neki tej ustrezni višini, ki bo zagotavljala, da se
               stanje omrežja ne bo, ne samo ustavilo poslabševanje, ampak da se bo tudi izboljšalo.
               V ta namen smo tudi s kolegi na Direkciji Republike Slovenije za infrastrukturo
               pripravili predlog programa vzdrževanja državnega cestnega omrežja, s katerim smo v
               nekem 6-letnem obdobju načrtovali, da bi se državno cestno omrežje, torej stanje
               državnega cestnega omrežja, v katerem se nahaja zdaj, kjer ugotavljamo, da je 70% v
               slabem stanju, da bi se v teh 6 letih v tem slabem stanju nahajalo le še 50% državnih
               cest. In za izvedbo tega programa ocenjujemo, da je treba na letni ravni zagotoviti
               približno 200 milijonov evrov, torej za investicijsko vzdrževanje. Skratka, v
               primerjavi s tem diagramom vidimo, torej če hočemo v 6 letih doseči cilj, da bo v
               slabem stanju samo še 50% omrežja, moramo podvojiti vlaganja, ki so bila v teh
               najboljših zlatih letih 2008, 2009, kjer pa smo vlagali zgolj toliko, da se je stanje
               omrežja ohranjalo. Toliko mogoče na to temo investicijsko vzdrževanje.</p>
               <p>Vidimo, da sredstva, ki se namenjajo rednemu vzdrževanju so nekje na nivoju 60 do 70
               milijonov, dokaj konstantno zadnjih, praktično, 10 let. Tudi ta sredstva so sicer na
               nekem minimumu nujnega kar je treba v redno vzdrževanje vlagati. Tako, da tudi na tem
               področju ni vse tako, kot bi moralo biti, ampak vendar na nek način še zagotavljamo
               tiste nujne obvezne gospodarske javne službe.  Same investicije v gradnjo novih cest, pa so se v teh
               letih povečevale in so zadnja leta dosegale nivoje 50 milijonov evrov, ampak to je
               bilo spodbujeno z evropskimi sredstvi, tako da tukaj so ta skupna vlaganja, ki so
               podprla z evropskimi sredstvi in z zagotavljanem lastne udeležbe. Na ta način tudi ta
               skupen obseg vlaganj, ki se je zagotavljal v državne ceste, se je v teh letih 2007,
               2008, 2009 gibal na nivoju okoli 200 milijonov evrov, torej skupen obseg, v letošnjem
               rebalansu proračuna pa je ta obseg 106,5 milijona evrov. Toliko za oris teh
               vlaganj.</p>
               <p>Bilo je še izpostavljeno vprašanje oziroma tudi predlagan je tak sklep, da bi se
               poslanci seznanili, da bi vlada poročala o tem, kako se je porabljalo sredstva, ki se
               zberejo z letno dajatvijo za uporabo vozil v cestnem prometu. Mi smo tudi ta prikaz
               pripravili in je tudi bil razdeljen vsem prisotnim na seji. Mi vemo, da je ta dajatev
               postala namenska v letu 2010 in takrat je bilo določeno, da se v celoti namenja
               vlaganjem v železniško infrastrukturo. Tako, da v letih 2010 in 2011 je vse kar je
               bilo zbrano, mogoče še to povem, te zneske, se pravi, sredstva, ki se zbirajo s to
               letno dajatvijo so se tekom let povečevala. V letu 2010 je bilo tako zbranih 76
               milijonov evrov, v letu 2011 108 milijonov evrov, v letu 2012 110 milijonov evrov, v
               2013 136 milijonov evrov in v letu 2014 145 milijonov evrov. Skratka, ta sredstva pa
               so se potem porabljala v letu 2010 in 2011 izključno za investicije v železniško
               infrastrukturo od leta 2012 pa naprej se del teh sredstev namenja tudi za cestno
               infrastrukturo, za državne ceste in v zadnjih letih 2013, 2014 in tudi v predlogu
               2015 je približno polovica se porablja za železniško infrastrukturo, polovica za
               cestno infrastrukturo. Omenil bi zgolj še to, da je namen teh sredstev da se
               namenjajo za investicije, investicijsko vzdrževanje, vendar zaradi omejitev, ki jih
               imamo na proračunu, pravzaprav del teh sredstev zdaj namenjamo že kar za
               zagotavljanje rednih obveznih gospodarskih javnih služb, torej za redno vzdrževanje.
               Toliko mogoče še s te strani. Pa bi mogoče potem še nekaj v splošni razpravi kaj več
               pojasnil.</p>
               <p>Kot rečeno, mi pripravljamo da bi presegli to stanje, teh premajhnih vlaganj, smo na
               ministrstvu že pričeli z aktivnostmi in pripravljamo predlog kako bi, da bi
               zagotovili ustrezen obseg sredstev, tako za cestno kot železniško infrastrukturo in
               sicer tako za redno, kot investicijsko vzdrževanje, pa tudi za nove investicije.
               Željo imamo, da bi se v ta namen vzpostavil namenski infrastrukturni sklad, v katerem
               bi bila potem z ustreznimi viri zagotovljena sredstva, ki bi zagotavljala izvajanje
               vseh teh ukrepov rednega investicijskega vzdrževanja v ustreznem obsegu, ki bi moral
               biti tolikšen, da se kot rečeno stanje infrastrukture državnega cestnega in tudi
               železniškega omrežja ne bi več poslabševalo, ampak da bi si postavili nek cilj, da bi
               do leta 2020 oziroma v šestih letih to stanje, če govorimo o cestnem omrežju iz teh
               70% slabih cest prišli na 50% cest.</p>
               <p>Toliko mogoče za uvod.</p>
            </sp>
            <sp xml:id="SDT7-OZIOIP-nujna-11-2015-04-15.sp5">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Najprej za magnetogram ugotavljam, da poslanca Jerneja Vrtovca nadomešča Matej
               Tonin.</p>
               <p>Zdaj bi dal besedo predstavnici Ministrstva za finance, gospa sekretarka.</p>
            </sp>
            <sp xml:id="SDT7-OZIOIP-nujna-11-2015-04-15.sp6">

               <speaker>MAG. MATEJA VRANIČAR:</speaker>

               <p>…<stage>/ mikrofon ni vključen/</stage> Bi potem v razpravi.</p>
            </sp>
            <sp xml:id="SDT7-OZIOIP-nujna-11-2015-04-15.sp7">

               <speaker>PREDSEDNIK IGOR ZORČIČ:</speaker>

               <p>V razpravi, v redu.</p>
               <p>Želi besedo predstavnik Direkcije Republike Slovenije za infrastrukturo. Dobro. Želi besedo predstavnik
               Dars? Še kdo od vabljenih? Župani?</p>
            </sp>
            <sp xml:id="SDT7-OZIOIP-nujna-11-2015-04-15.sp8">

               <speaker>JANEZ FAJFAR:</speaker>

               <p>Župan občine Bled.</p>
               <p>Mi smo res že na robu s potrpljenjem kar se tiče razbremenljivih cest na Bledu. Obe
               državni cesti potekata skozi ožje središče. Toka je več kot na tretji osi skozi Bled
               in ne premakne se nikamor. 20 let je že od kar je določena trasa južne razbremenljive
               ceste. Uporabili so čez 2 milijona. Edini rezultat je gora papirja in ena nadomestna
               hiša za tiste, ki jo izgubijo. Na lastnem primeru severne razbremenljivosti, ko smo
               videli, da se ne bo nikamor premaknilo. Pri južni bi bilo treba samo začeti
               odkupovati zemljišče, spet to dela za državno cesto občina. Zamenjuje zemljišča. Na
               Ministrstvo za kmetijstvo je skoraj prišlo do kratkega stika. Smo samo predlagali, da
               bi zemljišča v državni lasti mogoče zamenjali s tistimi, ki jih bodo izgubili na
               trasi bodoče ceste, že to je izgleda žrtev za to državo. Pri severni smo vzeli stvari
               v svoje roke, je res lažja in cenejša, in smo v dveh letih pripravili to cesto do
               tega stanja kot je sedaj južna v 20-ih letih. Kar se tiče investicij smo prišli tudi
               do zaključka, da če delamo sami stane eno tretjino tega kot če dela država, na žalost
               tako je. Zato bomo vzeli kredit, je v postopku, da bomo vsaj prvi del četrtino te
               bodoče severne obvoznice za Gori in na Pokljuko zgradili sami, seveda v sodelovanju z
               direkcijo, ker drugače ne gre. Sem se mi zdi, da stvari na državnem nivoju potekajo
               vse prepočasi in so tudi vse predrage. Ljudje, ki hodijo na Bled skupaj z vami se
               sprašujejo kako je to mogoče. V vseh svetovnih portalih povsod prve nagrade pobirajo,
               ne vem kakšne reportaže, tam se pa človeku strese postelja v Grand hotelu Toplice pet
               zvezdnic. Če že domačini nismo doživeli, vsaj za ta turizem na katerega računamo, da
               nam bo mogoče še ostal pri vsem kar se dogaja, da vsaj gostom omogočimo primerno
               bivanje v enemu biseru Slovenije oziroma Evrope. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp9">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo od vabljenih? Gospod Kostanjšek.</p>
            </sp>
            <sp xml:id="SDT7-OZIOIP-nujna-11-2015-04-15.sp10">

               <speaker>JURE KOSTANJŠEK:</speaker>

               <p>Avtomoto zveza Slovenije.</p>
               <p>Mi smo kar aktivni v ocenjevanju cest in stanja prometa varstva na cestah in tudi te
               naše rezultate in transparentno objavljamo, obdobje 6, 7, 8 let, ampak ne bom sedaj s
               tem začel. Šel bom na eden člen iz Zakona o cestah. Če si prebere 42. člen Zakona o
               cestah govori o nacionalnem programu utrjevanja državnih cest, piše: "Nacionalnim
               programov se določi vrstni red prednostnih nalog vzdrževanja razvoja državnih cest,
               viri sredstev, tudi <stage>/ nerazumljivo/</stage>." Nacionalni nalog pripravi Ministrstvo pristojno
               za promet. To je zakon iz leta 2010, kjer to piše. To je že naloga, ki je bila dana
               in očitno je treba to narediti.</p>
               <p>Mi smo pred leti imeli uspešen Nacionalni program izgradnje avtocestnega omrežja, mi
               smo ga več ali manj zaključili in enaka zgodba nas čaka na državnem in cestnem
               omrežju. Tukaj ne govorimo o gradnji, ne vem kakšnim novih državnih cest, govorimo o
               nacionalnem programu obnove vzdrževanja državnih cest. Toliko še malo v razmislek, v
               katero smer se danes pogovarjamo. Kot slišim se v tej smeri nekaj že pripravlja.
               Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp11">

               <speaker>PREDSEDNIK IGOR ZORČIČ:</speaker>

               <p>Hvala. Gospod.</p>
            </sp>
            <sp xml:id="SDT7-OZIOIP-nujna-11-2015-04-15.sp12">

               <speaker>SERGEJ GRMEK:</speaker>

               <p>V.d. direktor Direkcije Republike Slovenije za infrastrukturo. Lep pozdrav vsem.</p>
               <p>Bi se odzval na besede, ki so bile oziroma bi malo dopolnil in sicer župana gospoda
               Fajfarja. Zakaj pravzaprav se dogajajo ti projekti, da teče stvar tako počasi? Zato,
               ker se sprejmejo proračuni in čez ne slabo leto se dejansko zgodi rebalans proračuna
               in to, potem vpliva na to, da se ta projekt, ki je in takih je 600, 700, ki so začeti
               in se v enem določenem trenutku ustavijo, zato je verjetno temu ta rešitev oziroma ta
               stvar akcijskega načrta, ki ga je gospod minister  že omenil, ki se je dejansko na ministrstvu
               pripravljal na direkciji, ki bi z nekim stalnim virom, namenskim virom, ki bi bil
               točno določen v nekem planskem obdobju šestih let in bil namenjen za investicijsko
               vzdrževanje in še za kaj zraven, pravzaprav bi dal možnost, da se lahko planira in
               točno ve v kakšnem obdobju se bo katera aktivnost izvajala na določenem odseku ceste.
               Zelo na kratko. Treba je razmisliti o tem in pristopiti na ta način kot je že
               minister povedal.</p>
               <p>Če je toliko časa bi mogoče še dve besede predstavil. Akcijski načrt, ki smo ga
               pripravili je sestavljen in izhaja iz potrebe gospodarstva in mobilnosti
               prebivalstva. Po domače povedano mi moramo zagotoviti v glavnem gospodarskem subjektu
               v državi in pa ljudem, ki se vozijo v ta podjetja in vračajo domov, da nimajo ovir na
               poti. Vsaka ovira predstavlja nekonkurenčnost gospodarstvu in dodatne stroške ljudem,
               ki hodijo v službo in uporabljajo te ceste. Teh stroškov je naletnem nivoju ocenjeno
               na Direkciji za 94 milijonov. V primeru, da nič ne naredimo, pomeni da nič ne
               vlagamo, nobenega investicijskega vzdrževanja, to pomeni po domače, da osnovno
               sredstvo ne ohranjamo pri normalni kondiciji z investicijskim vzdrževanjem dejansko
               ta propada z leto v leto. Ocena je, da v vsakem letu za cirka 90 milijonov. V
               primeru, da bi pa za teh 200 milijonov, ki jih dejansko izgubimo na leto vložili v
               investicijsko vzdrževanje teh cest, ki so reagirane na tri range. Prvi rang so tako
               imenovane strateške ceste, ki zagotavljajo dejansko dostopnost vseh gospodarskih,
               večjih gospodarskih subjektov do glavnih žil obrežja in pa dejansko zagotavljajo tudi
               v tem primeru prometno varnost. Če povem, ne izhajamo iz tega dejansko kaj rabi
               cesta, ampak kaj rabi gospodarstvo in pa mobilnost prebivalstva. V tem primeru bi z
               200 milijoni letno to cestno omrežje omejili več kot polovico tega cestnega omrežja
               več kot 300 tisoč kilometrov, obnavljali bi odseke. Ker imamo planski del šestletnega
               plana vemo, kaj bomo v naslednjem letu delali in letos pripravljamo, razpisujemo,
               oddajamo dela in ga izvajamo v točno določenem času, kjer je za turistično sezono, ne
               bomo delali na Bledu, ko je višja turistična sezona, ampak bomo delali prej ali
               kasneje in bomo plansko delili to fazo izvedba na teh odsekih. To je eno. Drugo. Vsem
               lokalnim skupnostim bo točno znano kdaj bo kakšen odsek prišel na vrsto za izvedbo,
               kar pomeni, da se bodo lokalne skupnosti pripravile, povedali kakšne so njihove
               želje, se vključili v projekt in v terminskem planu bo ta projekt bil takrat tudi
               izveden. Po obdobju šestih let z vložkom 200 milijonov evrov bi, ocenjujemo, dve leti
               prej, to se pravi, po štirih letih tega programa bi pripravili nov program
               naslednjega šestletnega obdobja, kjer bi, verjamem, prepričan sem tudi lahko
               vključili še izgradnjo novih gradenj, ki so dobro in nujno potrebne.</p>
               <p>Bistveno je to. Se pravi, plan, namenski vir, ki je na razpolago šest let od 1. 1. do
               31. 12. in je ta znan v celem obdobju, da se pripravi tako kot je planiramo, da
               omogočimo gospodarstvu razvoj, ki bo s konkurenčnostjo tudi nekaj vračal državi in
               bodo v tem primeru tudi davki pobrani. To bi bilo tako na kratko. Hvala. </p>
            </sp>
            <sp xml:id="SDT7-OZIOIP-nujna-11-2015-04-15.sp13">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od vabljenih? <stage>(Ne.)</stage> Odpiram razpravo članov in članic
               odbora. Kolega Tonin, ima besedo.</p>
            </sp>
            <sp xml:id="SDT7-OZIOIP-nujna-11-2015-04-15.sp14">

               <speaker>MAG. MATEJ TONIN (PS NSi):</speaker>

               <p>Hvala lepa za to poročanje, ki ste ga opravili. Kljub vsemu pa se mi zdi, da ste premalo pozornosti
               posvetili bistveni stvari to pa je, kako vse te stvari sfinancirati.</p>
               <p>Kot sem rekel, najbrž vsi za to mizo vemo, v čem so problemi. Tudi direktor Direkcije
               ima ustrezne in dobre podatke kje so ceste v razpadajočem stanju in kje jih je
               potrebno izboljšati. Prepričan sem, da tudi so sposobni brez večjih težav narediti
               akcijski načrt kako bodo te stvari postorili, ampak vse skupaj se ustavi pri
               financah. Če imamo mi milijardo to lahko naredimo že jutri, če jih nimamo, potem vse
               stvari trajajo dlje. Jaz bi prosil, vse predstavnike od ministrov in vseh ostalih,
               tudi predstavnike Ministrstva za finance, da vsaj malo pokomentirate, ali da vsaj
               malo osvetlite, da ne bomo plavali v temi, v kateri smeri vi razmišljate zagotoviti
               ta namenska sredstva. Meni je bila razprava ministra všeč, ki je rekel, da je njihov
               cilj ne zagotoviti približno 100 milijonov evrov letno za investicijsko vzdrževanje,
               hkrati je pa dodal, da če bi želeli v šestih letih vsaj na 50 % to mejo spraviti, da
               je 50 % cest v dobrem stanju, 50 % pa še vedno slabih, da bi pa potrebovali 200
               milijonov evrov. Jaz sem prej govoril o eni študiji dr. Jožeta P. Damijana kaj on kot
               pet možnih virov financiranja omenja. Če bi lahko malo pokomentiral, v kateri smeri
               pa pri vas na vašem ministrstvu oziroma v vaših službah razmišljate? Jaz vem, če ste
               napisali sedaj koalicija dodatni sklep oziroma spremembo sklepa, da namesto treh
               mesecev, tako kot smo mi predlagali, daste vladi pet mesecev, da predstavi neki načrt
               sistemskega financiranja. Razumem, da teh stvari še nimate danes narejeno, ampak če
               nam lahko vsaj malo orišete v katero smer pa razmišljate. To bi bilo zelo
               uporabno.</p>
               <p>Prosil bi tudi, če bi se predsednik Uprave Darsa malo oglasil v zvezi z cestninjenjem
               tovornega prometa v gorenjskem kraku avtoceste, kaj je bilo na tem področju
               narejenega in če obstajajo kakšni pogovori med Avtoprevozniškim sindikatom in pa
               tistimi, ki se ukvarjate z avtocestami, da bi dosegli neki dogovor, da se cestnine,
               zaradi velike količine tujega tovornega prometa za tovorni promet sicer dvignejo, da
               čim več denarja od tujcev poberemo, v zameno za to pa domači prevozniki dobijo
               določene druge davčne olajšave, da se ta dvig pokompenzira? Na ta dva vprašanja bi
               prosil, če se da dobiti še kakšne konkretne odgovore.</p>
            </sp>
            <sp xml:id="SDT7-OZIOIP-nujna-11-2015-04-15.sp15">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima gospod Darko Fras, Skupnost občin Slovenije.</p>
            </sp>
            <sp xml:id="SDT7-OZIOIP-nujna-11-2015-04-15.sp16">

               <speaker>DARKO FRAS:</speaker>

               <p>Hvala lepa, gospod predsedujoči. Spoštovani odbor. Gospod minister. Direktor
               direkcije in ostali prisotni. Hvala za povabilo na sejo tega odbora in za besedo, ki
               sem jo lahko dobil.</p>
               <p>Jaz bi izpostavil samo ne glede na to, da je nastal in problematika vzdrževanje
               državnih cest, da ta problematika v kar pomembnem delu posega na področju
               pristojnosti občin, zlasti v tistem delu, kjer si delimo pristojnosti in naloge glede
               vzdrževanja na odseku državnih cest znotraj naselij oziroma mest. Seveda v tej
               povezavi bi želel izpostaviti tudi v nadaljevanju, da seveda cestno omrežje ni
               sestavljeno samo iz državnega cestnega omrežja, ampak je pomemben del tega omrežja so
               tudi občinske oziroma lokalne ceste, po katerih v večini primerov prideš do končnega
               cilja. Seveda problematiko je nujno in potrebno obravnavati nekako smiselno kot
               celoto.</p>
               <p>Jaz tega ne bi ponavljal, vsem nam je jasno, da je temeljni problem v zagotavljanju
               premajhnega obsega sredstev že več let in da se problematika kopiči, da problemi
               postajajo večji. Poznana nam je tudi ta ocena, da z zamikom odlašanjem tega
               vzdrževanja pravzaprav gospodarska škoda in stroški sanacij in tega vzdrževanja
               postaja iz dneva v dan s tem zamikom odlašanjem večja. Tako da, apeliramo tudi s
               strani Skupnosti občin Slovenije, da se vendarle ponovno vsaj pretežni del sredstev
               iz namenskih virov, ki so sicer bili v preteklosti  zato namenjeni in so danes preusmerjeni na razne druge
               projekte, torej vrne nazaj na financiranje tako investicij kot investicijskega
               vzdrževanja državnega cestnega omrežja. Hkrati bi seveda opozoril na to, da so
               pravzaprav lokalne skupnosti ostale brez ustreznega namenskega vira za financiranje
               tega dela področja, če seveda odmislimo to glavarino, kjer vam je itak znana
               problematika, da tekoče obveznosti torej zakonskih nalog presegajo že ta obseg
               sredstev. Ob tem, da torej občine ne participiramo pri delitvi davkov oziroma teh
               drugih namenskih virov kot je, trošarina, nadomestilo za uporabo cest, čeprav se
               uporabljajo tudi občinske ceste je seveda tukaj ta problem, da smo se znašli brez
               sistemskega vira za te projekte tudi na lokalnem nivoju in da bi to zadevo bilo
               potrebno zagotoviti tudi ali del odstopljenega enega izmed namenskih virov za
               področje vzdrževanja in gradnje lokalnih cest oziroma vsaj v tistem delu, ko lokalne
               skupnosti skladno z Zakonom o javnih cestah torej vzdržujejo, obnavljajo in gradijo
               del cestnega omrežja na državnih cestah znotraj naselij in mest. Toliko za
               enkrat.</p>
            </sp>
            <sp xml:id="SDT7-OZIOIP-nujna-11-2015-04-15.sp17">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Gospod Knez.</p>
            </sp>
            <sp xml:id="SDT7-OZIOIP-nujna-11-2015-04-15.sp18">

               <speaker>MATJAŽ KNEZ:</speaker>

               <p>Predsednik Uprave Družbe za avtoceste Republike Slovenije Dars.</p>
               <p>Glede na zakonsko ureditev Družba za avtoceste Republike Slovenije skrbi za avtoceste
               in hitre ceste v Republiki Sloveniji. Zgodba, kot je že povedal minister, je na
               področju avtocest malenkost boljša v tem trenutku. Če pa bi nekako zapadli v to, da
               bi rekli, da je stanje dobro bi lahko hitro prišli do tega, da bodo tudi avtocest v
               podobnem stanju kot so državne ceste. V tem trenutku je v parlamentarni obravnavi v
               DZ Zakon o krovnem poroštvu za sprejetje obveznosti družbe Dars, ki ji omogočajo, da
               bo reprogramirala svoje obveznosti, ki so bile naloženi družbi Dars v letu 2010 s
               prevzemom vseh kreditnih obveznosti, ki so nastali ob izgradnji avtocestnega sistema
               v RS. Ta zakon bo omogočil družbi, da bo reprogramirala obstoječe obveznosti in na ta
               način zagotovila, da bo lahko z lastnimi prihodki poravnavala obveznosti za
               nazaj.</p>
               <p>Vprašanje, kako vzdrževati avtoceste in kako z njimi opravljati dalje je pa tisto,
               kar zahteva skrbni odgovor in veliko skrb. Vemo, da je avtocestni sistem sorazmerno
               mlad, dobro zgrajen, vendar pa prihajamo iz nekega garancijskega potenciala in v
               obdobje, kjer bo potrebno začeti z večjimi investicijskimi vzdrževalni deli. Če so ta
               na letnem nivoju danes okoli 20, 30 milijonov načrtujemo, da bo v prihodnjem obdobju
               vzdrževalna investicijska dela povzpela na 100 milijonov približno na letnem nivoju.
               To pomeni za Dars, da bo po plačilu obstoječih obveznosti iz naslova 2,5 milijard
               prevzel še nove obveznosti iz naslova investicijske vzdrževanja. Potrebno je
               povedati, da pred Darsom je nadaljevanje slovenskega avtocestnega sistema izgradnje
               tega sistema. Ocenjujemo nekje po grobih ocenah, da so takšna vlaganja so potrebna v
               višini približno 2 milijardi evrov, tako da so za Dars velike številke še pred nami.
               Na drugi strani pomeni to, da moramo skrbno ravnati s prihodki, se pravi, da moramo
               nadaljevati odgovorno cestninsko politiko, cenovno politiko in zagotoviti sistem
               cestninjenja tako, da bo možno pobrati vsak evro, ki ga je na cestnem sistemu ga
               možno pobrati. V sprejetju je Zakon o cestninjenju, ki nam omogoča, da se ponovno
               prouči uvedba elektronskega sistema cestninjenja v prostem prometnem toku, kar
               pomeni, da pocestninimo celotne odseke avtocestnega sistema v RS ne samo manjkajočega
               gorenjskega dela. Potrebno je povedati, da se v tem trenutku ne cestnini, ljubljanski
               obroč za tovorni promet in podobno, je še kar nekaj sivih lis v Sloveniji s takim
               sistemom, ki bo  v
               nadaljevanju, upam, stalnica v Republiki Sloveniji bodo seveda vse te sive lise
               nekako izbrisane iz zemljevida Darsa.</p>
               <p>Kar se tiče odnosa z avtoprevozniki, naša naloga je, da nudimo našim uporabnikom
               maksimalno kvalitetne avtoceste, se pravi, da mora biti vzdrževanje propustno s čim
               manj zastojev. V lanskem letu smo naredili zelo poglobljeno analizo zadovoljstvo
               uporabnikov. Ugotovilo se je, da s slovenskimi avtocestami so najbolj zadovoljni tuji
               avtoprevozniki, potem tuja osebna vozila, potem domači avtoprevozniki, na koncu
               slovenski osebni vozniki. V tej analizi zadovoljstvo uporabnikov smo pravzaprav
               naleteli kar na veliko izzivov, ki jih bomo seveda morali v nadaljevanju na njih
               ustrezno odgovoriti, to so predvsem počivališča in podobne stvari. Treba je pa
               vedeti, da vse te stvari nalagajo družbi dodatne finančne obveznosti, ki jih lahko
               pokrivamo samo iz enega vira, in ta vir so cestnine. Skrbno in lahko bi rekel
               racionalno načrtovanje aktivnosti, ki je pred nami, na drugi strani aktivno
               spreminjanje cenovne politike je pravzaprav tisto vodilo, ki lahko družbo Dars vodi
               po tej poti kot je danes in da bodo avtoceste v stanju kot morajo biti. Hvala
               lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp19">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima gospod minister Peter Gašperšič.</p>
            </sp>
            <sp xml:id="SDT7-OZIOIP-nujna-11-2015-04-15.sp20">

               <speaker>PETER GAŠPERŠIČ:</speaker>

               <p>Hvala lepa. tu bi jaz malo dopolnil predsednika uprave Dars. Namreč, omenil je, da
               določeni odseki niso cestninjeni za tovorni promet. Trditev ni čisto povsem točna.
               Namreč, cena za vožnjo po določenih odsekih avtoceste je vselej vračunana v plačilo
               na določeni cestninski postaji. Skratka, vozilo, ki je v tranzitu preko avtocestnega
               omrežja bo plačalo tisti določen obseg, recimo, prevožene gorenjske ceste na
               cestninski postaji Torovo. Tudi del avtocestnega obroča ljubljanskega se plača na
               ustreznih cestninskih postajah, ki se nahajajo na krakih, ki se navezujejo na ta
               avtocestni obroč. Skratka, tovorno vozilo, ki v tranzitu prepelje celotno avtocestno
               omrežje bo tudi plačalo za uporabo tega celotnega prevoženega dela avtocestnega
               omrežja. Če pa nekdo, seveda, pelje samo del po obvoznici in ne pride do neke
               cestninske postaje pa seveda tistega prevoženega dela po obvoznici ali po delu
               gorenjske ceste ne bo plačal. Tukaj je treba dopolniti v tem smislu, da cestnina je
               zaračunana na cestninski postaji. Če pa seveda vozilo ne pride do cestninske postaje
               pa tiste cestnine seveda ne more plačati.</p>
               <p>Omenil bi pa še to, da smo tudi v zadnjem času v intenzivnih dogovorih z družbo Dars,
               da se nadaljujejo aktivnosti na izvedbi elektronskega cestninskega sistema, tako da
               bi še v tem smislu dopolnil, pa lahko tudi še več informacij potem sam predsednik
               poda, kakšen bo njihov načrt nadaljevanja. Skratka, da se bodo aktivnosti na objavi
               razpisa za izvedbo elektronskega cestninjenja nadaljevala. V tem smislu tudi
               načrtujemo pripravo ustreznega sklepa tudi na Vladi. Mislim, da bo tudi v tem smislu
               potem zagotovljeno čim prej ustrezno cestninjenje tudi za tovorni promet, ki bo
               omogočalo potem tudi vse mehanizme upravljanja, zaračunavanja cestnin ob upoštevanju
               vseh eksternih stroškov, to je stroškov, ki jih povzroča recimo tovorni promet s
               prekomernim onesnaževanjem, s prekomernim hrupom zaradi zastojev. Skratka, vse te
               zadeve bo potem možno upoštevati. Računamo, da bo to tudi potem bistveno pripomoglo k
               boljšemu upravljanju in vzdrževanju avtocestnega omrežja. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp21">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima gospa Mateja Vraničar, državna sekretarka na Ministrstvu za
               finance.</p>
            </sp>
            <sp xml:id="SDT7-OZIOIP-nujna-11-2015-04-15.sp22">

               <speaker>MAG. MATEJA VRANIČAR:</speaker>

               <p>Hvala lepa za besedo. Rada bi k tej razpravi dodala še javnofinančni vidik. Letno
               nadomestilo za uporabo  cest skupaj s koncesijsko dajatvijo za Luko Koper je z dobrimi 150
               milijoni letnih prihodkov ocena za letošnje leto, pravzaprav najvišji namenski vir,
               ki ga poznamo znotraj državnega proračuna. Vedeti moramo, da vsak namenski vir, ki ga
               določimo kot namenski, zmanjša možnosti upravljanja z javnimi financami na globalni
               ravni in določitev dodatnih namenskih virov pomeni zmanjšanje integralnih virov in
               možnosti za financiranje drugih segmentov, ki ravno tako ocenjujejo dodatne potrebe
               po javnofinančnih sredstvih.</p>
               <p>Iz tega razloga, predvsem iz tega zmanjšanja fleksibilnosti javnofinančne porabe v
               primeru, če v večjem obsegu določamo namenske vira, je Ministrstvo za finance
               načeloma nenaklonjeno temu, da se posamezni prihodki določajo kot namenski viri za
               točno določene namere, vendar enako je bilo tudi že v preteklosti, lahko vlada,
               parlament prepozna ali pa ugotovi, da je na določenem področju pa kljub vsemu potreba
               po drugačnem sistemu financiranja kot je sistem financiranja skozi integralna
               sredstva, tisto, čemur je treba dati prednost in to se je zgodilo v letu 2010 ko je
               bila letna dajatev določena kot namenski vir, najprej za železniško infrastrukturo in
               potem v bistvu za celotno prometno infrastrukturo.</p>
               <p>Razumemo zadrege, razumemo tudi možnosti ali pa recimo priložnosti, ki bi jih dodatno
               vlaganje v vzdrževanje prometne infrastrukture lahko imelo za nadaljnji gospodarski
               razvoj države. Zaradi tega smo tudi naklonjeni temu, da skupaj z Ministrstvom za
               infrastrukturo podrobneje pogledamo kakšne so možnosti. Letošnje leto je sicer takšno
               kakršno imamo skozi proračun predvideno, ampak za leto 2016 in naprej predvidimo ali
               pa ocenimo skupaj kakšne so možnosti in s kakšnimi koraki, v kakšni smeri lahko to
               področje v bistvu okrepimo.</p>
               <p>Še enkrat bi pa rada poudarila, da glede na višino obveznih dajatev in glede na
               dogovore s socialnimi partnerji glede ne poviševanja nominalnih stopenj posameznih
               javnih dajatev, da v bistvu razpolagamo na nek način s sredstvi, ki jih pač lahko
               zberemo s temi nominalnimi stopnjami in s tako zbranimi sredstvi moramo pametno
               gospodariti, tako na integralnem kot tudi na namenskem delu državnega proračuna.</p>
               <p>Mogoče toliko za začetek. Če bodo še kakšna vprašanja se bom pa še oglasila.
               Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp23">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Besedo ima kolegica Katič.</p>
            </sp>
            <sp xml:id="SDT7-OZIOIP-nujna-11-2015-04-15.sp24">

               <speaker>ANDREJA KATIČ (PS SD):</speaker>

               <p>Lep pozdrav vsem skupaj tudi v mojem imenu.</p>
               <p>Zagotovo v bistvu lahko vsi razpravljamo o stanju cest v Sloveniji, saj vsak dan
               čutimo to na svoji riti pravzaprav ko se vozimo po avtomobilih, ampak ne bi o
               tem.</p>
               <p>Jaz pa pozdravljam v bistvu to namero ministrstva, da v bistvu, pa zdaj kolikor sem
               razumela, naj bi v okviru proračuna za leto 2016 pa le nekako dogovorili sistemski
               vir oziroma neko namensko financiranje tudi za glavne in regionalne ceste, tako da v
               bistvu bo vsako leto zagotovljeno dovolj sredstev za normalno tako investicijsko, kot
               drugo potrebno vzdrževanje tudi za glavne in regionalne ceste. Meni je zanimiva bila
               predstavitev koliko škode se v bistvu povzroča s tem, da so naše ceste v tako slabem
               stanju. In zdaj ne govorim samo v bistvu o varnosti v cestnem prometu,  ampak tudi škodo, ki se
               jo povzroča tako ali drugače, tudi gospodarstvo. In če je bilo rečeno, da je okoli 94
               milijonov evrov letno te škode, okoli 100 milijonov evrov bi pa potrebovali za
               nemoteno obnovo, če seveda ceste ne bi bile v tako slabem stanju, kot so sedaj, od
               tega okoli 70 milijonov evrov odpade na regionalne in glavne ceste. Če samo kot
               primer povemo, ko vedno štejemo število prometa – sama prihajam iz Velenja, pri nas
               imamo enega izmed največjih, če ne največjega izvoznika v Sloveniji, to je Gorenje.
               Nič ne pomaga, če ima Gorenje takšen sistem odvoza vseh svojih produktov na sekundo
               natančno, vse računalniško vodeno, če potem nikoli ne ve, kaj bo na cesti iz Velenja
               proti Arji vasi, ki je res v slabem stanju. In da en kamion v bistvu povzroči škode,
               kolikor jo povzroči 100.000 vozil letno, tako je različna primerjava obremenjenosti
               posamezne ceste. Tako pozdravljam tudi to namero ministrstva, da se pripravi podroben
               akcijski načrt, ki bo vnaprej znan, se pravi, za 6-letno obdobje, kjer se bo lahko
               vsa območja Slovenije videlo in kjer se bodo lahko potem tudi občine pripravile na
               to, da bodo lahko v proračunih, seveda, če bo zagotovljen ustrezen vir financiranja
               tudi za lokalne skupnosti, zagotovile tudi tisti svoj del vzdrževanja, naj so to
               pločniki, javna razsvetljava in podobno.</p>
               <p>Na koncu bi dodala še to, kar je bilo povedano s strani gospe Vraničar, glede
               sredstev v proračunu. Seveda, ob razpravi – pa mislim, da bo vse v letošnjem letu,
               strategija razvoja prometa -, ali bomo določili nek namenski vir financiranja za
               glavne in regionalne ceste, tudi Zakon o cestninjenju, kdaj bomo uvedli ekološko
               takso za tovornjake, ki povzročajo čezmerno obremenitev, ali bomo morda uvedli sistem
               cestninjenja tudi na nekaterih drugih, ne samo na avtocestah ali hitrih cestah, ampak
               vzporednih cestah. Vse to bo v letošnjem letu in letošnje leto je pomembno. Pa tudi z
               vidika tega, da moramo letos dogovoriti način upravljanja z državnim premoženjem.
               Morda se ne bomo odpovedali dividendam, recimo, Telekom letno vseeno prinese 40
               milijonov evrov v proračun, izkupiček od prodaje se pa v proračunu ne bo poznal. In
               bomo morali pri tem pretehtati, kaj nam prinaša prihodke v proračun, tako da bodo
               potem ti uravnoteženi tudi z izdatki. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp25">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Žnidar.</p>
            </sp>
            <sp xml:id="SDT7-OZIOIP-nujna-11-2015-04-15.sp26">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči, za besedo. Spoštovani minister s sodelavci ter ostali
               prisotni!</p>
               <p>Tu zdaj govorimo o dveh segmentih. Govorimo o cestninskih cestah, kjer gre za
               avtocestni program, kjer je po mojem mnenju nekako problematika manjša, kajti osnovna
               naloga Darsa je dobro upravljanje avtocestnega omrežja, dograditev manjkajočih
               odsekov in bistveno je, da z uspešnim reprogramiranjem vrača svoje kredite oziroma
               zapadle obveznosti. To ni enostavna naloga in bi rekel, da zaenkrat to Darsu dokaj
               uspešno gre. Bilo je govora o tistem delu, jaz bi rekel, kjer se ne da 100%
               ocestniniti tovornega prometa, ampak to je res manjši delež, tako kot je omenil
               minister. Res je, da je v letošnjem letu bila tudi zakonska osnova sprejeta, da je
               podlaga za satelitsko cestninjenje tovornega prometa. Pa mogoče, kakšen je okvirni
               terminski plan glede tega. Verjamem, da to ne bo takoj jutri, ampak mogoče okvirno,
               kakšen je plan in kdaj se to namerava. Mislim, da je tu določene postopke treba
               sprožiti takoj.</p>
               <p>Bolj problematičen pa je magistralni in regionalni program, ki ga pod ministrstvom
               vodi Direkcija Republike Slovenije za ceste. Dolgo let so nam ti statistični podatki
               o stanju cest v Sloveniji dodobra poznani. Poznani so nam tudi upadi letnega
               namenjanja sredstev tako za osnovno gradnjo cest, investicijsko vzdrževanje  in redno vzdrževanje
               cest, kar je precej v upadu nekako od leta 2008. In zelo dobro nam je poznano tudi,
               kakšen naj bi bil obseg, da obdržimo stanje kvalitete cest okrog 50%. Minister je
               podal, bi rekel, kar optimističen predlog preračunov za vzpostavitev v 6 letih.
               Seveda, vse to je odvisno od denarja. Moje mnenje je, da če si ta plan, da pridemo
               nekje pod 50%, zastavimo od 10 do 12 let ali pa mogoče tudi do 15 let, je to morda
               nek realen rok glede na finančno sposobnost naše države. Seveda, vsi na veliko
               razpravljamo o sistemsko zagotovljenem in rednem financiranju, predvsem za
               investicijski del magistralnega in regionalnega programa. Vemo, da v nekem okviru je
               to možno oziroma se tudi sedaj že izvaja, vendar so ta medletna nihanja občutno
               prevelika. Tu je tudi izjemno težko peljati velike projekte, ki jih pelje direkcija.
               Pa vendar direkcija letno pelje – pa me bo direktor popravil – okrog 800 projektov,
               taka je ocena <q>"na prst"</q>, na leto, z vsemi manjšimi, ki so, in z nekaj velikimi. In
               seveda ob tako drastičnih spremembah investicijskih sredstev iz leta v leto je te
               projekte nemogoče uspešno, predvsem pa finančno racionalno peljati.</p>
               <p>Jaz bi rekel, da bi tudi danes morala biti razprava opozicijskih poslancev in
               koalicijskih poslancev kar različna ali pa da smo vsaj pozorni na to. Zakaj to
               omenjam. Mi smo v rebalansu za leto 2014 in 2015 predlagali amandma, kjer smo
               direkciji za investicijski del namenjali tako za leto 2014 kot leto 2015 50
               milijonov, in koalicijski poslanci ste brez razprave to zavrnili. Tako danes prosim,
               da govorimo, kaj so dejanja, kaj pa so besede. Besede in dejanja je treba tu ločiti
               in je treba biti na ta segment pozoren. Kajti mi smo se krepko zavedali, krepko
               poznamo, kakšne so razmere na tem magistralnem in regionalnem programu, in se tudi
               zavedamo, kaj je tisti minimalni obseg sredstev, ki so potrebna, da se stanje na
               državnem cestnem omrežju drastično ne poslabšuje. Zato apeliram na Vlado, predvsem,
               ker vidimo, da v letošnjem letu dejansko investicijskih sredstev na državnem
               magistralnem programu, je obseg izjemno majhen, zanemarljiv, da se stanje v planu za
               naslednje leto popravi. Seveda je to tudi odvisno od ministra, kako si bo znal ta
               sredstva izboriti. Verjamem pa, da minister, gospod Gašperšič, ni tako slab planer,
               kot je bil gospod Omerzel, njegov predhodnik, ki je znal splanirati svoje ministrstvo
               za dobre tri mesece, potem pa ugotovil, da mu je zmanjkalo denarja. Jaz verjamem, da
               se to pod ministrovanjem gospoda Gašperšiča ne bo zgodilo. Apeliram pa na vse
               poslance, da v bodoče tako tehtnih, tako dobrih predlogov amandmajev, kjer se
               namenjajo res prepotrebna sredstva, da premislite, preden takšne amandmaje zavrnete,
               in da ste v oporo Vladi pri izdelavi plana  za leto 2016 in za naslednja leta. Potem, če boste
               svoje besede uresničili, takšnih sej ne bo potrebnih, bodo take seje odveč, in
               direkcija bo lahko v normalnih okvirih in z normalno dinamiko opravljala svoje
               osnovno poslanstvo, kot je gradnja in dobro vzdrževanje slovenskega regionalnega
               križa.</p>
               <p>Omenjena je bila tudi škoda. Seveda je to škodo moč oceniti z več vidikov, v
               gospodarstvu kot škoda. Rekel bi, da je po drugi strani tudi to, kar danes še ni bilo
               omenjeno, da na ta način, ko namenjamo večji obseg sredstev za vzdrževanje in
               gradnjo, gospodarstvu damo delo. In če damo gospodarstvu delo, potem je tudi
               prihodkov v državni proračun več. To se pravi, se s tem ta sredstva, ki so namenjena,
               tudi v tem segmentu oplemenitijo. Da ne govorimo samo o škodi, ampak je tudi še ta
               vidik treba oceniti. Tako upam, da bo v prihodnjem letu na tem segmentu bolje oziroma
               mi bomo zopet predlagali tisti okvir, ki ga Ministrstvo za infrastrukturo potrebuje,
               in bomo s takimi predlogi pri proračunu se tudi udeležili. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp27">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Lisec.</p>
            </sp>
            <sp xml:id="SDT7-OZIOIP-nujna-11-2015-04-15.sp28">

               <speaker>TOMAŽ LISEC (PS SDS):</speaker>

               <p>Hvala za besedo, predsednik. Spoštovani minister, državna sekretarka, vabljeni iz
               institucij in drugih organov, lep pozdrav!</p>
               <p>Morda za začetek, jaz sem v preteklem mandatu postavil kar nekaj poslanskih vprašanj,
               tako pisnih kot ustnih, pa tudi v tem mandatu, tudi včeraj sem postavil eno pisno
               vprašanje, predvsem o tematiki, ki se dotika današnje seje, to je vzdrževanje in
               izgradnja državnih cest. Točka, ki je znotraj tega segmenta zelo pomembna, vsaj po
               mojem mnenju, je tudi sanacija premostitvenih objektov. Sam prihajam z območja, kjer
               imamo kar dva takšna objekta, kjer čakamo blagoslov države, predvsem Ministrstva za
               finance, da odpre mošnjiček, preden ne pride do kakšne smrtne žrtve ali kakšno
               podjetje znotraj našega gospodarstva v naši zelo močni obrtni coni zapre podjetje, da
               se to sanacijo premostitvenih objektov izvede. Na mojem območju imamo tudi problem
               križanja državnih cest z železnico, kar se prav tako dotika te teme, kajti ta
               križanja so v čedalje slabšem položaju. Ne sanjamo, da bomo v letu 2015 in 2016
               doživeli kakšno rekonstrukcijo, ampak tudi to tekoče vzdrževanje oziroma krpanje teh
               nivojskih križanj je zelo pomembno. Ne bom se pa danes dotikal točke, kjer sem tudi
               postavil nekaj poslanskih vprašanje, to pa je glede tretje razvojne osi, ker se bom
               držal točke, ki je problematika vzdrževanja državnih cest.</p>
               <p>Predhodniku, gospodu Omerzelu, sem pred skoraj natanko dvema letoma postavil
               vprašanje, kako je z vzdrževanjem državnih cest v letu 2013 in 2014. Moram reči, da
               sem dobil zelo konkreten odgovor, zelo plastičnega, tako glede občine, kateri objekt,
               kakšna vrednost. Opomba: sicer me mika, da bi aktualnemu ministru postavil identično
               vprašanje, kaj od tega je bilo realiziranega, kajti ko sem pogledal nekatere državne
               ceste na območju, iz katerega se vsak dan vozim, to je relacija
               Sevnica-Trebnje-Ljubljana, moram reči, da lepo piše, kaj bo v letu 2013 narejeno,
               ampak narejeno ni bilo nič. Tako na žalost ugotavljam, da marsikateri uradnik,
               očitno, ki je pisal ta odgovor, ga je pisal s figo v žepu ali v nesodelovanju s
               preteklim ministrom ali pa morda brez dogovora z Ministrstvom za finance. Tudi glede
               sanacije premostitvenih objektov, bom citiral odgovor ministra Gašperšiča izpred treh
                  mesecev: <q>"Žal,
               verjetno tudi jaz ne bom mogel postreči z nekimi bolj optimističnimi napovedmi in
               prognozami, čeprav ne bom rekel, da si ne prizadevam za to, da bi se te zadeve čim
               prej uredile."</q> In tako naprej. In tretja stvar, križanje državnih cest z železnico. V
               zadnjih petih letih ali pa desetih letih, kar tudi preko lokalne politike spremljam,
               se ni naredilo nič. In resnično, pa nočem zveneti kot nek opozicijski poslanec,
               besedam resnično ne verjamem več. Predvsem zato, ker dobim kot občinski svetnik ali
               kot poslanec velikokrat odgovor, <q>"ko bodo na voljo finančna sredstva"</q>. Potem pa
               dobimo ta graf – hvala ministrstvu -, kjer pa vidimo, da tam po letih 2009, 2010
               zadeve padajo, ne bom rekel rapidno, ampak če pogledamo, da je bilo skupaj za
               gradnjo, investicijsko vzdrževanje cest in redno vzdrževanje cest še leta 2008 205
               milijonov, smo v letu 2015, za katerega pa je odgovoren aktualni minister, prišli na
               polovičko, 106 milijonov. In jaz tem besedam, da je šlo v rebalansu 2015 dol, v letu
               2016 pa se bo zgodba obrnila in bo kar naenkrat Ministrstvo za finance blagovolilo
               odpreti mošnjiček ali pa bo minister Gašperšič bolj proaktiven oziroma bolj prodoren
               pri svojih ministrih, skratka, da bo Vlada začutila, da bo vzdrževanje, gradnja in
               rekonstrukcija državnih cest kot ena izmed prioritet, kajti če bomo počasi zaprli
               državne ceste in se nam bo kakšen državni premostitveni objekt podrl, bomo lahko
               zaprli tudi kakšno turistično destinacijo, še bolj žalostno pa, verjetno kakšno
               gospodarsko cono.</p>
               <p>Zato podpiram predlog Nove Slovenije za današnjo razpravo, tudi sklepi so zelo
               korektni, ker so poziv, ni nobene grožnje, kaj bo, če ne bo. Ampak me je strah, da bo
               enkrat ta grožnja prišla s terena, ko se bo karkoli zgodilo, seveda negativnega, da
               bo kakšnemu županu dokončno dvignilo kapo, da bo kakšen gospodarstvenik namesto
               svojih tovornjakov v Avstrijo jih zapeljal na državno cesto, raje plačal tistih par
               tisoč evrov kazni, samo zato, da bo opozoril, da je njegovo delovanje onemogočeno.
               Prej je kolegica povedala problem Velenja, pa mislim, da vsaj tiste občine, kjer
               imajo gospodarske cone, kjer še dihajo gospodarstveniki z državnimi cestami in s temi
               jamami, da še želijo delovati tukaj. Skratka, finance, finance, finance. Vem, da sem
               bil zraven, ko smo pripravljali amandma Poslanske skupine SDS za proračun za leto
               2013 in 2015, tudi takrat sem bil kot nadomestni poslanec na seji odbora, kjer je
               bilo soglasno mnenje vseh poslancev, koalicije in opozicije, vseh strank, da se tako
               za leto 2013 kot tudi za leto 2015 skuša minister izpogajati za dodatnih 50 milijonov
               evrov vsako leto. Ampak potem, ko smo čez 14 dni dobili to proračunsko dokumentacijo
               v Državni zbor, smo pa videli, da predhodnik ni bil uspešen. In jaz imam nek tak
               občutek, kot sem že prej rekel, da tudi če danes ali pa pri proračunu za leto 2016,
               če vsi skupaj, ne glede na to, od kod prihajamo, tako iz strank kot lokalnega
               območja, rečemo tudi to cifro 50 milijonov, da ne bomo šli v tiste cifre, ki jih je
               minister omenjal, da bi potrebovali 200 milijonov evrov, da bo na koncu minister za
               finance zmagovalec tega dvoboja in bo minister za infrastrukturo in promet poraženec.
               In potem bodo poraženci seveda lokalne skupnosti, gospodarstvo in turizem.</p>
               <p>Ob tem me zanima - vem, da je bila debata v Državnem zboru, tudi meni je tako
               predhodni minister začel namigovati glede tega bencinskega centa, pa me zanima, kako
               daleč so razmišljanja o tem bencinskem centu. Ali se morda razmišlja o tem, da bi se
               trošarinska politika naftnih derivatov  dejanja v Sloveniji, da bi se kako spremenila, da bi dejansko ta
               trošarina šla za tisto, kar jih tudi del v tistih sto procentih namenjenih, torej za
               vzdrževanje državnih cest, ker jaz ne verjamem,da za vzdrževanje državnih cest tako
               iz evropske perspektive, ki jo počasi zaključujemo, pa tudi v novi evropski
               perspektivi ne bo sredstev, še manj pa imam kakšno pravljično idejo ali željo ali
               sploh karkoli, da bi lahko na področju tako vzdrževanja kot pa tudi gradnje državnih
               cest, za razliko od Darsa, kjer je morda ta ideja glede javno-zasebnega partnerstva
               še vsaj malo aktualna, da pa naše državne ceste nihče ne bo želel vlagati. Skratka,
               denarja bo zmanjkovalo na vseh področjih. Zanima me, resnično, kaj je na tem področju
               bencinskih cen, trošarine in ta namenski sklad, o katerem je minister govoril. Bi
               želel malo bolj konkretne odgovore. Kot sem že rekel, veliko smo dobili splošnih
               odgovorov, smo optimistični, si bomo prizadevali, ko bodo finančna sredstva, ko bo
               podpora in tako naprej, ampak dejanja so tista, ko rečemo v proračunu kljukica, ko
               rečemo projekt zaključen. Tu imam pet strani odgovorov ministra Omerzela iz maja 2013
               kaj vse bo narejeno v 2013 in 2014, ampak praksa je ta dokument popolnoma anulirala.
               In jaz ne želim, da bi ne glede na to ali smo poslanci koalicije ali opozicije vsaki
               dve leti postavljali podobna vprašanja, dobili zelo lep pisni odgovor, ampak v praksi
               pa, ne vem, imamo probleme z rekonstrukcijo križišč, z rekonstrukcijo cest, sanacijo
               plazu, brežinami in tako naprej. In vedno en in isti odgovor, ko bodo sredstva na
               razpolago bomo pristopili. Jaz verjamem, da direkcija je sposobna marsikaj narediti,
               ampak kot sem že večkrat rekel, brez ljubezni Ministrstva za finance bo tudi
               direkcija lahko počasi zaprla svoja vrata. Kot vidimo, še za investicijsko
               vzdrževanje cest, če bo šlo tako naprej, bo leto 2016 brez sredstev, pa tudi za
               gradnjo cest in redno vzdrževanje cest bo številka šla navzdol, namesto navzgor. Jaz
               resnično tudi to sejo jemljem kot neko podporo soglasno ministru, da pri pripravi
               proračuna za leto 2016 postavi vzdrževanje, gradnjo državnih cest kot eno izmed
               prioritet te vlade, kajti brez cest, kot sem že prej rekel, ne bo niti turizma, niti
               gospodarstva, pa da ne omenjam vsega ostalega. Minister vso srečo pri pridobitvi čim
               večjega mošnjička iz državnega proračuna. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp29">

               <speaker>PREDSEDNIK IGOR ZORČIČ:</speaker>

               <p>Hvala. Gospa Vraničarjeva ima besedo.</p>
            </sp>
            <sp xml:id="SDT7-OZIOIP-nujna-11-2015-04-15.sp30">

               <speaker>MAG. MATEJA VRANIČAR:</speaker>

               <p>Hvala lepa. Bojim se, da je situacija, ko pridemo do denarja veliko bolj trda, kot da
               bi lahko govorili o mošnjičkih pa o ljubezni. Gre v bistvu za to, da imamo na
               razpolago cirka 9 milijard prihodkov, ki jih je treba razdeliti na različne potrebe.
               In tako kot sem rekla prej, s 150 milijoni namenskih sredstev s katerimi razpolaga
               Ministrstvo za infrastrukturo je to največja namenska postavka znotraj državnega
               proračuna, kot namenska postavka. Ostalo so integralna evropska sredstva in manjša
               namenska sredstva po drugih ministrstvih. Da ne bi precenili vloge Ministrstva za
               finance. Ministrstvo za finance je tisto, ki predlaga globalen razrez proračuna. Se
               pravi, globalne številke za posamezne predlagatelje finančnih načrtov. Kako pa se
               znotraj tega porazdelijo potem  sredstva na različne namene za različne prioritete, to je pa v
               pristojnosti ministra, vsakokratnega resornega ministra, v tem primeru ministra za
               infrastrukturo. Verjamem, da mu ni lahko balansirati med potrebami, ki obstajajo na
               področju prometne, cestne infrastrukture, železniške infrastrukture in ostalimi
               potrebami na različnih področjih prometa.</p>
               <p>Res je, da imajo lahko določena vlaganja pozitivne multiplikativne učinke in da lahko
               v bistvu prinesejo tudi dodatne prihodke v državni proračun, vendar moramo tukaj
               vedno računati tudi s časovno komponento in ti dve komponenti praviloma ne gresta
               skupaj. Naprej poraba zato, da bo v prihodnje lahko višji proračunski izplen.</p>
               <p>Vprašanje, ki je bilo zastavljeno glede namenskega centa, glede namenitve dela
               trošarin. Še enkrat ponavljam. Vsak dodaten namenski vir, ki se bo določil, bo
               zmanjšal možnost financiranja integralnih potreb. To se moramo zavedati. In v tem
               okviru bo treba iskati kompromis, bo treba iskati soglasje glede tega kako postaviti
               zgodbe naprej. Jaz sem že uvodoma povedala, da smo se na Ministrstvu za finance
               pripravljeni o tem pogovarjati, nismo pa še toliko daleč, da bi lahko zdaj v tem
               trenutku rekla v tole in tole smer bomo šli, tole in tole bomo naredili. Bo pa treba
               to vizijo predstaviti ob pripravi proračuna za leto 2016 in 2017 zaradi tega se tudi
               strinjamo s takim predlogom sklepa, kot je bil danes predlagan na mizo, da do 30. 9.
               ko je rok za predložitev predloga proračuna za leto 2016 se v bistvu opravi tudi ta
               analiza in naredi v bistvu ocena kako s financiranjem vlaganj v državno cestno
               omrežje naprej. Hvala lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp31">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Besedo ima kolega Lah.</p>
            </sp>
            <sp xml:id="SDT7-OZIOIP-nujna-11-2015-04-15.sp32">

               <speaker>ZVONKO LAH (PS SDS):</speaker>

               <p> Hvala lepa za besedo. Lep pozdrav državni sekretarki, ostalim gostom, kolegicam in
               kolegom!</p>
               <p>Ko poslušam državno sekretarko Ministrstva za finance, gospo Vraničarjevo, res je
               gospa, vse to kar ste dala pri rebalansih in kaj vas se čaka, se mi smilite. Mi, ki
               smo že nekaj časa tukaj poslanci bi lahko rekli lepo vam je v opoziciji, ampak ni
               tako. Tudi mi se zavedamo situacije kakršna je in tudi pri rebalansih proračunov smo
               na področju infrastrukture predlagali amandmaje, da se več sredstev nameni za ceste,
               za državne ceste, pa po drugi strani, pozicijski ste enostavno to zavrnili. Verjame,
               da denarja ni ampak vprašanje, če ste se takrat zavedali, ko ste z lahkoto to
               zavrnili, v kakšno situacijo lahko pridemo. Po toliko letih ko sem že tukaj notri, pa
               vseeno ko malo razumem kam sredstva gredo, in ko poslušam gospo državno sekretarko,
               da 150 milijonov namenskih sredstev, da so to največja namenska sredstva, ki so res
               rezervirana za to področje znotraj, ja, veste, to je tako kot doma, družinskega
               proračuna je verjetno avto največji strošek na mesec, če preračunamo koliko vrednost
               izgublja, če imamo na kredit, koliko registracija stane, gume, vse, ampak če nimate
               avta ne morete v službo priti in če ne morete v službo priti ne morete imeti avta.
               Pri cestah je pa tudi tako. Če ne bomo imeli cest, ne bo moglo funkcionirati
               gospodarstvo in če ne bo gospodarstva ne bo denar prišel v proračun. Na cestah je pa
               tako. Strokovnjaki pravijo, če se bo ta trend nadaljeval, se bo v prihodnjih  letih to poznalo tudi pri
               številu žrtev prometnih nesreč in takrat bomo ugotavljali življenja so pa nam
               najdražja, težko bo priznati, da so to povzročile ceste kakršne imamo. Če povem za
               primer ko se na nek cesti pojavi luknja, udarna jama, pa če je takoj ne zaflikamo in
               to strokovno ne zaflikamo najprej vozniki presekajo nekaj gum, potem se postavi znak
               za omejitev hitrosti, potem ko je jama vse večja se postavi omejitev zožanje ceste in
               gre tako naprej in potem ko pride voda notri in zmrzal se utrga del ceste in smo
               prišli od ene enote na začetku, na strošek sto enot. In tako bomo prišli pri naših
               cestah, denarja bomo imeli pa za dvajset enot ali pa imamo. To je stanje naših cest.
               Po drugi strani me tudi zanima koliko državnih cest nimate lastništvo urejeno, da je
               še po zasebnih zemljiščih? Verjetno je tudi kaj. Koliko so vam jih že prekopali? Jaz
               sem zadnjič videl eno cesto prekopano pa staro pet let. Upam, da ni še kakšen del
               avtoceste na tem delu. Nekaj sem slišal, da je tudi kakšen del avtoceste še ni
               lastniško urejen, pa nam sodišča nazaj dajo kar strošek vrednosti objekta, tako da bi
               moral Dars plačati še 50 metrov avtoceste na privat zemljišču, kar vrednost avtoceste
               50 metrov, toliko mora Dars vrniti. Taka je pravna praksa pri nas. Ne vem kam to
               pelje. Ali do kdo nalašč dela? Da za občinske ceste ne govorim. Zadnjič smo imeli
               posvet v Državnem svetu. Od 32 tisoč kilometrov občinskih cest, 23 tisoč je
               neurejenih. Ustavno sodišče je sprejelo sklep, da v enem letu morajo to občine
               urediti. Slišali smo pa, da je za 2,2 milijardi strošek samo parcelacije, geodetskih
               izmer, če hočemo. 2 milijardi 200. Brez odškodnin. Odškodnine se pa izračunavajo
               tako, da se izračuna vrednost objekta, ne zemljišča dejanske rabe pred tem. Imamo v
               občini, tožb bo 35 evrov po kvadratnem metru. Tako da smo v taki situaciji, da res ne
               vemo kam. Slišati, da je kaj malo tudi projektov pripravljenih na državnem nivoju,
               tudi če bi denar bil. Da se je zadnje čase zelo malo projektiralo, da so se stvari
               ustavile. Veliko so sprojektirale, plačale, pripeljale do gradbenega dovoljenja
               občine. Slišali smo primer Bleda, imamo na dolenjskem Mokronog. Hišo so podrli, je
               občina odkupila, projekte je izdelala občina. Dokler je bil gospod Fisko so nekako
               pogovori še tekli, zdaj je pa vse obstalo. Občina je imela strošek, prostor je
               pripravljen, projekti, gradbeno dovoljenje, 2013 je bilo tukaj v programu in nič
               naprej. Kam si naj občina tiste stroške zatakne? Za klobuk? Ko je odkupila hišo in
               vse to pripeljala. In teh je verjetno veliko. Mislim, da vsaka peta občina ima kakšen
               projekt na državni cesti, ki ga je financirala in pripravila do izvedbe, pa do tega
               ni prišlo in ne bo prišlo.</p>
               <p>Razumem, če samo pogledam proračun, mene je bilo kar malo strah ko sem pogledal
               rebalans proračuna. Skoraj 10 milijard porabimo, 8,5 milijard se nateče v proračun,
               milijardo in pol, milijardo 400 manjka, plus od teh milijardo 400 od tega je
               milijardo 100 sociale, milijardo 600 doplačilo za penzije, milijardo, milijardo 200
               obresti na dolgove, milijardo obresti in to so tiste stvari, če seštejemo milijardo
               600, milijardo 100 in milijardo pridemo  pridemo na 3 milijarde 700 stroškov ne bodi ga treba. Penzije,
               dolgovi, sociala, če bi bili bogatejši ne bi bilo potrebno, sedaj bo najpomembnejše
               podjetje na področju sociale bosta Rdeč križ in Karitas v prihodnje. Mene je strah in
               druge variante ni, kot če že nimamo tiskalnice denarja, da je treba iti v smeri, kako
               prihodke povečati, ampak ne vzdigovanj davčnih stopenj za obremenitev gospodarstva,
               ki je že sedaj nekonkurenčno. Potrebno bo vlagati tudi v ceste, tam kjer bo ta
               izgradnja te ceste imela multiplikativen učinek, da bo gospodarstvo zaživelo, da se
               bo denar natekel v proračun. Pa tudi, da bodo ceste tam poflikane, da čez dve leti ne
               bo desetkrat večji strošek. Da ne bomo kakšne analize delali, pa meritve, pa
               plačevali, kot je bilo v preteklosti, saj tudi Dars je veliko teh stroškov že
               poklestil. Veliko teh nepotrebnih stroškov, ki ne dajo učinka. In potrebno bo zelo
               racionalno delati na tem. Če grem na železnice, pa bom kar direkten, JGS, javna
               gospodarska služba na železnic, to je JGS in denar mora biti. Ko so odpuščali navadne
               delavce je bilo tri plače odpravnine, ko gredo šefi so se pa dogovorili znotraj, da
               bo 12 plač. Plača pa država. Saj ste v Financah brali koliko milijonov bo treba, da
               bodo nekateri pravočasno zbrisali, ker ni več kruha. Koliko imamo delavskih
               direktorjev, kakšne plače imajo? Ali so potrebni? Tam so rezerve. Vse plača država.
               Vse plača Ministrstvo za promet, za infrastrukturo. Teh 150 milijonov. In tam je
               treba, spodaj gor je treba začeti. Če že koalicija ne more začeti pri državni upravi,
               ker je to volilna baza, ampak bo treba tudi v to verjetno zagristi slej ko prej. Mene
               prav zanima, kako boste sestavili proračun za 2016 in kako boste zagotovili potrebna
               sredstva, kot je gospa kolegica Katičeva prej govorila iz Velenja, da bo ta cesta
               zgrajena. Od kod? Jaz se bojim, da ne bo ne za penzije, ne za socialo, dolgove bomo
               morali plačevati. Nisem pa še povedal, da bo treba, čez 2 milijardi se še zadolžiti,
               zato da bomo glavnico odplačali za nazaj. Vsako leto približno 2 milijardi.
               Naslednjih koliko let? Se pravi 4 milijarde približno se bomo zadolžili vsako leto,
               da bomo lahko normalno furali pot s tako hitrostjo in tako kot imamo letos v
               proračunu, ne hitrejše. Vsako leto 4 milijarde. Kje bomo? 20 milijard na 30 v petih
               letih, če ne bomo prihodkov povečali. Jaz tako razumem. Osnovnošolska matematika, ne
               potrebujete nobene višje matematike. Državne ceste bi rabile, pravi stroka, 300 do
               350 milijonov ne lato, ne 150, da bi še ujeli, da ne bomo imeli katastrofo čez 5 let
               na teh cestah. Da so to namenska sredstva, in največja namenska sredstva v proračunu
               nič ne pomeni, morajo biti. Tako kot avto morate registrirati, če se hočete voziti,
               če ste ga že kupili, treba je gume zamenjati. To mora biti. Če ni je isto kot da ga
               nimate. Če ceste niso prevozne pozimi je tisto, kot da je ni tisti čas. In žal bo
               treba pogledati tudi, minister, znotraj teh postavk kaj se da še narediti,  racionalizirati, tako na
               železnici kot… koliko racionalno se pa sredstva trošijo bo treba pa tudi verjetno pri
               javnih naročilih slej ko prej narediti in saj vrabci že čivkajo koliko se denarja
               vrže vsako leto zaradi javnih naročil, takih kot jih pač imamo. Če ni veliko
               izvajalcev, pri nas jih ni kaj veliko, se med seboj hitro zmenijo kakšna bo cena.
               Danes dobiš ti, jutri bom jaz in tako naprej. Ko pride pa tujec notri se pa ponudbe v
               petih minutah spremenijo, znižajo za 20 %. Tisti, ki malo poznate te zadeve veste
               kako gre. Pa kljub temu je v Sloveniji cement še vedno 30 % dražji kot je v Italiji.
               Že material, kaj šele potem.</p>
               <p>Tako da mislim, da je ta seja zelo koristna, da se danes o tem pogovarjamo. Upam, da
               bo za nekatere tudi poučna. Res me je strah kako boste v jeseni sestavili za
               naslednje leto ko ne bo več kohezijskih sredstev oziroma evropskih sredstev v
               proračunu, ko ne bo več 800 ali koliko, milijardo investicij iz teh sredstev v
               letošnjem letu, ki jih moramo počrpati, moramo tudi projekte izvesti. Tudi to je
               precej prispevalo k BDP. Drugo leto tega ne bo in mislim, da je že iz vladnih strani
               bilo povedano, da bo šok v letu 2016. In bolje, da se tega šoka zdaj zavedamo kot pa
               kasneje, ker še bolj pa to boli, da se precej z lahkoto jemljejo tudi evropski
               projekti, ki se končujejo in črpanje evropskih sredstev. Preveč zlahka gre to in tudi
               tam bo šok konec leta in mislim, da, čeprav se na veliko skrivajo izgleda te
               informacije, da je na področju državnih projektov infrastrukturnih, da je še največji
               problem. Za črpanje teh evropskih sredstev morajo biti pravočasno projekti dokončani
               in potem vse potrebno narejeno, da so zahtevki poslani v Evropsko unijo in da se
               sredstva povrnejo. Do takrat pa je treba ta sredstva nadomestiti iz našega proračuna.
               Čisto enostavna formula. In mi v opoziciji opozarjamo, da je treba bolj skrbno
               preverjati, gledati te projekte, da ne bo v prvih mesecih naslednjega leta šok, ker
               je vsakega evra škoda, ker jih tako malo pride v naš proračun, vsakega evra, velika
               večina teh evrov smo mi plačali v Evropsko unijo, 400 milijonov vsako leto, ja, zdaj
               na koncu, ne. Nove finančne perspektive ne bomo porabili, pa plačujemo že drugo leto
               pa še nič ali pa malenkost. In prav bi bilo, da bi tudi 400 milijonov, če jih plačamo
               vsako leto, porabili, čeprav z dvoletno zamudo, se pravi 2016, da začnemo črpati. V
               načrtu razvojnih programov je pa do 2017, kakor se jaz razumem, tehnična pomoč, v
               2018 pa 2 milijarde 300 in se bojim, da bomo isto prišli kot v stari finančni
               perspektivi nazadnje, 2 leti tri četrt počrpali. Veliko pa tudi projektov ni
               pripravljenih za novo finančno perspektivo. Rečeno je bilo, da bo zdaj drugače, da ne
               bodo konkretni projekti ampak bodo imeli kup denarja, potem bomo pa sproti
               balansirali. Tako kot dirkališče v Cerkljah. Nimamo nobenega projekta še potrjenega,
               hosto pa že sekajo. Se pravi, da nekdo že ve kaj bo tam. In v časopisih piše, da bodo
               kohezijska sredstva. Iz OP ROPI programa, to je pa naš program, okoljski in prometni.
               Je to res najbolj potrebno? 
               Ampak očitno nekdo ve. Vprašam pozicijske poslance, pa predstavnike Vlade, nihče nič
               ne ve, dela pa se.</p>
               <p>Da ne bom predolg ali da ne bom koga prizadel toliko. Jaz mislim, da dela je veliko
               in da mi v opoziciji nočemo nagajati. Radi pa opozarjamo, ker imamo nekaj
               kilometrine, če ne na državnem pa na lokalnem nivoju in smo kakšen projekt že
               izpeljali. Vsi so podobni, samo eni so manjši, eni so večji. Eni se peljejo z večjo
               skrbnostjo tistim manjši občinski, in eni z manjšo skrbnostjo, to pa so veliki,
               državni. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp33">

               <speaker>PREDSEDNIK IGOR ZORČIČ:</speaker>

               <p>Hvala lepa. Besedo ima kolegica Kotnik Poropat.</p>
            </sp>
            <sp xml:id="SDT7-OZIOIP-nujna-11-2015-04-15.sp34">

               <speaker>MARJANA KOTNIK POROPAT (PS DeSUS):</speaker>

               <p>Vsem lep pozdrav. Torej, da je stanje na naših cestah zelo kritično, problematično
               smo danes vsi ugotovili in se s tem vsi strinjamo. Zato menim tudi sama, da je
               današnja razprava potrebna in da je skrajni čas, da smo to problematiko uvrstili na
               dnevni red Odbora za infrastrukturo.</p>
               <p>V razpravi smo ugotovili, da je potrebno v okviru proračuna zagotoviti potrebna
               sredstva za vzdrževanje cestne infrastrukture in za vzdrževanje, oprostite, in za
               investicije. Gospa Vraničarjeva je lepo povedala, da imamo v državi letno na
               razpolago 9 milijard prihodkov in da Ministrstvo za finance pripravi le globalni
               razrez teh sredstev za posamezne resorje in da je resorni minister tisti, ki potem
               predvidi razdelitev teh sredstev, ki pripadajo ministrstvo za posamezne namene. Ker
               je teh sredstev premalo, tako tudi naš minister za infrastrukturo nima dovolj
               sredstev za zagotavljanje teh nujno potrebnih vzdrževalnih del in investicijskih del
               na področju cestne infrastrukture.</p>
               <p>In seveda ugotovili smo tudi, da je bilo vlaganje v cestno infrastrukturo v preteklih
               letih premalo, da je bilo za to zagotovljenih premalo sredstev in da bo tudi v
               naslednjih letih teh sredstev primanjkovalo. Zato podpiram razmišljanja, da je treba
               zagotoviti dodatne vire sredstev za cestno infrastrukturo in seveda o tem je treba
               razmišljati. In navrženo je bilo, da bi pač zagotovili dodatna sredstva iz
               bencinskega centa, potem nadalje tudi je bil navržen predlog, da bi zagotovili tudi
               iz cestninjenja, predvsem mislim tukaj na cestninjenje za tovorni promet. In tukaj
               resnično podpiram ta predlog, ker podatek, ki je bil danes tukaj povedan, me je
               izredno presenetil, da namreč en tovornjak povzroča na cesti takšno škodo kot 100.000
               osebnih avtomobilov. In to je podatek, ki kaže na to, da je tovorni promet na naših
               cestah tisti, ki mora več kot doslej prispevati za vzdrževanje cestne
               infrastrukture.</p>
               <p>Bom povedala primer iz našega območja. Jaz prihajam iz dravske doline in tukaj
               ugotavljamo, da se s Pohorja in s Kozjaka odvažajo res ogromne količine lesa. Težko
               naloženi tovornjaki, ki seveda puščajo sledove teh prevozov na najprej občinskih
               cestah, potem pa seveda na državnih cestah. Da te ceste uničujejo s tem tovorom, les
               pa odpeljejo v Avstrijo. In seveda tako gre ta dobiček iz te prodaje v zasebne žepe,
               najprej lastnikov gozdov, potem teh prevoznikov in na zadnje se podpirajo  delovna mesta v Avstriji.
               Nam v Sloveniji pa ostajajo samo problemi na cestah, ki se vedno bolj uničujejo, zato
               sem vesela, da smo danes kot sem že rekla to razpravo odprli in podpisali tudi
               predloge, kako bi reševali in seveda bom podprla tudi predlagani sklep, ki je
               pripravljen danes, ko bomo zaključili to razpravo. Hvala lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp35">

               <speaker>PREDSEDNIK IGOR ZORČIČ:</speaker>

               <p>Hvala. Se bom še sam oglasil kot član odbora.</p>
               <p>Jaz se strinjam, da je razprava o tej problematiki na mestu, sploh glede na to, da
               stanje cest rapidno pada in vodi k temu, da bo treba mogoče v neki fazi zadeve celo
               sanirati na ta način, da bo potrebno zgraditi znova, ampak problem je v tem, tako kot
               v marsikaterem drugem problemu v državi, da je ta denar potrebno nekje dobiti in da
               ga ni. Jaz se strinjam z neko oceno, da tudi stanje cest kaže stanje države, če se
               spomnimo leta nazaj, če smo šli v kakšno zelo južne države so bile ceste vedno, bolj
               kot si šel v manj razvito državo, slabše so bile ceste. Najprej si to opazil na
               cestah. Mislim, da se lahko vsi strinjamo s tem, da gre seveda pri tem za vprašanje
               financ, ne za vprašanje neke slabo vodene politike. Nenazadnje, prej sem slisal s
               strani opozicijskih poslancev pač neki očitek v tem, da je politika na tem področju
               trenutno nevzdržna, pa moramo vedeti, da ceste take kot so niso ceste slabe od
               včeraj, ampak so se poškodovale v zadnjih, recimo temu petih letih, ne vem mogoče bo
               strokovnjak za te stvari dal točno bolj oceno. Se pravi, ceste propadajo že več let,
               ne eno leto, ne dve leti, ampak pet pač kolikor časa je za te zadeve namenjeno manj
               denarja.</p>
               <p>Če se vrnem na finance. Slišali smo tudi, da del sredstev, ki se zbira za ceste, da
               je namenjen obnovi železnic. Jaz verjamem, da če ves ta denar vrnemo cestam bomo
               kmalu sklicali sejo odbora, na katerem bomo imeli železničarje, kjer bomo predlagali,
               da povišamo sredstva za obnovo železnic, da so ta premajhna, da imamo železnice, ki
               niso obnovljene več desetletij, da ne rečem 100 let. Prav tako slišimo od marsikoga,
               ne samo, da moramo obnoviti ceste, veliko želja je, da zgradimo nove ceste. Da
               zgradimo tretjo razvojno ost, da zgradimo nove tire, da zgradimo drugi tir. Skratka,
               želje so ogromne. Ko se predlaga, da dajmo nekaj denarja vendarle za ceste, ker se bo
               zgodilo marsikaj, nihče ne pove kje naj ga vzamemo, tudi pri rebalansu proračuna
               kolikor je bilo tudi s strani opozicijskih poslancev predlagano, da se določena
               sredstva namenjajo za investicijo so bila ta sredstva drugje vzeta in problemov v
               državi pa imamo vrsto na raznoraznih področjih, da ne rečem, zdravstva, šolstva.
               Skratka, denarja je povsod premalo. Kadarkoli se, kjerkoli dodeljuje določen denar ga
               je nekje potrebno vzeti.</p>
               <p>Kar se tiče ideje o tem, da je potrebno razmisliti o prihodkih, seveda to niso
               prihodki, če se nekje drugje jemlje, sploh pri drugih proračunskih uporabnikih. Tukaj
               je namesto samo razmislek o tem kar se je govorilo že pred mesecih o nekih tako
               imenovanem bencinskem centu, ampak tudi to mora biti stvar neke podrobne analize, ker
               nenazadnje tudi to obremenjuje avtoprevoznike. Avtoprevozništvo tudi kamioni, tudi če
               so ti toliko bolj kot osebni avtomobili škodljivi za ceste nenazadnje za nekoga
               pomenijo kruh in za državo tudi davke. Če bo razmislek šel v tej smeri, da bi se
               uvedlo takšen cent ali pa spremenilo kakorkoli cestnine v tej smeri mora iti to skozi
               eno podrobno analizo. Jaz verjamem, da bodo na Ministrstvu za  infrastrukturo ali na Ministrstvu za
               finance tudi opravili in na koncu ugotovili izkupiček tega, kaj dobimo s tem, če
               dodatno obremenimo avtoprevoznike, kje je pač večji efekt.</p>
               <p>Jaz osebno bom podprl sklep koalicijskih strank. Predvsem v tem, zaradi tega, ker
               sklep kot je predlagan s strani sklicatelja nekako nedefinirano po moji oceni posega
               v rebalans oziroma v sam proračun. Predlagano je, da naj Vlada predloži načrt
               sistemskega zagotavljanja finančnih sredstev, to je vprašanje, ki se po moji oceni
               ureja v okviru vsakokratnega proračuna, zaradi tega mislim, da je bolj na mestu
               odločitev, ki se predlaga v sklep kot ga predlagajo koalicijske stranke, to je, da se
               najprej proučijo možnosti za sistemsko zagotavljanje finančnih sredstev, to pa
               govorim tudi o zadevah, o katerih sem govoril prej. To je vse. Hvala. Predlagatelj,
               ima besedo.</p>
            </sp>
            <sp xml:id="SDT7-OZIOIP-nujna-11-2015-04-15.sp36">

               <speaker>MAG. MATEJ TONIN (PS NSi):</speaker>

               <p>Dve uri razprave očitno nas malo izčrpuje, ker poslanci zahajajo oziroma prehajate v
               klasični politični spopad, kdo je kaj predlagal in kdo kaj ni. Jaz mislim, da je bila
               celotna opozicija na tej seji zelo prizanesljiva do vlade. Če bi morda bil tukaj
               kakšen del bolj demagoške opozicije, ki svoje nastope formulira nekoliko drugače,
               potem bi morda lahko uro morda tudi uro in pol odvisno koliko bi se gospod razgovoril
               poslušali o tem kako apokaliptične, tragične so razmere v Sloveniji na področju cest
               in cestne infrastrukture. Jaz mislim, da vsak izmed opozicijskih poslancev bi si
               lahko vsaj 15 minut časa vzel pa vse od svojega domačega naslova, do Ljubljane, do
               službe povedal kje vse so luknje in kaj je potrebno storiti pa se tega nismo lotili,
               zato pravim, da smo bili prizanesljivi in državotvorni. Povedali pa smo tudi vire.
               Jaz sem vsaj nakazal o katerih virih je govoril dr. Jože P. Damijan od EU sredstev,
               od cestne obveznice, bencinski cent, višje cestnine za tovorni promet, tuji tovorni
               promet, privatna vlaganja. Moji kolegi so tukaj govorili tudi o 50 dodatnih milijonov
               evrov, ki se jih poskuša zagotoviti z amandmajem. Jasno je, da če nekje zagotoviš in
               nekje odvzameš, ampak tudi upam in si želim, da smo se zelo natančno poslušali, da k
               čemu vse ceste prispevajo gospodarski rasti in k turizmu. Skratka, ko govorimo komu
               vzeti in kam dati, potem je najverjetneje smiselno in v duhu zdrave kmečke pameti, da
               denar predvsem damo tam, kjer si mislimo, da si bomo ustvarili še kaj dodatnega
               denarja, ne pa, da ga dajemo samo tam, kjer se bo porabil in potem ne bo nobenih več
               učinkov.</p>
               <p>Sedaj zadnja razprava, predsedujočega me je malo zabavala, ko je ugotavljal kako je
               naš sklep nenavaden pa se ne mislim v to spuščati in komplicirati, ker se mi zdi
               nesmiselno. Ampak, če pogledate naše tri sklepe, potem ugotovite, da smo prvega
               predlagali samo v tem, da smo se seznanili, drugi je praktično že realiziran, ker je
               prišel minister z izračuni in nam jih je dal, lahko naredimo kljukico in tretji, ne
               drži čisto to, kar ste vi razpravljali, da bi mi kaj mimo posegali, razlika je samo v
               tem, da mi predlagamo, da Vlada ta načrt kako bo zagotovila dodatne sistemske vire
               predloži v treh mesecih, vi pa v petih in pol. To je vsa razlika. Jaz tukaj ne mislim
               delati kraval ali panike. Če mislite, da boste vi to naredili do konca septembra, da
               bi le in pika.</p>
            </sp>
            <sp xml:id="SDT7-OZIOIP-nujna-11-2015-04-15.sp37">

               <speaker>PREDSEDNIK IGOR ZORČIČ:</speaker>

               <p> Hvala. Besedo ima kolega Krajnc.</p>
            </sp>
            <sp xml:id="SDT7-OZIOIP-nujna-11-2015-04-15.sp38">

               <speaker>MAG. BOJAN KRAJNC (PS SMC):</speaker>

               <p> Hvala za besedo, gospod predsednik.</p>
               <p>Predvsem iz zadnjih razprav  kolega Zorčiča in predlagatelja mag. Tonina in na podlagi
               sklepov, ki jih je predlagatelj predlagal izhaja, da lahko pravzaprav navedeno v
               razpravi in sklepih združimo v eden sam sklep, zato poslanske skupine Stranka
               Modernega centra, Demokratična stranka upokojencev Slovenije in Socialni demokrati v
               zvezi s to 1. točko dnevnega reda, ki se tiče problematike vzdrževanja državnih cest
               predlagamo naslednji sklep: <q>"Odbor za infrastrukturo okolje in prostor ugotavlja, da
               je stanje celotnega omrežja državnih cest zaskrbljujoče, zato Vladi predlaga, da do
               30. 9. 2015 prouči možnosti in predlaga rešitve za sistemsko zagotavljanje finančnih
               sredstev za redno vzdrževanje in obnavljanje cestnega omrežja državnih cest v
               Republiki Sloveniji."</q></p>
            </sp>
            <sp xml:id="SDT7-OZIOIP-nujna-11-2015-04-15.sp39">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima kolega Žnidar, potem pa gospod Knez.</p>
            </sp>
            <sp xml:id="SDT7-OZIOIP-nujna-11-2015-04-15.sp40">

               <speaker>LJUBO ŽNIDAR (PS SDS):</speaker>

               <p>Hvala lepa. Tudi sam bom razpravljal v zvezi s predlaganim sklepom, ki ga je
               predlagala vladna skupina SMC, DeSUS in pa SD in ob tem predlaganem sklepu bi vam
               rekel danes rad: <q>"Dobro jutro, kjer se bili pa lani, ko se je sprejemal proračun
               oziroma rebalans proračuna za leto 2014 in 2015?"</q> To je prvo vprašanje. Drugo
               vprašanje bi pa rekel, da ta sklep ne drži, to kar vi tukaj navajate. Tukaj navajate
               Odbor za infrastrukturo, okolje in prostor ugotavlja, da je stanje celotnega omrežja
               državnih cest zaskrbljujoče. Mi opozicija ne ugotavljamo, mi to že dolgo vemo, da
               ostane zaskrbljujoča. Jaz predlagam, da ta sklep popravite, da vladna koalicija
               ugotavlja, da je stanje celotnega omrežja državni cest zaskrbljujoče, ker mi to ne
               ugotavljamo, mi to že dolgo trdno vemo. Tisti naš predlog z amandmajem za povečanje
               za leta 2014 in 2015 za 50 milijonov je bil resen, namenski in danes te skrbi ne bi
               bilo. Jaz bi predlagatelja prosil, da naj popravi, da vladna koalicija ugotavlja, da
               je stanje celotnega omrežja državnih cest zaskrbljujoče, kajti prosim, da nas
               opozicijo tukaj notri izključite, ker mi to vemo in smo se tega zavedali že pri
               sprejemanju proračuna oziroma rebalansa. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp41">

               <speaker>PREDSEDNIK IGOR ZORČIČ:</speaker>

               <p>Gospod Knez.</p>
            </sp>
            <sp xml:id="SDT7-OZIOIP-nujna-11-2015-04-15.sp42">

               <speaker>GOSPOD KNEZ:</speaker>

               <p>Hvala za besedo. Jaz samo sprašujem ali je potrebno odgovoriti na vprašanje poslanca
               Žnidarja, ki je postavil konkretno vprašanje z elektronskim sistemom
               cestninjenja?</p>
               <p>Skladno z navedbami, ki jih je povedal gospod minister lahko povemo, da po ustrezni
               spremembi sklepa vlade ali pa pravzaprav po zeleni luči, ki jo mora vlada dati
               skladno s tem razpisom za elektronski sistem lastninjenja je Družba za avtoceste RS
               pripravljena ali pa sposobna ta razpis objaviti v roku meseca dni in potem je zopet
               odvisno od samega postopka javnega naročila po dnevu izbora pa je faza implementacija
               1 leto predvideno. Razpisna dokumentacija je pripravljena in je že skladna s
               priporočili državne revizijske komisije in čaka pri nas že 1 leto. Hvala lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp43">

               <speaker>PREDSEDNIK IGOR ZORČIČ:</speaker>

               <p>Želi še kdo besedo? <stage>(Ne.)</stage> Jaz bi se samo še odzval na razpravo kolega Žnidar.</p>
               <p>Kolega Žnidar, jaz sem si pridobil tudi te vaše amandmaje iz zadnjega rebalansa iz
               meseca februarja in nisem nikjer zasledil, da ste predlagali kakršnikoli 50 milijonov
               za obnovo cest. Sicer pa, kolikor bi jih predlagali, bi morali seveda tudi povedati
               kje jih vzeti in tukaj se zadeva končna. Tudi mi bi predlagali teh 50 ali 100
               milijonov, ampak problem je v tem, da je treba teh 100 milijonov, potem drugih
               uporabnikom proračun vzeti. Hvala. Imate repliko.</p>
            </sp>
            <sp xml:id="SDT7-OZIOIP-nujna-11-2015-04-15.sp44">

               <speaker>LJUBO ŽNIDAR (PS SDS):</speaker>

               <p>Hvala lepa. Ta predlog s strani Slovenske demokratske stranke je bil podan. Predlog k
               dopolnitvi ali spremembi proračuna nikakor ni sprejet in umeščen, če finančno ni
               uravnotežen. Jaz sedaj pred seboj tega predloga nimam, sigurno pa, zagotavljam, da je
               bil uravnotežen na zmanjšanju  na nekih drugih postavkah.</p>
            </sp>
            <sp xml:id="SDT7-OZIOIP-nujna-11-2015-04-15.sp45">

               <speaker>PREDSEDNIK IGOR ZORČIČ:</speaker>

               <p>Še kdo? <stage>(Ne.)</stage> Zaključujem razpravo. Prehajamo na odločanje o predlogih sklepov.
               Predlagatelja bi vprašal, če vztraja pri svojih sklepih?</p>
            </sp>
            <sp xml:id="SDT7-OZIOIP-nujna-11-2015-04-15.sp46">

               <speaker>MAG. MATEJ TONIN (PS NSi):</speaker>

               <p>Prva dva sklepa umikam, ker sta nepotrebna. Pri tretjem pa vztrajam s čemer
               utemeljujem, jasno je, da se vsaka stvar pripravlja za tekoči proračun in da niti ne
               pričakujemo umestnega rebalansa, ampak mi v tem sklepu pozivamo vlado, da naniza neke
               možnosti sistemskega financiranja. Jaz mislim, da se to da narediti v treh mesecih. V
               kolikor bodo to naredili v treh mesecih bo, potem do dokončnega postopka, ko se bo
               začelo zares pri oblikovanju proračuna še nekaj časa, da bi o teh stvareh tudi javno
               razpravljali oziroma se o teh stvareh pogovarjali. Če ne, boste vi šli na zadnji rok,
               to je 30. 9., ko začne ta proračunski proces teči in bomo spet postavljeni pred
               izvršena dejstva in veliko vpliva na celotno zgodbo ne bomo imeli.</p>
            </sp>
            <sp xml:id="SDT7-OZIOIP-nujna-11-2015-04-15.sp47">

               <speaker>PREDSEDNIK IGOR ZORČIČ:</speaker>

               <p>Prehajamo na glasovanje. Najprej o sklepu Poslanske skupine Nova Slovenija z
               naslednjo vsebino: <q>"Odbor za infrastrukturo, okolje in prostor poziva Vlado RS, da DZ
               RS v roku treh mesecih predloži načrt sistemskega zagotavljanja finančnih sredstev za
               redno vzdrževanje in obnavljanje celotnega cestnega omrežja državnih cest v Republiki
               Sloveniji."</q> Želi kdo obrazložiti svoj glas? <stage>(Ne.)</stage> Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(8 članov.)</stage></p>
               <p>Sklep ni sprejet.</p>
               <p>Prehajamo na glasovanje o predlogu sklepa poslanskih skupin koalicijskih strank z
               naslednjo vsebino: <q>"Odbor za infrastrukturo, okolje in prostor ugotavlja, da je
               stanje celotnega omrežja državnih cest zaskrbljujoče, zato vladi predlaga, da do 30.
               9. 2015 prouči možnosti in predlaga rešitve za sistemsko zagotavljanje finančnih
               sredstev za redno vzdrževanje in obnavljanje cestnega omrežja državnih cest v RS."</q>
               Želi kdo obrazložiti svoj glas? Kolega Žnidar.</p>
            </sp>
            <sp xml:id="SDT7-OZIOIP-nujna-11-2015-04-15.sp48">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči.</p>
               <p>Poslanska skupina Slovenske demokratske stranke bo temu predlogu nasprotovala in to
               iz stališča, ker sklep ne odraža dejanskega stanja oziroma ugotavljate nekaj v našem
               imenu. Kajti, mi smo del odbora in mi ne ugotavljamo, da je stanje celotnega omrežja
               zaskrbljujoče, kajti le vladna koalicija ugotavlja, da je cestno omrežje v
               zaskrbljujočem stanju. Mi to zelo dobro vemo, tako da sklep bi rekel je izvzet iz
               opozicijskih poslancev, tako da bomo glasovali proti.</p>
            </sp>
            <sp xml:id="SDT7-OZIOIP-nujna-11-2015-04-15.sp49">

               <speaker>PREDSEDNIK IGOR ZORČIČ:</speaker>

               <p>Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(4 člana.)</stage></p>
               <p>Sklep je sprejet.</p>
               <p>S tem zaključujem to točko dnevnega reda.</p>
               <p>Prehajamo na obravnavo <title>1A. TOČKE DNEVNEGA REDA – OBRAVNAVA OSNUTKA NACIONALNEGA
                  REFORMNEGA PROGRAMA 2015-2016.</title> Kot gradivo k tej točki dnevnega reda ste
               prejeli osnutek nacionalnega reformnega programa 2015-2016, ki je objavljen na
               spletni strani DZ. Če se ne motim smo prejeli š popravek osnutka, ki ga imate na
               mizi. Bo državna sekretarka obrazložila za kaj gre pri tem popravku. K tej točki so
               vabljeni Ministrstvo za finance, Ministrstvo za infrastrukturo, Ministrstvo za okolje
               in prostor in Urad RS za makroekonomske analize in razvoj. Vlada se je seznanila s
               predlogom nacionalnega reformnega programa 2015-2016 in  pooblastila Ministrstva za finance, da z njim seznami
               pristojne odbore Državnega zbora in Ekonomsko-socialni svet. Nacionalni reformni
               programi morajo kot del evropskega semestra države članice predložiti Evropski
               komisiji. Dokument je osrednji del evropskega semestra in je skupaj s programom
               stabilnosti podlaga za pripravo specifičnih priporočil državam članicam, ki jih ob
               koncu semestra pripravi Evropska komisija in potrdi Evropski svet. Nacionalni
               reformni program je srednjeročni načrt Vlade o prioritetnih ukrepih, usmerjeni tudi v
               izpolnjevanje ciljev strategija Evropa 2020. Vlada bo opravljenih potrebnih
               usklajevanjih končno besedilo nacionalnega reformnega programa sprejela na svoji
               seji. Predlagam, da nam osnutek uvodoma predstavi predstavnica Ministrstva za
               finance, gospa državna sekretarka Mateja Vraničar.</p>
            </sp>
            <sp xml:id="SDT7-OZIOIP-nujna-11-2015-04-15.sp50">

               <speaker>MAG. MATEJA VRANIČAR:</speaker>

               <p>Hvala lepa za besedo. Najprej mi dovolite pojasnilo zakaj ste prejeli popravek
               gradiva oziroma popravek čistopisa. Žal je pri pripravi čistopisa po sobotni seji
               Vlade prišlo do dveh napak v tekstu in s tem popravkom čistopisa jih odpravljamo.
               Prva napaka se je zgodila na 4. strani, kjer je dopolnjen prvi odstavek na strani 4
               pod naslovom Izboljšanje strukturnega salda sektorja država po 0,55 BDP letno. Gre
               samo za bolj jasno zapisano ukrepanje na področju zniževanja strukturnega
               primanjkljaja. Druga napaka je pa pomotoma je na strani 20 bila izpuščena omemba
               strategije razvoja prometa. To je bolj ključno za ta odbor. To je zadnji odstavek na
               strani 20 v popravljenem gradivu imate ta odstavek dodan. Napoveduje pa ta odstavek v
               katero smer naj bi bila pripravljena strategija razvoja prometa. Na splošno o
               nacionalnem reformnem programu. To je sedaj že kar stalnica v mesecu aprilu.
               Pripravljamo ta nacionalni reformni program, ki da v prvem delu generalne usmeritve
               ekonomske politike države za leto, v tem primeru sedaj za leto 2015 in 2016. V drugem
               delu pojasnimo oziroma poročamo o tem, kaj je bilo narejeno in kaj bo delano naprej
               na področju izpolnjevanja specifičnih priporočil, ki smo jih v okviru evropskega
               semestra dobili s strani Evropske komisije oziroma Evropskega sveta. V tretjem delu
               pa poročamo o doseganju ciljev, ki so določeni v strategiji Evropske unije do leta
               2020. Gre za ključne skupno dogovorjene cilje in v bistvu vsaka država je dolžna v
               reformnem programu poročati, kako te cilje dosega. Okvirna struktura nacionalnega
               reformnega programa je določena s strani Evropske komisije. Temu v bistvu tudi
               sladimo. Na podlagi tega opisa ekonomske politike za naslednji dve leti iz
               nacionalnega reformnega programa in pa napovedi nadaljnjih ukrepov za doseganje
               specifičnih priporočil Evropske unije bo v nadaljevanju pripravljen tudi program
               stabilnosti s konkretnejšimi ukrepi, konkretnejšimi številkami na posameznem
               področju. Uvodoma je treba opozoriti tudi na to, da se tako nacionalni reformni
               program, kot tudi program stabilnosti v nadaljevanj, da se nanašata na celoten sektor
               država, torej ne samo na državni proračun, ampak tudi pokojninsko, zdravstveno
               blagajno, občinske proračune in pa druge institucionalne enote sektorja država kot je
               na primer Kad, kot je na primer SDH, ko je na primer DUTB ali pa če hočete agencije,
               ki niso financirane iz državnega proračuna, ampak imajo svoje lastne vire
               financiranja. Seveda je ve tem okviru največji obseg tako na prihodkovni kot
               odhodkovni strani na proračunu in tudi večina ukrepov, ki  bodo v nadaljevanju predlagani skozi program
               stabilnosti, se bo odrazilo skozi proračun.</p>
               <p>Glavna cilja, ki si jih zadajamo z nacionalnim reformnim programom, sta spodbujanje
               gospodarske rasti in nadaljnja javnofinančna konsolidacija. Za ta dva cilja si
               določamo tri prioritete. Prva prioriteta je spodbujanje naložb, tudi v povezavi s tem
               spodbujanje izvozne konkurenčnosti podjetij in razvoja malih in srednjih podjetij,
               razvoja finančnih instrumentov za financiranje delovanja gospodarskih subjektov,
               izboljšanje posojilnih pogojev in ukrepi za privabljanje zasebnih vlagateljev. V ta
               kontekst sodi tudi sodelovanje v tako imenovanem Junckerjevem naložbenem paketu.
               Druga prioriteta so strukturne spremembe, kjer med drugim namenjamo veliko pozornost
               izboljšanju poslovnega okolja z zmanjševanjem administrativnih ovir. Tu smo
               identificirali predvsem dve področji, kjer ocenjujemo, da je potreben in tudi mogoč
               sorazmerno hiter napredek, in sicer, na eni strani področje davčne administracije in
               na drugi strani prostorsko načrtovanje in umeščanje v prostor. Tretja prioriteta
               ostaja fiskalna odgovornost, nadaljevanje procesa implementacije fiskalnega pravila
               tudi v zakonu, ne samo na ravni ustavne določbe. S proračunom 2015 je načrtovano, da
               v letošnjem letu izidemo iz postopka presežnega proračunskega oziroma presežnega
               javnofinančnega primanjkljaja, da bo ta primanjkljaj pod 3% BDP, vendar to ne pomeni
               konca javnofinančne konsolidacije. Tako evropski semester kot naša notranja pravila,
               prej omenjena ustavna določba, od nas zahtevajo nadaljnjo javnofinančno
               konsolidacijo, in sicer z najmanj 0,5% BDP znižanja strukturnega primanjkljaja na
               leto, tako da bi Slovenija lahko dosegla izravnan strukturni saldo do leta 2020.
               Vendar pa smo izrecno v uvodnem delu nacionalnega reformnega programa zapisali, da to
               doseganje srednjeročnega strukturnega salda mora biti uravnoteženo s ciljem
               zagotavljanja ustreznega socialno-ekonomskega položaja posameznikov in zagotavljanja
               domače potrošnje.</p>
               <p>S temi tremi prioritetami in prej omenjenimi cilji se nato v drugem delu nacionalnega
               reformnega programa odzivamo na posamezna specifična priporočila, ki smo jih prejeli
               v lanskem letu, in moramo o njih poročati. Na podlagi naših poročil in načrtov za
               nadaljnje ukrepanje bo Evropska komisija letos konec maja, v začetku junija
               predlagala nova specifična priporočila. Če grem samo na hitro skozi posamezna
               priporočila: odprava čezmernega primanjkljaja in stabilizacija javnega dolga,
               dolgoročna vzdržanost javnih financ in obvladovanje stroškov staranja, gre za
               nadaljevanje oziroma za analizo učinkov pokojninske reforme in določitev smeri
               morebitnih potrebnih nadaljnjih sprememb; tretje priporočilo se nanaša na trg dela,
               kjer je bilo ogromno narejenega v zadnjem obdobju; četrto področje so banke in bančni
               sistem, kjer je ravno tako bil narejen v lanskem letu pomemben napredek, treba pa je
               aktivnosti nadaljevati, da bo izboljšan položaj bank, da se prenese tudi v
               ustreznejše financiranje gospodarskega sektorja s strani bank; peto priporočilo,
               nadaljevanje ukrepov s področja upravljanja državnega premoženja, na tem področju je
               ključna strategija upravljanja kapitalskih naložb; šesto  priporočilo, prestrukturiranje podjetij, gre
               za nadaljevanje procesa razdolževanja podjetij, ne samo preko Družbe za upravljanje
               terjatev bank, ampak tudi skozi insolvenčno zakonodajo; sedmo priporočilo, zmanjšanje
               poslovnih ovir, to področje sem že omenila; in osmo priporočilo, nadaljevanje ukrepov
               za boj proti korupciji.</p>
               <p>V tretjem delu, kot že rečeno, so opredeljeni ukrepi za doseganje ciljev Evropska
               unija 2020. Gre za ukrepe s področja spodbujanja zaposlovanja, krepitve vlaganja v
               raziskave in razvoj, izobraževanja, zmanjševanja revščine in doseganje podnebnih
               oziroma okoljskih ciljev.</p>
               <p>Mogoče samo toliko za kratek uvod, več pa v razpravi, glede na to, kaj vas bo
               zanimalo. Hvala lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp51">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnica Ministrstva za okolje, gospa ministrica Irena Majcen?
               Izvolite.</p>
            </sp>
            <sp xml:id="SDT7-OZIOIP-nujna-11-2015-04-15.sp52">

               <speaker>IRENA MAJCEN:</speaker>

               <p>Hvala, gospod predsednik. Spoštovane poslanke in poslanci, dober dan!</p>
               <p>Ministrstvo za okolje in prostor se je v pripravljanje osnutka nacionalnega
               reformnega programa vključilo z nekaj idejami oziroma z nekaj usmeritvami.
               Ugotavljamo, da pogoji za gospodarsko rast bodo zagotovljeni z izboljšanjem
               dejavnikov konkurenčnosti in dvigom produktivnosti gospodarstva ter stopnje
               zaposlenosti, seveda ob zavedanju demografskih in okoljskih omejitev oziroma
               priložnosti. Zato se bodo izvajale tudi investicije v okoljsko infrastrukturo z
               večjimi ali boljšimi multiplikativnimi učinki. V strukturnih reformah so ključne
               spremembe na področju prostorskega načrtovanja, graditve objektov ter umeščanja v
               prostor. Seveda pa tudi z aplikacijami ali s programom E-vode, s katerim smo že
               vstopili v enotno kontaktno točko. Nadaljujemo pa tudi s programoma E-prostor in
               E-okolje, kar bo zanimivo ne samo za naše investitorje, ampak za mnoge, ki se s temi
               zadevami ukvarjajo v poslovnem svetu.</p>
               <p>Pomembni cilji na področju zmanjševanja emisij toplogrednih plinov. Slovenija ima v
               skladu z odločbo o delitvi naporov določen nacionalni cilj, da se do leta 2020
               emisije toplogrednih plinov v teh sektorjih ne bodo povečevale za več kot 4% glede na
               leto 2005. Hkrati ima Slovenija letne cilje, katerih doseganje se preverja na podlagi
               preverjenih evidenc emisij z dvoletnim zamikom. Izvedbeni načrt ukrepov za doseganje
               ciljev predstavlja operativni program zmanjšanja toplogrednih plinov do leta 2020, ki
               ga je Vlada potrdila v decembru 2014. Ukrepi tega programa predstavljajo ključni del
               programa za spreminjanje Slovenije v gospodarno, zeleno in konkurenčno nizkoogljično
               gospodarstvo. Zato je del spodbud namenjenih v zgodnejše faze razvoja rešitev za
               zeleno gospodarsko rast, to so spodbude v raziskave in tehnološki razvoj, za
               ekoinovacije ter podpore za vstop na trg. Ukrepi so namenjeni izboljšanju učinkovite
               rabe virov, zniževanju toplogrednih plinov, z učinkovitostjo in inovacijami
               izboljšati konkurenčnost, spodbujati rast in zaposlenost. Za slovensko gospodarstvo
               je sicer značilen izrazit razkorak med rastjo bruto družbenega proizvoda in emisijami
               toplogrednih plinov, ne pa tudi razkorak med gospodarsko rastjo in skupno rabo
               materialnih virov, kar bo za cilje zmanjšanja emisij toplogrednih plinov in
               dolgoročno konkurenčnost ključno.</p>
               <p>Cilji na področju obnovljivih virov energije. Cilj povečanja deleža obnovljivih virov
               energije v končni porabi energije na 25% do leta 2020. Uradni podatki za leto 2013 pa
               kažejo, da je delež znašal 21,5%, kar je 2 odstotni točki več kot planiran vmesni
               cilj.</p>
               <p>Sektorski cilji, in s tem bi zaključila. Električna energija, sedaj imamo 32,8%
               doseganje oziroma 97% doseganje vmesnega cilja. Delež za  ogrevanje in hlajenje znaša 31,7% oziroma 125%
               doseganje cilja in delež v prometu 3,4 oziroma 97% doseganje vmesnega cilja. Toliko
               na kratko, več pa v diskusiji. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp53">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Najprej bi opravičil gospoda ministra za infrastrukturo dr. Petra Gašperšiča, ker je
               imel obveznost, je rekel, da se bo vrnil na sejo. Pa vseeno vprašam vas, ali imate
               kakšno stališče glede tega? Če se bo vrnil med razpravo, bo… <stage>/ oglašanje v ozadju/</stage>
               Dobro.</p>
               <p>Bi vi želeli besedo? <stage>/ oglašanje v ozadju/</stage> Izvolite. Prosim, da se predstavite za
               magnetogram.</p>
            </sp>
            <sp xml:id="SDT7-OZIOIP-nujna-11-2015-04-15.sp54">

               <speaker>KAREL LIPIČ:</speaker>

               <p>Čeprav bom pri 3. točki dnevnega reda, ampak vseeno, kot predsednik Zveze ekoloških
               gibanj Slovenije, nevladne okoljske organizacije, ki ima status društva v javnem
               interesu. Ko sem dobil ta dokument, predvsem kjer piše <q>"Drugi osnutek, 13. april,
               nabor velikih investicijskih objektov v sklopu Junckerjevega načrta"</q>. Namreč, tule,
               kjer so omenjeni kriteriji, ki so postavljeni s strani projektne skupine na ravni
               Evropske unije, mi smatramo v Zvezi ekoloških gibanj, in to je dejansko tudi
               priporočilo Vladi in resornim ministrstvom, da poleg teh treh kriterijev, ki so
               nekako že napisani, manjka tudi kriterij okoljski vidik. Namreč, zakaj ga posebej
               poudarjam, ker je pri investicijah v okvirnem naboru projektov v Sloveniji, ki je
               poslan Evropski uniji, za področje okolja oba podpiramo. Vendar ko se pa začne
               segment naštevanja področij energije in transporta, so pa projekti, ki so sicer lahko
               upravičeni, okoljsko nedodelani. Predvsem bo šlo za grobe posege v bivalni prostor in
               tu se bodo pojavljali številni <q>"nimby nimet"</q> efekti. Problem bo, ali bo upoštevana,
               spoštovana Aarhuška konvencija, tudi ustavne pravice ljudi, ki živijo v tem prostoru,
               kjer se bodo ti objekti oziroma trase nameščale. Govorili bomo tudi v tem času o
               ohranitvi rodovitne zemlje, pitne vode in predvsem področju sevanj, neioniziranih
               sevanjih. Ta trenutek so projekti, ki so že evropsko financirani, želim samo
               opozoriti na projekt, ki teče za postavitev GSMR oziroma bazno-testnih postaj v
               Slovenskih železnicah, so povzročili ca 30 civilnih iniciativ, ker se niso upoštevali
               okoljski vidiki oziroma ni se upoštevala Aarhuška konvencija in pravice ljudi, ki
               živijo na teh trasah. In da bom konkreten. Ko govorimo o trasah, Cirkovce-Pince,
               prisostvovali smo na vseh javnih razpravah v zadnjih petih letih, večina pripomb
               krajanov je bilo zavrnjenih. In v tem pasu, 40-metrskem, kar je premalo, mi
               zahtevamo, da so ti pasovi vsaj 80- do 100-metrski, oziroma zahtevamo spremembo
               zakonodaje, uredbe iz leta 1996. To bo sigurno pas, ki bo širok 80 metrov in več. In
               tu nista samo dva objekta, ki jih bo treba odkupiti, ampak v tem koridorju je najmanj
               80 do 100 objektov. Seveda, rešitve so v premikih daljnovodov, to je zdaj še čas, v
               kabliranju, tako kot počnejo Švicarji in to je edina rešitev v urbanih naseljih, ali
               pa v odkupu objektov. To je projekt, na katerega opozarjam, ki zna imeti probleme. Že
               ta trenutek je pet civilnih iniciativ, eno društvo deluje v tem koridorju.</p>
               <p>Drugo je plinovod Madžarska-Italija. In tudi plinovod, ki bo šel z otoka Krka v
               Slovenijo, bo posegel v Kras oziroma kraško območje, in tu znajo nastati problemi.
               Hidroelektrarne na srednji Savi bodo prvi problem, pa seveda tudi Luka Koper ni kot
               taka nedolžna. Dočim druge hitre ceste in tako naprej bo bolj govora o podtalnici
               oziroma še bolj o rodovitni zemlji.</p>
               <p>To so elementi, in s tem tudi zaključujem, kjer bi morali dodati ta okoljski kriterij
               in se nanj tudi resno pripraviti, ker drugače znamo imeti hude probleme v planiranju,
               načrtovanju, predvsem pa pri izvedbi. Hvala.</p>
            </sp>
            <sp xml:id="SDT7-OZIOIP-nujna-11-2015-04-15.sp55">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi morda še kdo od vabljenih besedo? <stage>(Ne.)</stage> </p>
               <p>Prehajamo na razpravo članic in članov odbora. Kolega Tonin ima besedo.</p>
            </sp>
            <sp xml:id="SDT7-OZIOIP-nujna-11-2015-04-15.sp56">

               <speaker>MAG. MATEJ TONIN (PS NSi):</speaker>

               <p>Dokument, ki je pred nami,  na 30 straneh popisan kaj naj bi bile glavne usmeritve ekonomske
               politike vlade v prihodnjih letih, 2015 in 2016 kaj naj bi bil glavni reformni
               program, torej tisti ključen dokument kaj naj bi vlada počela 2015 in 2016, da bi
               dosegla veljavno finančne cilje. Če ste si ta dokument prebrali, potem ste videli,
               vsaj jaz dve stvari opažam notri. Eno je, da v nekaterih delih gre zgolj za opis
               dejanskega stanja, kjer niti ni nobenih konkretnih reformnih ukrepov. Samo natančno
               se popiše kakšna je situacija na tem področju danes. Nekje so ukrepi sicer popisani,
               ni pa nobene časovnice kako se bodo ti ukrepi izvajali. Lahko je sicer tak odgovor s
               strani vlade ali pa Ministrstva za finance. Ja, seveda, to je predvideno obdobje
               2015-2016 ampak saj veste, to obdobje je tako, da te hitro odpravijo, ni pa
               podrobnejše časovnice. To sta dve moji konkretni pripombi, ki jih pri tem gradivu
               imam. Skratka, če povzamem. Prešibka oziroma premalo detajlov oziroma podrobnosti na
               nekaterih področjih in pomanjkljiva časovnica oziroma časovnice sploh ni.</p>
            </sp>
            <sp xml:id="SDT7-OZIOIP-nujna-11-2015-04-15.sp57">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Še kdo? Kolega Lah.</p>
            </sp>
            <sp xml:id="SDT7-OZIOIP-nujna-11-2015-04-15.sp58">

               <speaker>ZVONKO LAH (PS SDS):</speaker>

               <p> Hvala lepa za besedo.</p>
               <p>Tudi jaz se strinjam s predhodnikom, da iz tega programa ven, ker gre za kratko
               obdobje, 2015-2016, da konkretnih ukrepov ali pa projektov, tukaj so našteti neki
               projekti, cifre precej visoke ampak jaz se bojim, da so to pobožne želje za ti dve
               leti. Zadaj za tem mora biti konkreten projekt pripravljen do določene faze, če vemo,
               da umeščamo v prostor po pet let ali več, da predno je pridobljeno gradbeno
               dovoljenje in vsi postopki speljani, mislim, da bo še kakšno leto več minilo, ne samo
               2015 in 2016, če gledam področje infrastrukture in okolja, to kar ta odbor pokriva.
               Veseli me, da je tukaj navedena prostorska zakonodaja, ampak jaz bi se na tem
               področju, čeprav me gospa ministrica že malo težje gleda, ker se večkrat srečamo in
               sem kritičen, jaz bi predlagal, da se določeni cilji postavijo. Gradbeno dovoljenje v
               30 dneh. Prostorski akti sprejeti v enem letu. In od tega potem izhajati nazaj in se
               pravilno organizirati. Če gledamo normativni program dela vlade za letošnje leto,
               prostorska zakonodaja naj bi bila sprejeta v prvi tretjini 2016. Najprej je to
               prostorska zakonodaja, potem so pa prostorski akti, ki jih morajo sprejeti občine na
               osnovi tega. Zdaj sprejemajo kar nekaj let občine. Potem če pogledamo pa prostorske
               akte, ki zagotavljajo podlago za razvoj gospodarstva, govorim prostorske akte na
               področju nekih industrijskih con tujih investicij, ki jih občine sprejemajo, ne
               država. Država sprejema v glavnem državne, to so infrastrukturni objekti energetski,
               ampak tukaj ni tujih investitorjev, ki bi zagotavljali nova delovna mesta za naprej,
               za nedoločen čas. To so projekti, ki dajejo določen učinek v času gradnje in seveda
               omogočajo tudi potem dolgoročno rast gospodarsko, tisto konkretno na hitro, ki mi
               rabimo, so pa tuje investicije. In če <stage>/ nerazumljivo/</stage> investitor pride sem, on rabi v
               pol leta, najkasneje v enem letu začeti graditi. Naši postopki pa zdaj potrebujejo
               najmanj pet let. Prostorski akti in vse ostalo. Investitorji gredo naprej, gredo
                  drugam. Jaz sem
               tudi ministru za gospodarstvo povedal, da nova finančna perspektiva je za vse države,
               tudi sosednje se začne 2014-2020. Nekateri investitorji čakajo kdaj bodo razpisi,
               kdaj bo država kaj dala. Vse države dajo tujim vlagateljem. Pravijo kdor hitro da,
               dvakrat da. Pri nas kje smo mi, s to prostorsko zakonodajo in gradbenimi dovoljenji.
               Investitor ko pride k nam izpraša kje ste, kakšna je cena, kakšni so postopki, kdaj
               bom začel graditi. Kdo lahko v tej državi odgovori? Dokler bomo imeli 36 nosilcev
               urejanja prostora in bodo vsi morali dati smernice, pogoje, soglasje in ne vem kaj še
               vse, to traja toliko časa in način, ki ga imamo pri prostorskih aktih, da so vsi ti
               nosilci urejanja v fazi postopka pametni, eden bolj kot drugi. Recimo investitor ko
               pride bi moral z neko lokacijsko informacijo dobiti odgovor ali bo lahko gradil ali
               ne. Pri nas mora pa investitor naprej kupiti zemljo, izdati, izdelati projekt za
               gradbeno dovoljenje in potem, to traja kakšnih par let, mora molit boga, da mu bo
               upravna enota izdala gradbeno dovoljenje, ker prej se ne ve kaj se bo spomnil
               posamezni nosilec urejanja prostora. Ali bo kakšen metuljček, ali bo kakšna dvoživka
               kje, ki mu bo to preprečila. To tuji investitorji v te <q>"špile"</q> ne gredo. In vprašajte
               tiste na Spiritu koliko investitorjev je v zadnjih nekaj letih zaradi tega šlo
               naprej. Beremo, da v Srbiji dobiš v enem mesecu, Bosni v 14 dneh, v Avstriji gradbeno
               dovoljenje v 2 urah. Pristop je naroben. Ti nosilci urejanja prostora bi morali vsak
               med svoj akt, ki ga občina oziroma izdelovalec prostorskega akta vgradi v prostorski
               akt občine, v OPN in potem nima ta nosilec urejanja kaj več početi, potem je stvar
               odgovornega projektanta in tistih na občini oziroma na upravni enoti, da upoštevajo
               ta <stage>/ nerazumljivo/</stage> v prostorskem aktu in potem bi lahko izdali neko potrdilo, da bo
               investitor lahko gradil. Ti nosilci urejanja pa nimajo tega in so potem skozi do
               gradbenega dovoljenja pametni, eden bolj kot drugi. Če ne verjamete imam tukaj v
               torbi dokument, ker bi moral nekdo samo knjižice dajati državnim uradnikom, da ne
               rečem še kaj drugega, zaradi povzročeno škodo. In čas bi bil, da gre tudi kakšen na
               Dob zaradi svojih rabot. Ker imamo pri nas tak pristop, ustrahovanje naših
               državljanov, investitorjev, vlagateljev, do konca. Do pridobitve uporabnega
               dovoljenja. To ne gre, če hočemo kakšen denar v državni proračun. 900 tisoč objektov
               zgrajenih v neskladju s predpisi, zakoni. Samo Sklad kmetijskih zemljišč je ugotovil,
               da jih imamo v občini Izola 3 tisoč, na svoji zemlji, na državni zemlji s katero
               upravlja Sklad kmetijskih zemljišč. Se pravi gospodar država, podaljšana roka države
               je Sklad kmetijskih zemljišč. In še ne bi se zbudili, če ne bi bil sprejet Zakon o
               davku na nepremičnin, ker bi moral sklad plačati državi davek za objekte, ki so jih
               drugi zgradili na državni zemlji. Nekaj 10 tisoč objektov na črno zgrajenih,
               neskladno s predpisi pomeni 
               da je dobil gradbeno dovoljenje pa je zgradil drugače, kot je velelo gradbeno
               dovoljenje ali določi gradbeno dovoljenje projekt. Tisti, ki je na črno jih je nekaj
               deset tisoč. Kaj bomo s temi objekti naredili? Sedanja zakonodaja, sprejemanje OPN ne
               omogoča legalizacijo velike večine teh objektov, ki so jih ljudje zgradili. In občine
               ne gredo v spremembo OPN, ker ne morejo pod streho spraviti stvari po naši
               zakonodaji, zato ker so določeni resorji tako pametni. Tukaj bo treba presekati. Jaz
               vem,da je to izredno težka naloga. Mogoče tako kot je bil Jazbinškov zakon takrat za
               družbena stanovanja, sedaj na področju prostora tudi zato, da bodo občine pridobile
               komunalne prispevke, s komunalnimi prispevki bodo zgradili komunalno infrastrukturo.
               In komunalna infrastruktura bo pogoj za razvoj gospodarstva. Marsikdo bi rad bo
               uredil, če bi imel možnost, pa je nima. In če mislite, da je ta zadeva enostavna in
               da se da čez noč narediti, mogoče se da, ampak ne vidim tistega, ki bi to naredil.
               Isto je z državnimi cestami. Ogromen problem je občinske ceste zgrajene na zasebnih
               zemljiščih. To je ogromen problem. In ga bo nekdo moral rešiti, ali pa nekdo nalašč
               kuri. Mi bomo imeli prekopanih teh cest, celo firme so registrirane za to, da
               vzpodbujajo ljudi, da bi prekopali. Nekaj je treba narediti na tem področju. Če
               upravna enota zahteva posameznega investitorja, da uredi služnosti, ne vem, 50
               lastnikov na dolžini par kilometrov, da dobi gradbeno dovoljenje, ker nima legalnega
               dostopa, veste kaj delamo s tem? Ljudje nas sprašujejo po zdravi pameti, predvsem po
               kmečki. Ampak tako je, to so dejstva. Imamo 17 občinskih odlokov o kategorizaciji
               občinskih cest razveljavljenih s strani Ustavnega sodišča. Kaj so sedaj te ceste?
               Nič. Javno dobro niso. In v tistih občinah praviloma ne bi smela upravna enota izdati
               niti enega gradbenega dovoljenja. Imam prav? 17 občin je. Koliko jih še bo. Takšno je
               dejansko stanje. Kaj narediti? Mislim, da je treba gasilsko akcijo, ne pa da bomo
               modrovali tu ne vem koliko časa še. To so dejstva. Lahko je izdati odločbo Ustavnega
               sodišča, v enem letu mora občina to pošlihtat, kot to se je pa kopičilo 50 let.
               Zasebna lastnina je svetinja pri nas in še kje po svetu in je treba to spoštovati,
               samo je treba potem javni interes zakonsko praviloma ga določiti po postopkih, ki so
               v pravnih državah pravi in pri nas zahteva tudi Ustavno sodišče. Mi imamo primer, ko
               je eden od lastnikov, cesta gre čez njegovo zemljišča, razveljavil občinski odlok, s
               tem je razveljavil gradbeno dovoljenje investitorju, investitor tožil upravno enoto
               za škodo. Kdo je sedaj odgovoren? Imam tudi sporočilo, problematika kmeta, ki, ne
               vem, 7 let že čaka na gradbeno dovoljenje za hlev, ker ni občina sprejela že 10 let
               občinskega prostorskega načrta. Ali je to spodbuda gospodarstvu? Ni čudno, da se
               potem zemlja zarašča, 
               če kmetje ne morejo graditi tistega, kar je nujno potrebno in še marsikaj, pa gradnja
               silosov. Težimo k temu, da se kmetije povečujejo, da bodo konkurenčne evropskim
               kmetijam, a po drugi strani ne smejo na kmetijskih zemljiščih <stage>/ nerazumljivo/</stage> silosa
               zgraditi. Stavbnih zemljišč v okviru vasi pa ni. Kaj narediti? To so majhen, za ene
               majhne stvari, če jih pomnožimo s številom takšnih primerov, pa niso stvari več
               majhne, ampak so velike, ogromne. In mi smo tisti poslanci, ki sprejemamo zakonodajo,
               vlada pa je tista, ki predlaga. Lahko je tudi posamezni poslanec, ampak ne vem kdo bi
               lahko na tem področju posamezni poslanec pripravil tako kompleksno zakonodajo, da bi
               šla skozi. Bodo pa hude težave pri vseh nosilcih urejanja prostora. Jaz bom enkrat
               res predstavil v Državnem zboru problem, ki ga gospod minister pozna na našem
               območju, še iz časov, ko je bil v drugih službah, avtoceste in prehoda za divjad in
               tako naprej. Zelo zanimiva zgodba je štorija, ki je državo stala kar nekaj milijonov,
               pa se še vleče in je zakonsko čisto čista. Tako, da ne boste samo mene poslušali.</p>
               <p>Lepo je napisano, ampak akcijski načrti, ukrepi, termini manjkajo. To je isto, kot
               Miklavžu ali Dedku Mrazu napišeš svoje želje in potem čakaš kaj bo. Stvari so
               preresne, ker ne bo denarja v proračun in ne bomo imeli kaj deliti. Želje so sicer
               dobre, ampak treba jih bo bolj konkretizirati oziroma besede bodo morale postati
               meso.</p>
            </sp>
            <sp xml:id="SDT7-OZIOIP-nujna-11-2015-04-15.sp59">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Lisec.</p>
            </sp>
            <sp xml:id="SDT7-OZIOIP-nujna-11-2015-04-15.sp60">

               <speaker>TOMAŽ LISEC (PS SDS):</speaker>

               <p>Hvala, predsednik.</p>
               <p>Zelo na kratko. Najprej eno čisto tehnično vprašanje za predstavnike Vlade. Piše, da
               se je z novim osnutkom nacionalnega reformnega programa Vlada seznanila na redni seji
               v soboto, 11. aprila. Če smem, kot poslanec, vprašati kako je to dejansko zgledalo
               oziroma koliko časa je trajala razprava. Jaz sem bil v soboto med 9. in 17. uro na
               enem sestanku, pa moram reči, da sem zaradi tega, ker je bilo zunaj lepo vreme trpel,
               pa me zanima kako to zgleda na rednih sejah Vlade v soboto, glede na to, da govorimo
               o zelo pomembnem projektu.</p>
               <p>Ne bom se spuščal na druge segmente, bi morda dva, tri odzive s strani pristojnih
               ministrstev, glede predvsem tega Junkerjevega načrta za leti 2015 in 2017. Smo že v
               prvi polovici leta 2015, pa me zanima, štiri vprašanja. Eno, kar se tiče energetske
               sanacije stavb je tukaj napisano okvirno 300 milijonov evrov. Pa me zanima, ali so to
               izključno sredstva Eko sklada ali je morda minister od takrat ko sem mu pred tremi
               meseci postavil poslansko vprašanje kako je s sanacijo javnih stavb v lasti države in
               lokalnih skupnosti. Takrat je bil odgovor, da je ministrstvo objavilo smernice, in da
               je medresorskem usklajevanju dolgoročna strategija, me zanima ali je ta energetska
               sanacija kako bolj konkretizirana v teh 300 milijonih evrov. To je prva stvar.</p>
               <p>Druga stvar, glede hidroelektrarn na srednji Savi, sicer majhen znesek, ampak
               podpiram da so hidroelektrarne na srednji Savi prišle v ta okvirni nabor projektov.
               Verjamem, da bo teh 15 milijonov evrov namenjenih v teh dobrih dveh letih predvsem za
               pripravo dokumentacije, pa upam, da tudi kakšen odkup zemljišč in me morda kakšen
               stavek s tega področja zanima. Potem pa imam še tri vprašanja. Eno je, kar se tiče drugega tira.
               Tukaj piše, da je ocenjena investicijska vrednost 1,5 milijarde evrov in bi v teh
               dveh letih in pol porabili oziroma vložili 433 milijonov evrov v povezavo Severni
               Jadran – Alpe, vključno z drugim tirom, in me zanima spoštovani minister, včeraj ste
               bili na enem izmed medijskih portalov gost klepetalnice in so vam tudi včeraj
               zastavili eno vprašanje in me zanima, tudi v povezavi s tem, ko pišete v naslednji
               točki Širitve in modernizacije Luke Koper in me zanima ali še vedno stojite za
               izjavo, da bi prodali Luko Koper, da bi gradili oziroma izgradili drugi tir Koper –
               Divača. In pa, ker je tukaj še vedno investicijska vrednost 1,5 milijarde, veliko je
               bilo govora o zanimanju drugih družb, drugih držav, pa morda namesto pisnega
               vprašanja, je morda danes trenutek, da poveste kako je s to zadevo, koliko je
               interesentov za drugi tir.</p>
               <p>In zadnja stvar, tretja razvojna os, hitra cesta sever – jug je v letih 2015-2017
               predvidenih 75 milijonov evrov, in me zanima za kaj bodo ta sredstva porabljena, ker
               ste včeraj dejali, citiram: Dejavnosti umeščanja v prostor bomo skupaj z Ministrstvom
               za okolje in prostor nadaljevali v letu 2016. In me zanima ali ste leta… <stage>/ oglašanje
               iz dvorane/</stage> v osrednjem delu, skratka zanima me kaj bo narejeno v letu 2015, 2016,
               2017 za teh predvidenih 75 milijonov evrov. Skratka ali gre za odkupe zemljišč ali
               pripravo dokumentacije. Ta tema zanima državljane od Koroške do tistih, ki se
               dotikajo meje s Hrvaško. Vemo, da na osrednjem delu je 75 milijonov zelo malo, če
               želimo narediti tisti delokrog okoli Novega mesta, ki naj bi bil do leta 2020 in ne
               do 2017, kot ste obljubili, skratka kje vidite ta vložek 75 milijonov evrov na
               investiciji tretja razvojna os.</p>
               <p>Hvala za odgovore.</p>
            </sp>
            <sp xml:id="SDT7-OZIOIP-nujna-11-2015-04-15.sp61">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo gospa ministrica Irena Majcen.</p>
            </sp>
            <sp xml:id="SDT7-OZIOIP-nujna-11-2015-04-15.sp62">

               <speaker>IRENA MAJCEN:</speaker>

               <p>Hvala za besedo, gospod predsednik.</p>
               <p>Jaz bi na kratko vseeno komentirala, da v nacionalnem reformnem programu ne moremo
               vključiti zakonodaje, je pa smiselno, da povemo, da je ta naša naloga, da pripravimo
               spremembo toliko pomembna, da lahko vpliva na odvijanje ali hitrejše izvajanje
               postopkov. Gre predvsem za gospodarsko rast. Bi pa si upala trditi, da je v Sloveniji
               že v preteklosti bilo tudi s sredstvi evropske kohezijske politike zgrajeno veliko
               industrijski con, pa niso zasedene, kar pomeni, da morebitni investitorji imajo
               možnosti, da si poiščejo takšno zemljišče, kjer bo izgradnja hitreje stekla. Želim
               si, da bi naš portal e-prostor omogočil takšnim investitorjem in tudi vsej slovenski
               javnosti hiter pregled prostih prostorov, prostih zemljišč, stavbnih zemljišč, kjer
               je gradnja možna, pa tudi v povezavi s prostorskimi akti iz katerih potem izhaja kaj
               vse je na takšnih zemljiščih hitro možno zgraditi, v primeru izdaje gradbenih
               dovoljenj pa si upam trditi, da pri dobro pripravljeni dokumentaciji, ki obsega vse
               za popolno vlogo je lahko čas do izdaje gradbenega dovoljenja, recimo tam od 30 do 60
               dni. Se pa strinjam, da je pred nami veliko delo. Na terenu so bile prve razprave že
               opravljene, in priprava same spremembe gradbene dokumentacije poteka. Je pa res da bo
               čas sprejema odvisen tudi od tega, koliko se bomo o spremembah lahko uskladili tudi v
               teh prostorih.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-11-2015-04-15.sp63">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi gospod minister Peter Gašperšič.</p>
            </sp>
            <sp xml:id="SDT7-OZIOIP-nujna-11-2015-04-15.sp64">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Zdaj, če mogoče samo kako se je NRP usklajeval bi kar jaz to pojasnil. Na Vladi smo
               imeli pravzaprav tri obravnave na treh sejah vlade, to je dveh v zaporedju ob dveh
               četrtkih, vmes je bila potem še delovna skupina ad hoc ustanovljena, nekaj ministrov je vmes sodelovalo, kjer
               so se določene zadeve še dodatno potem usklajevale, pripravil potem nek predlog
               osnutka, ki se je v četrtek na Vladi v tem drugem četrtku predstavil in na podlagi te
               predstavitve smo potem še zaključno, da tako rečem, redakcijo imeli še na tej redni
               sobotni seji, ki je trajala od 8.30 nekje do pol enih. Tako da je kar lep del sončne
               sobote bil potrošen za usklajevanje nacionalnega reformnega programa. Jaz mislim, da
               je vse to delo potekalo konstruktivno in da ta nacionalni reformni program, ki je
               pred vami, na nek način to tudi odraža. </p>
               <p>Če se potem vrnem na vprašanja, ki so bila konkretno vezana v povezavi z Junckerjevim
               načrtom in s temi projekti, ki se nanašajo na infrastrukturni resor, jaz bom rekel,
               žal, to se je pripravljalo že, mislim da, novembra, decembra, ko smo pripravljali to
               prijavo nabora okvirnih projektov, ki bi lahko bili primerni za črpanje sredstev iz
               Junckerjevega sklada. Tako, da sedaj tega računovodskega razreza kaj je vse v teh
               cifrah notri bilo takrat vključeno vam iz glave sedaj res ne bi mogel podati. Lahko
               pa povem kaj imamo v načrtu recimo na posameznih projektih. Pri energetski sanaciji
               stavb je ta znesek 300 milijonov evrov. Vključuje seveda ne samo sredstva eko sklada,
               ki bodo letos, recimo, namenjena za subvencije za nepovratna sredstva v višini 35
               milijonov evrov. Razpisi so ravno prejšnji teden šli ven. Tukaj so tudi evropska
               kohezijska sredstva za sanacijo javnih stavb. Tukaj vemo, da bo zelo intenzivno se
               delalo na sektorju stavb osrednje vlade, to so stavbe ministrstev, kjer moramo v
               skladu tudi z zahtevami evropskih direktiv vsako leto do 2020 energetsko sanirati 3%
               tlorisnih površin stavb. Precejšen del tega bo posvečeno tem projektom. Tu so
               vključena tudi sredstva, ki bodo mobilizirana še dodatno z mehanizmi energetskega
               pogodbeništva. Namreč, tu je zelo pomembno, da ta evropska sredstva, ki bodo na voljo
               služijo bolj kot ne za vzvod, da spodbudimo še dodatne vložke. Skratka, da na ta
               način čim večji investicijski obseg dosežemo. In to nameravamo doseči preko mehanizma
               energetskega pogodbeništva. Tudi zato smo na ministrstvu že pripravili navodila, kako
               naj se tudi potem posamezni resorji teh mehanizmov poslužujejo. V dogovorih pa smo
               tudi s SID banko, ki bi tudi tu lahko pomagala. Namreč, en del sredstev bi se
               obravnaval kot povratna sredstva. Skratka, da bi preko SIB banke se ta zadeva krožila
               in bi na ta način še dodatno okrepila to investicijsko dejavnost. Toliko mogoče okoli
               energetske sanacije.</p>
               <p>Hidroelektrarne na srednji Savi, tu vemo, da je treba sedaj intenzivno pravzaprav
               začeti aktivnosti na umeščanje v prostor. Tukaj so to prav gotovo sredstva, ki so
               namenjena tem aktivnostim, študijam, analizam, pripravi dokumentacije in tako naprej.
               Delamo skupaj z Ministrstvom za okolje in prostor na tem, da bi to res pospešili. Za
               te tri spodnje hidroelektrarn, kjer ne pričakujemo težav z naturo območji,</p>
               <p>Kar se tiče potem same investicije drugega tira je bilo vprašanje, ali še nameravamo
               v ta namen prodati Luko Koper. To ni naš namen, ampak še vedno obstaja seveda, mi
               vemo investicija v drugi tir in Luko Koper sta pravzaprav neločljivo organsko
               povezani zadevi, brez Luke Koper ne rabimo drugega tira, brez drugega tira ni možen
               nadaljnji razvoj Luke Koper. V tem smislu, bom rekel, je ta železniški projekt
               drugega tira v primerjavi z nekimi drugimi, recimo, investicijami v železniško
               infrastrukturo nekaj posebnega. Skratka, je zelo zelo ekonomsko odvisen od poslovanja
               od Luke Koper. In v tem smislu je tudi na nek način tudi potem možno  neko partnerstvo za
               nekoga, ki bi želel investirati, recimo, v Luko Koper, da bi iz tega naslova lahko
               prispeval nekaj denarja tudi za gradnjo drugega tira ali, saj pravim, tudi čisto kot
               neka opcija, da bi se delež držav v podjetjih, recimo, Luke Koper, Slovenske
               železnice Tovorni promet, dezinvestiral, ta pridobljena sredstva se namenila v nek
               sklad za izgradnjo drugega tira, kjer pričakujemo tudi ustrezen delež evropskih
               sredstev, manjkajoči delež pa potem lahko tudi še z nekimi drugimi oblikami
               partnerstva. Skratka, na ta način je ena od možnosti, da se financira investicija
               drugega tira. Govorim, ena od možnosti, obstajajo še druge možnosti. Mi smo trenutno
               v fazi priprav teh različnih modelov partnerstev. To načrtujemo narediti, te možne
               modele definirati, zelo natančno jih pripraviti nekako do poletja. In potem bi s temi
               različnimi modeli šli v svetovno javnost, preverili interes, za kateri model bi
               obstajalo največ interesa in potem za tisti model narediti javni razpis, preko
               katerega bi potem tega zasebnega partnerja pridobili. Interesentov, ki se zanimajo za
               sodelovanje pri tej investiciji, je veliko. Kjerkoli se pojavimo v tujini, bodisi jaz
               bodisi drugi ministri, pravzaprav vsepovsod nas sprašujejo, kdaj se bo tu začelo
               dogajati, kdaj bo gradnja, kdaj bi bilo torej možno se vključiti v to investicijo.
               Tako jaz računam, no, da bo ta projekt iskanja zasebnega partnerja uspešen, glede na,
               kot rečeno, ta interes, ki pravzaprav je zelo močan širom po svetu.</p>
               <p>Glede tretje razvojne osi. Me veseli, da sva klepetala po spletu… <stage>/ oglašanje v
               ozadju/</stage> Aja, samo brali ste. Aha, sem mislil, da ste tudi spraševali. Skratka, kot
               ste torej prebrali, je bilo vprašanje tudi o načrtih za izgradnjo, za razvoj tretje
               razvojne osi v tem osrednjem delu, v zasavskem območju. Tu vemo, da še ni noben del
               te trase umeščen v prostor. Proučevale so se številne variante, tako da je na koncu
               bila odločitev, v preteklosti sprejeta odločitev, da se to umeščanje ustavi. Vendar
               je tudi neka odločitev, da bi v naslednjem letu se te aktivnosti v tem osrednjem delu
               nadaljevale in poskušalo torej vendarle priti do neke umestitve, neke primerne cestne
               povezave, ki bi bodisi lahko obsegala, vključevala tudi del obstoječega omrežja v
               rekonstruiranem stanju, bodisi tudi na določenih mestih z obvoznicami mimo naselij in
               tako naprej. Skratka, v tem delu bomo še veliko morali delati na iskanju primerne
               rešitve. V tem severnem delu, se pravi, od avtoceste do Velenja in naprej do Slovenj
               Gradca, mislim, da je bilo že kar precej povedanega, da se tu nadaljujejo aktivnosti
               v tem delu od Velenja do Slovenj Gradca na izdelavi projektne dokumentacije,
               pridobivanju zemljišč in posledično potem tudi nekje od leta 2019 pričakujemo, da bi
               bilo možno že pričeti z aktivnostmi gradnje. V tem spodnjem delu do Velenja pa, kot
               rečeno, je bila tudi na Vladi sprejeta odločitev, da se nadaljuje umeščanje v prostor
               v tem delu, kjer je bil doslej že najdlje umeščen, to je ta zahodna varianta, ki se
               priključuje na Šentrupertu, sicer res poteka po najboljših kmetijskih zemljiščih v
               tej dolini, mimo Braslovč, vendar potem pa po robu tega pogorja preko gore Oljke in
               do Velenja. V tem južnem delu pa vemo, da imamo pravzaprav na edinem neavtocestnem
               delu določena evropska sredstva v tej naslednji perspektivi predvidena. To je ta
               odsek od avtoceste mimo Novega mesta do Revoza v dolžini dobrih 5 kilometrov, kjer se
               bodo zdaj spet intenzivno nadaljevale aktivnosti na projektni dokumentaciji in
               pridobivanju zemljišč. Tako da bi, ker moramo seveda  ta sredstva tudi v tej perspektivi počrpati. V nadaljevanju
               pa računamo tudi pospešiti aktivnosti na tem ostalem delu, ki je umeščen v prostor,
               to je s predorom pod Gorjanci do priključka Maline, kjer bi tudi želeli nadaljevati z
               aktivnostmi priprave projektne dokumentacije, pridobivanje zemljišč in potem spet v
               perspektivi, da se prične gradnja vsaj v kolikor bodo pač sredstva dopuščala v delu
               polovične hitre ceste. V kolikor bo pa teh sredstev dovolj pa tudi kot polna hitra
               cesta. Kot rečeno je pa v načrtu, da bi se vse te investicije na razvojnih oseh, kjer
               se bodo gradile kot hitre ceste, da se bodo izvajale preko družbe Dars. Toliko mogoče
               okoli tega. Saj pravim, kaj je pa v teh 75 milijonih vključeno pa sedaj iz glave res
               vam žal ne morem postreči, lahko pa tudi ta podatek posredujem.</p>
            </sp>
            <sp xml:id="SDT7-OZIOIP-nujna-11-2015-04-15.sp65">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Ugotavljam, da ne. Zaključujem razpravo in ugotavljam, da
               se je Odbor za infrastrukturo, okolje in prostor seznanil z osnutkom nacionalnega
               reformnega programa 2015-2016.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZA SKLIC JAVNE PREDSTAVITVE MNENJ
                  O BODOČI UREDITVI NA PODROČJU DIMNIKARSKIH STORITEV.</title> Predlog sem podal na
               podlagi številnih predlogov in prošenj deležnikov s področja urejanja dimnikarskih
               storitev oziroma izvajanja dimnikarskih storitev, da bi se sestali s poslansko
               skupino in tudi s člani odbora na temo bodoče dimnikarske ureditve. Moram reči, da je
               bilo teh deležnikov, to je predvsem iz vrst dimnikarjev in iz vrst civilnih iniciativ
               takšno število, da jih enostavno nismo mogli sprejeti. In mislim, da je glede na to,
               na obstoječo zakonodajo potrebno pripraviti novo normativno ureditev te dejavnosti
               namesto, da se pač skliče javna predstavitev mnenj, kjer bodo imeli vsi
               zainteresirani in strokovna javnost možnost predstaviti svoja stališča.</p>
               <p>Gospa ministrica? Če želite. Ne, dobro. Odpiram razpravo. V razpravo bom dal
               naslednji predlog sklepa, da Odbor za infrastrukturo, okolje in prostor na podlagi
               46. člena Poslovnika Državnega zbora opravi javno predstavitev mnenj o bodoči
               ureditvi na področju dimnikarskih storitev predvidoma maja 2015. Kolega Lisec.</p>
            </sp>
            <sp xml:id="SDT7-OZIOIP-nujna-11-2015-04-15.sp66">

               <speaker>TOMAŽ LISEC (PS SDS):</speaker>

               <p>Hvala, predsednik za besedo. Seveda vsaka javna razprava je dobrodošla, ampak na
               žalost, pred seboj imam verjetno del gradiva, ki ga v zadnjih petih letih kot
               strokovni sodelavec poslanske skupine in tudi v zadnjih dveh mandatih <stage>/ nerazumljivo/</stage>
               na področju urejanja dimnikarstva in moram reči, podal sem kar nekaj poslanskih
               vprašanj, pa bil sem že prej, kot sem rekel, kot strokovni sodelavec in sedaj tudi
               kot poslanec na nekaterih sejah odbora za. Vsi smo se zavedali, 1. 1. 2016 presečni
               datum, ko je treba zadeve nekako urediti ali jih pustiti tako, kot so sedaj ali dati
               nazaj občinam ali licenčni sistem oziroma nekaj se je treba pač dogovoriti. In kaj
               sam pričakujem od javne predstavitve? V bistvu nič novega. Pa bom navedel samo en
               primer. Pred dobrima dvema letoma sem zastavil poslansko vprašanje, pa bom prebral
               odgovor ministra, ki je tudi že sedaj minister, ampak na žalost je bil dobro leto
               tudi minister za okolje in moram reči, da je zelo redko prišel na sejo odbora,
               predvsem pa nikoli ni prišel na sejo odbora, kadar smo govorili o okoljski
               problematiki. In citiram njegov odgovor. Gre za odgovor gospoda Židana: Glede
               navedenih predpisov imamo na ministrstvu že pripravljeno časovnico, in sicer načrtuje
               javno razpravo v drugi polovici julija in prvi polovici avgusta 2013. Medresorsko
               usklajevanje bo sledilo konec septembra 2013 ter obravnava predpisov na Vladi v
               oktobru 2013. Pa lahko bi bral še nazaj, ker imam tu notri tudi sklepe odborov, ko je
               bila še predsednica gospa Breda Pečan, kako smo tam  od leta 2008 in 2011, vlada bo pripravila, vlada je
               naredila, vlada bo uredila in tako naprej. 1. 1. 2016 pa imamo dobrega pol leta še
               časa in zdaj bomo šli v javno razpravo, kjer bodo verjetno isti deležniki, ki so tudi
               tukaj noter omenjeni od Računskega sodišča od civilnih iniciativ, do dimnikarjev do
               lokalnih skupnosti in verjetno še kdo, ponavljali stališča, kar že vsi vemo kakšna so
               njihova stališča že vsaj zadnjih 5 let, saj imamo tudi nekaj zapisov še iz leta 2003,
               ko se je ta ureditev dimnikarske službe iz občin prepeljala v ta sistem, kot ga imamo
               zdaj in jaz ne verjamem, da lahko imamo 10 sklepov in 5 javnih predstavitev, noben
               izmed teh deležnikov ne bo spremenil svojega stališča. Problem pa je, ker niti ne
               vemo kakšno je stališče vlade. In jaz mislim, da ključno kar bi moralo biti na tej
               javni predstavitvi mnenj, da vlada pove kaj bo naredila. Jaz verjamem, da nihče ne bo
               zadovoljen, če bo stanje kot je zdaj, vsi ne bomo zadovoljni, če bo vlada rekla, da
               bo prosti trg in licenčni sistem, nihče verjetno ne bo v popolnosti zadovoljen, če bi
               rekli naj nazaj občine prevzamejo to službo in tako naprej. Skratka, jaz sem
               pričakoval že v zadnjih treh, štirih letih da se bo našel minister, ki bo imel pogum,
               in reči tako bo in odgovarjam za svoja dejanja, ampak imam občutek, vsaj glede na to,
               kaj se dogaja v javnosti, tako strokovni kot tudi laični, da verjetno tudi aktualna
               vlada predvsem pa aktualna ministrica, pa res nočem nič slabega, ne bo kos tej zadevi
               in jaz, če mene kdo vpraša, pa nimam steklene krogle, tisto, kar se govori, kar sem
               tudi jaz dobil že dokumente, bomo verjetno samo prestavili datum 1. 1. 2016 v neko
               leto 2018, 2019, potem verjetno 2022, skratka, občutek imam, da vsi delajo vse, da se
               ne bi nič spremenilo. In tudi po tej javni predstavitvi mnenj, mislim da bom imel
               isti občutek, da se bo šlo v smer da bodo tisti, ki so uzakonjali ta sistem, naredili
               vse, da bi sistem ostal isti. Še več, pred sabo imam zakon o varstvu okolja, mislim
               da je F, kjer smo tako na drugi obravnavi v Državnem zboru in tudi tretji obravnavi
               Državnega zbora sicer naredili malo drugačen sistem, ampak smo v Poslanski skupini
               SDS predlagali amandmaje, kjer bi ta sistem na področju dimnikarstva dokončno
               dorekli, vendar v tistih treh dneh, ko je bilo med drugo in tretjo obravnavo
               državnega zbora, smo sedeli tudi z ministrom, državnim sekretarjem in še nekaj
               odgovornimi osebami, smo celo razmišljali, da bi nekako med prehodne določbe dali da
               bi uredbo uzakonili, kajti sam imam velike probleme ko naredimo zakon nek splošen,
               potem pa se nam vedno dogaja minister s podzakonskimi akti, podrobneje uredi merila
               n, n, n, in potem pridejo na plano uradniki, pa nočem biti žaljiv, ker marsikdo niti
               nima stika z dejanskim stanjem, ampak ima stik z določenimi osebami, in dobimo uredbo
               kakršna je tudi aktualna uredba, ki je ne samo skregana marsikje z zdravo kmečko
               pametjo in z neko racionalizacijo poslovanja in nekim nadzorom, ampak je usklajena z
               določenimi lobiji. In jaz kar pričakujem, da si bo vlada dala rok do poletja, da ali
               pripravi zakon, kjer to uredbo smiselno že opredeli, kakršnakoli pač bo v zakonu, ali
               pa ob morebitni spremembi zakonodaje tudi natančno predstavi, ne samo matičnemu
               odboru v Državnem zboru, pa tudi strokovni in laični javnosti to uredbo. Ne da bomo
               mi v Državnem zboru nekaj sprejeli, dali tri mesece rok uradnikom da svoje naredijo
               in čez tri mesece nihče ne bo zadovoljen s to uredbo, na koncu pa spoštovani kolegi
               poslanci in poslanke bomo itak mi poslanci krivi, ker, vi poslanci pa ste gor nekaj
               sprejeli. Jaz imam zelo veliko problemov, ko razlagam, da mi sprejemamo zakone, pa še
               to je vprašanje 
               koalicija-opozicija, uredbe in pravilnike sprejemajo pa nekaj Vlada, nekaj pa
               ministrstva. Ampak, spoštovani poslanci, jaz osebno nisem kriv, če uradniki na
               ministrstvu sprejemajo neumne, z lobiji povezane podzakonske akte. In resnično, na
               žalost, ne pričakujem nič novega tudi po tej javni predstavitvi mnenj.</p>
            </sp>
            <sp xml:id="SDT7-OZIOIP-nujna-11-2015-04-15.sp67">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>No, za sebe moram reči, da sem bistveno bolj optimističen. Jaz pričakujem, da bomo
               prišli do določenih podatkov in da se bo debata razvijala tudi v to smer, na kakšni
               normativni ravni bo zadeva urejena, lahko z uredbo, verjetno bi bilo pa še bolje, če
               bi bila urejena v zakonu. Kar pomeni, da moramo do 1. 1. 2016 priti do nove
               normativne ureditve. Ampak kar je bistveno za to javno predstavitev mnenj, je pač, da
               pridemo do določenih odgovorov na vprašanja. Te odgovore potrebujemo že zaradi
               morebiti samega odločanja o nekem novem predlogu zakona. Jaz sem predlagal, da se
               postavijo določena vprašanja pri tej javni predstavitvi mnenj, ki so razvidna iz
               predloga za sklic, na primer, kaj bo spremenjena ureditev na področju dimnikarskih
               storitev prinesla za uporabnike, kaj za izvajalce, kako zagotoviti cenovno dostopne
               dimnikarske storitve in podobno, ne bom zdaj tega vsega bral. Ampak bi pa tudi vas
               pozval, vse članice in člane odbora, da podate predloge morebitnih dodatnih vprašanj.
               Prav tako predloge, koga vse vabiti na to javno predstavitev mnenj, in da te predloge
               posredujete strokovni službi odbora vključno do 24. 4. 2015. Predlog, da se javna
               predstavitev mnenj opravi praviloma 15. maja 2015, je predlagan glede na predviden
               termin, ki je prost. Pred tem datumom si ne bi upal zadeve sklicati, že iz razloga
               prvomajskih počitnic, ker se bojim, da ne bomo v popolni sestavi, pa tudi, da ne bo
               vseh teh deležnikov, ki jim je ta seja tudi namenjena na nek način, da ne bodo mogli
               priti. Tako da računam, da bi to bilo 15. maja. Verjamem pa, glede na to, da se zdaj
               nenazadnje tudi od Zakona o varstvu okolja, ZVO-1F, ni veliko spremenilo, da so tudi
               določeni pomisleki, ali bo pa zdaj kaj bolje. Ampak očitno se zadeve nekam premikajo;
               jaz upam, da se bodo po tej javni predstavitvi mnenj v pravo smer.</p>
               <p>Želi še kdo besedo? Gospod Lipič.</p>
            </sp>
            <sp xml:id="SDT7-OZIOIP-nujna-11-2015-04-15.sp68">

               <speaker>KAREL LIPIČ:</speaker>

               <p>Hvala lepa.</p>
               <p>V Zvezi ekoloških gibanj, pa tudi v drugih, tako gospodarski kot obrtni zbornici –
               mislim, da bo gospod Drago… <stage>/ nerazumljivo/</stage> se tudi nam pridružil -, smo dokaj daleč
               na tem področju. In smo se organizirali, organizirali smo stroko, in mislim, da ne
               smemo biti pesimistični. Namreč, nacionalni program varstva okolja iz leta 1999 in
               noveliran leta 2003 je postavki varstvo zraka dal izreden pomen in težo. Mi
               ugotavljamo, da po letu 2003 na tem področju je bilo premalo narejenega. Zato smo te
               stvari spremljali v naši nevladni organizaciji…</p>
            </sp>
            <sp xml:id="SDT7-OZIOIP-nujna-11-2015-04-15.sp69">

               <speaker>PREDSEDNIK IGOR ZORČIČ:</speaker>

               <p>Gospod Lipič…</p>
            </sp>
            <sp xml:id="SDT7-OZIOIP-nujna-11-2015-04-15.sp70">

               <speaker>KAREL LIPIČ:</speaker>

               <p>Ja, saj bom takoj…</p>
            </sp>
            <sp xml:id="SDT7-OZIOIP-nujna-11-2015-04-15.sp71">

               <speaker>PREDSEDNIK IGOR ZORČIČ:</speaker>

               <p>Glejte, danes imamo samo sklep o tem, da bo javna predstavitev mnenj, tako da ne bi
               danes imeli javne predstavitve.</p>
            </sp>
            <sp xml:id="SDT7-OZIOIP-nujna-11-2015-04-15.sp72">

               <speaker>KAREL LIPIČ:</speaker>

               <p>Saj bom kratek, zelo bom kratek. Samo to hočem povedati, da smo imeli strokovni
               posvet na to temo v letu 2003 v Monsu, lansko leto v Moravskih Toplicah, letos prav
               tako v Moravskih Toplicah, skupaj z Ministrstvom za okolje in prostor. Žal,
               ministrica je odšla, ne vem, zakaj, in to je področje, ki bi ga morala zelo resno
               pokrivati. In šli smo s svojimi sklepi s strokovnega posveta tako v poslanske
               skupine, ki smo jih obiskali, Socialnih demokratov, Desusa in Nove Slovenije. In tudi
               želim, da bi nas čim prej sprejeli v SDS, kjer bi predstavili. Želimo, da se ta tema
               obravnava tudi na Državnem svetu. In mi imamo pripravljene rešitve, zato bi predal
               kolegu mag. Hodaliču, da bi povedal, v katero smer bodo naše rešitve tudi podane
               vašemu odboru. Tudi sami ste bili prisotni na posvetu v Moravskih Toplicah. To je
               zelo resna tema in želimo, da bi se rešila, in mislim, da imamo strokovne podlage za
               to. Mogoče bi na hitro gospod…</p>
            </sp>
            <sp xml:id="SDT7-OZIOIP-nujna-11-2015-04-15.sp73">

               <speaker>PREDSEDNIK IGOR ZORČIČ:</speaker>

               <p>Ne, glejte, ne morem vam dati te besede, ker to ni predmet dnevnega reda.  Dnevni red je samo predlog, da se
               skliče seja. Danes nimamo javne predstavitve mnenj, to morate razumeti. Se pravi, jaz
               vas pozivam, da pripravite te strokovne predloge in nam jih takrat predstavitev, ko
               bo. To bo pa predvidoma 15. maja. <stage>/ oglašanje iz klopi/</stage> Vaše mnenje je relevantno
               samo v tem smislu, če nasprotujete tej javni predstavitvi. Če ne…</p>
            </sp>
            <sp xml:id="SDT7-OZIOIP-nujna-11-2015-04-15.sp74">

               <speaker>KAREL LIPIČ:</speaker>

               <p>Ne, ne, podpiramo in pozdravljamo. Edino kar bi želel, da če je možno razdeliti
               sklepe iz Moravskih Toplic strokovnega posveta skupaj z ministrstvom vsem članom
               odbora, če je možno te sklepe razdeliti.</p>
            </sp>
            <sp xml:id="SDT7-OZIOIP-nujna-11-2015-04-15.sp75">

               <speaker>PREDSEDNIK IGOR ZORČIČ:</speaker>

               <p>Če jih imate pripravljene lahko, ni noben problem.</p>
               <p>Vsekakor pa vas tudi pozivam, da spremljate dejavnost Državnega zbora na spletni
               strani, kjer bo tudi točno objavljeno kdaj bo to, tako da se boste lahko takrat
               oglasili na tej javni predstavitvi mnenj. Še kdo za razpravo? Če ne, razpravo
               zaključujem.</p>
               <p>Na glasovanje dajem predlog sklepa z naslednjo vsebino: Odbor za infrastrukturo,
               okolje in prostor bo na podlagi 46. člena Poslovnika Državnega zbora opravil javno
               predstavitev mnenj o bodoči ureditvi na področju dimnikarskih storitev predvidoma 15.
               maja 2015. Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in 11. nujno sejo Odbora za infrastrukturo,
               okolje in prostor. <stage type="time">Seja je bila končana 15. aprila 2015 ob 18.22.</stage>
               </p>
            </sp>
         </div>
      </body>
   </text>
</TEI>