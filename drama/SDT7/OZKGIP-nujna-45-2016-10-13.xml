<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-45-2016-10-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">46961F8A3D0C7B78C1258043003B353B</idno>
               <idno type="custom" subtype="day">A6C9615CA11645F9C12580520039A825</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=A6C9615CA11645F9C12580520039A825</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-45-2016-10-13.OZKGIP" n="45">
               <name>nujna seja</name>
               <date when="2016-10-13"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-45-2016-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-45-2016-10-13.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, PREHRANO IN GOZDARSTVO</stage>
            <stage type="session">45. nujna seja</stage>
            <stage type="date">(13. oktober 2016)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo. </stage>
            <stage type="time">Seja se je začela ob 17.03. </stage>
            <stage type="mag"/>


            <sp xml:id="SDT7-OZKGIP-nujna-45-2016-10-13.sp1">

               <speaker>PREDSEDNIK TOMAŽ LISEC:</speaker>

               <p>Spoštovane kolegice in kolegi, cenjeni gostje, najprej vas vse skupaj lepo
               pozdravljam. Pričenjam 45. nujno sejo Odbora za kmetijstvo, gozdarstvo in prehrano.
               Obveščam vas, da so zadržani in se seje ne morejo udeležiti naslednji člani Odbora:
               kolega Ljubo Žnidar, kolega Franc Laj in pa kolegica Violeta Tomić. Na seji pa kot
               nadomestni člani s pooblastili sodelujejo: namesto članice Odbora Vesne Vervega
               poslanka Teja Ljubič.</p>
               <p>Prehajamo na določitev dnevnega reda seja Odbora. S sklicem seje 5. oktobra ste
               prejeli naslednji dnevni red Nezakonito ravnanje Ministrstva za kmetijstvo,
               gozdarstvo in prehrano v primeru ROI. Ker do pričetka seje Odbora nisem prejel
               predlogov za spremembo dnevnega reda, je določen dnevni red kot je tudi določen s
               sklicem. Tako prehajamo na obravnavo te točke. Poslanska skupina je 30. 9. vložila
               zahtevo za sklic nujne seje Odbora z navedeno točko dnevnega reda. Kot gradivo ste
               prejeli Zahtevo Poslanske skupine Slovenske demokratske stranke s predlogoma sklepov,
               ki naj bi ju Odbor sprejel. Naknadno pa ste 12. 10. 2016 kot dodatno gradivo prejeli
               še gradivo Droge Kolinske d.d. Na sejo smo vabili: predlagatelja zahteve Poslansko
               skupino Slovenske demokratske stranke, Ministrstvo za kmetijstvo, gozdarstvo in
               prehrano, Ministrstvo za okolje in prostor, Upravo RS za varno hrano, veterinarstvo
               in varstvo rastlin, Državno pravobranilstvo, Stanislava Pšeničnika, direktorja Hotela
               SAVA Rogaška d.o.o., doc. dr. Željka Vukelića z Naravoslovnotehniške fakultete
               Univerze v Ljubljani in Franca Bogoviča, poslanca EP, ki se je tudi opravičil.
               Naknadno sem 12. 10. vabil še dr. Jurija Žureja in Geološki zavod Slovenije.</p>
               <p>Tako začenjam z razpravo. Najprej…</p>
               <p>Ja, kolega Horvat, postopkovno.</p>
            </sp>
            <sp xml:id="SDT7-OZKGIP-nujna-45-2016-10-13.sp2">

               <speaker>DR. MITJA HORVAT (PS SMC):</speaker>

               <p>Najlepša hvala predsednik za dano besedo. Moram reči, da se tokrat zelo mučim in
               morda tudi kdo <stage type="mag">(nadaljevanje)</stage> deli
               mojo muko z menoj. Namreč, ko gledam Odlok o ustanovitvi in nalogah delovnih teles
               Državnega zbora se zelo mučim s pristojnostjo Odbora za kmetijstvo, gozdarstvo in
               prehrano, kje bi našel podlage za to, da bi Odbor za kmetijstvo, gozdarstvo in
               prehrano obravnaval takšno točko dnevnega reda, kot je bila predlagana s sklicem. Jaz
               razumem, da ste sejo kot predsednik sklicali na zahtevo poslanske skupine, kar v
               formalnem smislu tudi drži, ker to določa Poslovnik, da predsednik skliče sejo tudi
               na zahtevo poslanske skupine. Ampak jaz mislim, da je kljub temu potrebno spoštovati
               določbe o pristojnosti odborov in ob tem primeru menim, da Odbor za kmetijstvo,
               gozdarstvo in prehrano ni pristojno oziroma matično delovno telo, na kar bi kot
               predsednik odbora predlagatelja morali opozoriti po mojem mnenju, ali pa nam, seveda,
               obrazložiti zdaj na začetku seje, zakaj ste se odločili za sklic te seje, ker
               kvečjemu vidim v Poslovniku podlage, da bi to vprašanje obravnavali kot
               zainteresirano delovno telo, če sploh. In če obravnavamo kot matično ali kot
               zainteresirano delovno telo, bi najmanj, kar je, pričakoval, ker smo na Odboru za
               kmetijstvo, gozdarstvo in prehrano v Državnem zboru, da bi nam pojasnili, kaj
               političnega lahko v tej zadevi razpravljamo in odločamo na seji, kajti sklepi, ki so
               pripravljeni, so seveda daleč od tega, da bi bilo tukaj možno politično odločati, so
               skratka na prvi pogled nesprejemljivi. Naslednje, kar me seveda moti, je, ker je
               naslov same seje že s konotacijo. Kar pomeni, da moramo razpravljati že kar o
               nezakonitem ravnanju nekoga, kar za moj okus še nihče ni ugotovil. In jaz mislim, da
               na odborih in v Državnem zboru odločamo o političnih vprašanjih in ne razsojamo,
               zlasti ne v konkretnih zadevah ali je bilo neko ravnanje ali je neko ravnanje
               zakonito ali ni zakonito. Zato res kot minimum korektnosti pričakujem, da nam najprej
               pojasnite, zakaj je sklicana ta seja v vsebinskem smislu in predvsem kaj pričakujete
               od članov Odbora za kmetijstvo, gozdarstvo in prehrano na tej seji zato, da se bomo
               na to lahko pripravili. Vmes med gradivom za to sejo, ki sem ga skrbno prebral, imam
               na eni strani pavšalne očitke, na drugi strani imam celo neke zahteve po tem, da bi
               na odboru razpravljali po načelu kontradiktornosti, ki velja seveda za sodišča, tako
               da imam en tak resen občutek, da je bodisi predlagatelj zahteve za sklic te seje,
               bodisi vi osebno kot predsednik odbora, želel odbor uporabiti kot neke vrste sodišče
               ali razsodišče ali karkoli takega kar ima v zvezi z odločanjem o pravnih vprašanjih.
               In bojim se, da se je večina članov tudi na to sejo pripravljala in brskala po
               podatkih o katerih pravnih vprašanjih in seveda zlasti kako o pravnih vprašanjih naj
               razpravlja. Mislim, da to ni korektno in mislim, da bi bilo prav, da najmanj kar je,
               premislite o teh pomislekih uvodoma, ki jih izražam in da seveda tole sejo
               zaključimo, da umaknemo to točko z dnevnega reda ali pa seveda, da v demokratičnem
               smislu povprašamo, ali smo pristojni in ali smo pripravljeni razpravljati o
               političnih vidikih očitkov, ki so v tem konkretnem primeru. In, kot že rečeno, ne kot
               matično delovno telo, kvečjemu kot zainteresirano delovno telo. Zdaj ne bom prebiral,
               ker nima nobenega smisla, kakšen je odlok, ki verjamem, da ga dobro poznate tako vi
               kot Poslanska skupina Slovenske demokratske stranke, ki je zahtevala sklic te seje in
               da seveda ravnamo skladno s Poslovnikom in da <stage type="mag">(nadaljevanje)</stage> seveda te seje ni in je ne bi smelo biti, razen, če
               se seveda člani s tem strinjajo in seveda glasujemo o tem ali bomo opravili razpravo
               o točki dnevnega reda kakršna je predlagana. Najlepša hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp3">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Kot predsednik in eden izmed poslancev Poslanske skupine SDS mislim,
               da je v gradivu dokaj natančno opisano s strani tega, kar je prvič tako iz strani
               medijev kot tudi določene strokovne literature, ne nazadnje tudi s strani sodbe
               Evropskega sodišča prepoznane. Zdaj glede tega ali smo ali nismo pristojni odbor, ko
               sem jaz sam gledal gradivo, katero ministrstvo je vseskozi sodelovalo, je bilo to
               ministrstvo za kmetijstvo, gozdarstvo, je pa res, da v določenem času je bilo to neko
               skupno ministrstvo tudi z ministrstvom za okolje. Tako da jaz mislim, da sklic je
               dokaj jasen, tudi sklepi so dokaj jasni, sami ste sicer rekli, da so nesprejemljivi,
               ampak o tem boste lahko odločali, ko bomo pri glasovanju, kar se pa tiče vprašanja
               ali smo sodišče in tako naprej, pa mislim, da gre za tako strokovno oziroma vsebinsko
               argumente verjetno ene in druge strani pa ne nazadnje nas kot odbora in ne na koncu
               tudi pristojnega ministrstva, seveda, ne, na koncu pa moramo priznati, da smo vsi
               skupaj poslanci kot politiki, funkcionarji, je pa vsaka zgodba, ki jo odpremo na
               katerekoli odboru znotraj Državnega zbora tudi politična. Sodišče je odločilo,
               verjetno bo še, vsaj tako se govori v zadnjih dneh s strani določenih ljudi, predvsem
               pa medijev, ta zgodba še ni dokončna oziroma se bodo odprla nova pravna vprašanja,
               ampak samo osebno mislim, da je sodba sodišča Evropske unije tako jasna, da je prav,
               da tudi poslanci Državnega zbora, torej pristojnega odbora za Kmetijstvo, gozdarstvo
               in prehrano, razpravljamo o tem kaj je bili narejeno, kaj ni bilo narejeno, morda kaj
               ni bilo narejeno prav pa ne nazadnje morda bo tudi rekel, kaj je bilo storjeno prav.
               Dejstvo pa je, da imamo neko zgodbo, ki še ni, vsaj politično oziroma vsebinsko,
               dokončna in je prav, da se tudi poslanci, ki se ukvarjamo s kmetijstvom, s to zgodbo
               seznanimo.</p>
               <p>Kar se pa tiče Poslovnika, pa ja, jaz upam, no, da ga prav razumem, ne nazadnje tudi
               kot član delovne skupine, ki sodeluje pri Poslovniku in pa spremembah Poslovnika. Če
               pa mislite, da delujem v nasprotju s Poslovnikom pa seveda imate vso možnost, da o
               tem obvestite predsednika Državnega zbora, ki lahko poda predlog Komisiji za
               poslovnik, da ali takih točk ne obravnava na seji pristojnega odbora ali pa drugič
               celo zahtevo moje zamenjave tako predsednika kot odbora za kmetijstvo kot ne nazadnje
               tudi kot člana Komisije za poslovnik. Tako da vse možnosti so odprte, predlagam pa,
               nadaljujemo s sejo, kajti sklic je kratek, a enostaven, sklepi pa tudi razumljivi,
               seveda je pa na koncu od poslancev, verjetno, upam, da tudi na podlagi vsebine
               današnje razprave, odločitev ali bomo te sklepe podprli ali ne.</p>
               <p>Ja, kolega Verbič.</p>
            </sp>
            <sp xml:id="SDT7-OZKGIP-nujna-45-2016-10-13.sp4">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo predsednik. Vsem prav lep pozdrav. Lahko rečem tudi, da v neki
               smer smatrate mojo razpravo kot postopkovno in v neki smeri nadaljujem to, kar je
               spoštovani poslanski kolega tudi načel. Kajti tukaj se moram obregniti dejansko ob
               naslovu tega gradiv, kajti zapisano nezakonito ravnanje pomeni definicija krivde in
               ali se sedaj v tej fazi lahko pogovarjamo že tako imenovanim z obsodilnim izrazom
               glede na to, da ob malce bolj podrobnem pogledu, odločitev Evropskega sodišča si
               lahko tudi razlagamo, da je bilo to predhodno odločanje, ne glede na to, kako ti
               postopki sedaj potekajo v Republiki Sloveniji ali bodo potekali, zaradi tega samo
               pritrjujem razpravi mojega spoštovanega kolega<stage type="mag">(nadaljevanje)</stage> in sprašujem, ali ni ta razprava neka oblika pritiska
               na delo upravnih organov, v tem primeru pač državnih upravnih organov. Kajti ta
               zadeva ni zaključena, kolikor sem pač uspel pogledati in se preprosto ne strinjam, da
               se v tej fazi tako decidirano, v tem primeru ministrstvo, obelodani, kajti to je
               mnogo preuranjeno. Zaradi tega samo še enkrat pritrjujem stališču, pobudi in predlogi
               postopkovni, ki ga je posredoval dr. Mitja Horvat. Hvala lepa.</p>
            </sp>
            <sp xml:id="SDT7-OZKGIP-nujna-45-2016-10-13.sp5">

               <speaker>PREDSEDNIK TOMAŽ LISEC:</speaker>

               <p>Hvala. Še enkrat, ne samo glede na parlamentarno prakso, ki je takšna in drugačna,
               predvsem pa na podlagi 58., 59. in 64. člena Poslovnika Državnega zbora, glede na to,
               da gre za nujno sejo, možno umakniti, če bi tak predlog dobil do začetka same seje in
               ker do začetka obravnave te točke nisem prejel pisnega predloga za umik točke,
               mislim, da točka izpolnjuje vse pogoje, da o njej razpravljamo in ne nazadnje o njej
               tudi odločamo. Jaz mislim, da Poslovnik je jasen, če pa kdo želi kakšno avtentično
               razlago teh členov, pa verjetno se lahko obrne na predsednika Komisije za poslovnik,
               ki bo sklical sejo in bodo potem člani pristojne komisije odločali ali sem ali nisem
               ravnal v skladu s Poslovnikom.</p>
               <p>Ja, gospod Horvat postopkovno.</p>
            </sp>
            <sp xml:id="SDT7-OZKGIP-nujna-45-2016-10-13.sp6">

               <speaker>DR. MITJA HORVAT (PS SMC):</speaker>

               <p>Najlepša hvala predsednik za besedo. Ko ste ravno že pri tovrstnih in teh določbah
               Poslovnika, ja saj to je bilo pravzaprav bistvo moje intervencije in postopkovnega
               predloga. Drugi odstavek 61. člena pravi: Državni zbor ne more odločati o zadeva, do
               katerih ni zavzelo stališče matično delovno telo, če ni s tem Poslovnikom drugače
               določeno in na delu delovnih seveda smiselno uporabljamo in v tem primeru bi bilo
               smiselno, da Državni zbor damo kot v tem primeru zainteresirano delovno telo, to kar
               vas na začetku opozarjam in matično delovno telo do teh vprašanj še ni zavzelo
               stališča. Tako da mislim, da je ta seja zaradi nepristojnosti in zaradi tega, ker
               niso izpolnjeni pogoji iz Poslovnika, en primer, na katerega seveda uvodoma moramo
               opozoriti na neprimerno prakso. Nisem pa mislim tako daleč, da ne bi vašega dela
               cenil, jaz razumem tudi razloge, ki jih ne boste niti izrekli, saj so vsakomur jasni
               na prvi pogled, zakaj ste sklicali to sejo, ampak govorim o tem, da vam navajam
               razloge, da če ste danes toliko ljudi zbrali na takšen način, da bi seveda v bodoče
               pazili, da v tovrstno prakso ne zahajate in zlasti za take teme, kjer, kot je tudi
               mag. Verbič malo pred menoj opozoril, da seveda ni enostavno mogoče uporabljati dela
               delovnih teles, da bomo vnaprej ocenili že z naslovom in s sklepi delo ministrstva.
               Mi jih lahko povabimo samo zato, da nam predstavijo, kaj se na problemih dogaja, ne
               pa da razpravljamo, najavljamo, razpravljamo in sklepamo kot da gre za neprimerno ali
               nepravilno delovanje in naše, kot še enkrat poudarjam, je politično razpravljanje in
               odločanje, nikakor pa ne sodno odločanje in seveda mi se ne moremo izrekati o
               zakonitosti ali nezakonitosti delovanja ministrstev, ker kot sem rekel, niti uvodoma
               nam niste pojasnili, za kaj pravzaprav pri tej stvari gre in zakaj jo obravnavamo na
               tem delovnem telesu, ki je za moj okus zainteresirano, ne pa matično delovno telo.
               Samo na tak način, kot je bilo že pred menoj rečeno, kot nek pritisk in to seveda je
               kvečjemu zloraba ne pa uporaba demokratičnih sredstev po postopkih, ki so vnaprej
               predvideni, zato je moj apel seveda predvsem v tem smislu, da se v bodoče izogibate
               tovrstni praksi in v prvem primeru je seveda primerno, da vas na opozorimo, Najlepša
               hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp7">

               <speaker>PREDSEDNIK TOMAŽ LISEC:</speaker>

               <p>Najlepša hvala. Še enkrat, kdor je vsaj na hitro prebral obrazložitev, zakaj smo v
               Poslansko skupini SDS sklicali to sejo, je vseskozi rdeča nit dve podjetji in
               ministrstvo za kmetijstvo.<stage type="mag">(nadaljevanje)</stage> To je prva zadeva. Druga zadeva: Poslanska skupina SDS je glede na
               gradivo, ki je pred nami, zahtevala sklic nujne seje 30. septembra tega leta. Danes
               smo 13. 10., torej Poslanska skupina SMC ali pa kdo drug je imel 14 dni časa, da bi
               ali predsednika Državnega zbora, pristojne službe ali kot b Komisijo za poslovnik
               pozval, da meni, da ne gre za matično delovno telo, ampak zainteresirano delovno telo
               in procedura bi stekla. Sam kot poslanec v drugem mandatu sem to že kar nekajkrat
               doživel, ko je potem ali predsednik Državnega zbora ali pa predsednik Komisije
               oziroma celotna Komisija za poslovnik se opredeljeval do tega, kam nekatera točka
               spada. In pa pod tretjo: če vam naši sklepi niso jasni ali pa se z njimi ne
               strinjate, imate dve možnosti, ali jih ne podprete ali pa daste na glasovanje vaše
               predloge sklepov. In še enkrat, mi menimo, da je sodišče EU odločilo in želimo, če
               sem natančen, da v roku enega meseca Ministrstvo za kmetijstvo, gozdarstvo in
               prehrano upošteva sodbo sodišča EU in koncesionarju podeli označbo mineralne vode. Če
               se s tem ne strinjate, še enkrat in zadnjič opozarjam, lahko predlagate svoje sklepe,
               imate parlamentarno oziroma večino v odboru ali pa seveda predlagane sklepe zavrnete.
               Ne eno ne drugo ne bi bilo nič nenavadnega, bolj nenavadno bi bilo, če bi sprejeli
               sklepe, ki jih predlagajo opozicijske poslanske skupine.</p>
               <p>Ja, prosim.</p>
            </sp>
            <sp xml:id="SDT7-OZKGIP-nujna-45-2016-10-13.sp8">

               <speaker>DR. MITJA HORVAT (PS SMC):</speaker>

               <p>Ja, spoštovani predsednik, zdaj ste mi pa sami dali možnost. Prvo in osnovno, res je,
               da je bila zahteva podana 30. 9., ampak seja je bila sklicana 5. 10., tako da smo
               imeli majčkeno manj časa. In ne gre za to, da bi zdaj mi ropotali po celem Državnem
               zboru ali da ali ne gre za pristojno oziroma matično delovno telo, za take stvari se
               lahko vedno obrnete na Zakonodajno-pravno službo in zato vas tudi v tem delu
               sprašujem, ali ste se obrnili na Zakonodajno-pravno službo, ki bi vam povedala ali
               odgovorila na vprašanje ali gre za matično delovno telo ali ne oziroma bi se obrnili
               na kabinet predsednika, ubrali kakršnokoli pot in zakaj sem zdaj seveda pa toliko
               bolj rekel, da ste mi sami dali možnost, ker pravite z našimi sklepi. Mislim,
               predsednik odbora je pa res predsednik vseh, tako da ne vem, zakaj se postavljate na
               stran predlagatelja in pravite o naših sklepih. To so kvečjemu sklepi glede katerih
               vodite sejo kot predsednik, če jih pa vodite kot član poslanske skupine, potem pa je
               seveda to resnejše vprašanje, o katerem bi se pa veljalo, kot ste prej predlagali,
               posvetovati in zadevo predati tudi predsedniku Državnega zbora. Najlepša hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp9">

               <speaker>PREDSEDNIK TOMAŽ LISEC:</speaker>

               <p>Hvala. Še enkrat, če je imel kdo potrebo oziroma mnenje, da smo nepristojen odbor, bi
               lahko on uporabil Zakonodajno-pravno službo in s pomočjo njih dokazal, da nismo pravi
               odbor. Po navadi tisti, ki misli, da je nekaj narobe, skuša nekaj dokazati, ne pa
               tisti, ki trdi, da je vse v redu. Glede druge stvari, kot SDS, ja se pa opravičujem,
               na srečo ali pa na žalost, kakor že vzamete, sem poslanec SDS, eden izmed
               predlagateljev te točke, je pa res, da tukaj danes bom pa odločal kot eden izmed
               članov odbora, bom pa sejo vodil kot predsednik odbora za kmetijstvo in ne kot
               poslanec SDS. Ker ne vidim več proceduralnih predlogov, predlagam, da začenjamo z
               razpravo.</p>
               <p>Najprej, dovolite, da kljub temu, da sem predsednik odbora za kmetijstvo, da mi je
               dovoljeno, da ne nazadnje tudi kot poslanec SDS, torej kot eden izmed sklicateljev
               seje, povem, zakaj smo se v poslanski skupini odločili za sklic seje.</p>
               <p>Najprej, da bo vsem skupaj jasno, v Poslanski skupini SDS oziroma vsaj jaz osebno kot
               eden izmed predlagateljev v tem primeru ne poznam nobenega udeleženca iz te zgodbe.
               Razen poznam bivšega ministra gospoda Bogoviča in poznam sedanjega ministra gospoda
               Židana. Z vsemi ostalimi, o vseh ostalih imenih, priimkih in pa podjetjih pa vse kar
               vem je tisto, kar so uradni viri in nobenega ne poznam osebno, kar verjamem, da bodo
               tudi sami potrdili. Gre pa pač za neko zgodbo, da obstaja nek že,<stage type="mag">(nadaljevanje)</stage> z dolgo brado, dolg spor med podjetjem
               gospoda Stanislava Pšeničnika in pa na drugi strani Droge Kolinske. Ta zgodba ima
               tudi znotraj Rogaške Slatine in pa okolice zelo različne zadeve in zato je po mnenju
               Poslanske skupine SDS prav, da tudi na odboru za kmetijstvo o vsej tej dolgi bradi pa
               tako vsebinskih, strokovnih, političnih ali pa verjetno še kakšnih drugih mnenjih, ne
               nazadnje tudi sodnih, izvemo, kaj je na stvari oziroma zakaj zgodba še ni zaključena.
               V Poslanski skupini SDS smo se na stran enega izmed igralcev v tej zgodbi podali samo
               zato, ker smo zelo natančno, tako v strokovnem svetu in pa z našimi strokovnimi
               sodelavci in pa s pravniki, pogledali, ne medijske članke, predvsem pa sodbo sodišča
               z dne 24. junija 2015 in razsodbo na zadnji strani. Po našem mnenju je tudi kar nekaj
               zelo zanimivih, da ne bomo rekli čudnih, momentov znotraj te zgodbe, od tega, da je
               ministrstvo za kmetijstvo po letu 2008, ko je sklenilo koncesijsko pogodbo za
               blagovno znamko ROI o rabi podzemne mineralne vode, leta 2012 z odločbo kljub
               sklenjeni koncesijski pogodbi izdalo odločbo, s katero je zavrnilo označbo mineralne
               vode s tem imenom. Kot razlog so navedli, da Hotel Sava Rogaška vode ne sme prodajati
               zato, ker ima za vodo iz iste vrtine priznano blagovno znamko Donat Mg že Droga
               Kolinska. Potem so bila zoper te odločbe takšna in drugačna pravna sredstva
               uporabljena. Droga Kolinska je trdila, da iz istega vodonosnika že črpa vodo, ampak
               eni so zatrjevali, da se ti vodi razlikujeta. Po našem mnenju bi radi tudi slišali,
               kakšno je mnenje Uprave Republike Slovenije za varno hrano, veterinarstvo in varstvo
               rastlin, ki po našem mnenju še vedno nadaljuje z neko svojo prakso, kajti za katero
               ima koncesijo Republika Slovenija, gospod pa lahko trži, zakaj ne sme tržiti v lastni
               državi in Evropski uniji. Po našem mnenju je tudi zanimivo, kdo in kako bo na koncu
               plačat ta tako imenovani zapitek, ne samo teh pravnih zadev, predvsem pa zapitek
               izgubljenih delovnih mest zaradi spora z vodo. Pa se ne bomo obregnili v Poslanski
               skupini SDS v to, kako je voda, poleg gozda, ne nazadnje, če želite, tudi čebel,
               nekaj, tisto kar moramo v Sloveniji spoštovati in pametno uporabljati, ampak kljub
               vsemu se v poslanski skupini ne moremo znebiti občutka, da gre tukaj za neke druge
               zgodbe, ki nimajo le strokovnih podlag, ampak celo političnih. Še več, v Poslanski
               skupini SDS moramo reči, da v zadnjih letih z zanimanjem spremljamo na eni strani
               željo predvsem levih vlada, tudi željo desnih vlad, če želite, da določene zadeve pa
               ostanejo v lasti slovenskih podjetij oziroma tudi v lasti Republike Slovenije, v
               praksi pa se nam dogaja, da zelo pomembna podjetja pristanejo v rokah tujcev. Tako da
               na podlagi tega smo predlagali dva sklepa, eden je, da se v roku enega meseca
               upošteva sodbo Sodišča Evropske unije in pa drugo, da pozivamo dr. Mira Cerarja, ki
               seveda vedno govori o pravni državi, da se opredeli do nezakonitosti ali če želite do
               sumov nezakonitosti znotraj Ministrstva za kmetijstvo, gozdarstvo in prehrano. Za
               zaključek pa, v imenu poslanske skupine, bomo prisluhnili vsem argumentom, upamo da
               predvsem vsebinskim in strokovnim, ampak na koncu smo člani Odbora tisti, ki bomo na
               podlagi teh vsebinskih predlogov, pripomb in pa argumentov politično odločali. Toliko
               za začetek.</p>
               <p>To je bilo v imenu poslanske skupine SDS, sedaj pa kot predsednik Odbora podajam
               besedo ministru za kmetijstvo, gozdarstvo in prehrano mag. Dejanu Židanu, ki ga tudi
               lepo pozdravljam.</p>
            </sp>
            <sp xml:id="SDT7-OZKGIP-nujna-45-2016-10-13.sp10">

               <speaker>MAG. DEJAN ŽIDAN:</speaker>

               <p>Hvala gospod predsednik, lep pozdrav, spoštovane poslanke in poslanci, gospa
               generalna sekretarka odbora, ostali prisotni. Na začetku dovolite, da se vam zahvalim
               vsem, ki ste bili prisotni pred uro in pol na otvoritvi paviljona Svet čebel. To je
               vsem nam, ki delujemo aktivno projektu Svetovni dan čebel, neke vrste velika podpora
               pri nadaljnjem delu, ki je pa <stage type="mag">(nadaljevanje)</stage> trdo in jemlje dosti energije.</p>
               <p>Preden se opredelim do gradiva, ki je bilo poslano, pa gospod predsednik, spoštovane
               poslanke in poslanci, dovolite, da povem tri načelne stvari. Če se bo in ko se bo
               nekoč pogovarjalo o zapitku, se bo pogovarjalo o načinu, kako je bila podeljena
               koncesija leta 2008 pod Janševo vlado. To je prvo vprašanje, ki ga moramo vedeti.
               Drugič. Kakršnikoli imam odnos, ampak res kakršnikoli imam odnos do lastnine, se pa
               100% zavedam, v upravnih in pravnih postopkih, ko bo postalo merilo pri sporu dveh
               gospodarskih družb in merilo odločanja ali je lastnih Slovenec ali pa ne, smo končali
               s pravno državo. Tega pa se v celoti zavedam. In kot tretje, dovolite preden povem in
               preberem pojasnila, ki so relativno dolga in zapletena, moram kot pristojnih
               minister, ki ste ga izbrali v tem Državnem zboru, tudi z nalogo da ščiti legalnost in
               legitimnost, pa prebrati, res moram prebrati en odstavek, da zaščitim interes
               organov, za katere sem odgovoren in odločajo brez vpletanja politike. Zelo bi želel,
               da mi prisluhnete. Govoril bom o zakonu o upravnem postopku.</p>
               <p>Drugi odstavek 120. člena Ustave in prvi odstavek 12. člena Zakona o splošnem
               upravnem postopku oziroma ZUP-a varujeta samostojnost in neodvisnost organa pri
               vodenju upravnega postopka ter odločanju v upravnih zadevah, kar je potrebno zaradi
               ugotovitve resničnega dejanskega stanja in za zagotovitev spoštovanja zakonitosti.
               Gre za samostojnost organa v razmerju do drugih organov oziroma vej oblasti. Tako se
               zakonodajna veja oblasti ne sme vtikati v konkretno pravno odločanje, kakor izhaja iz
               predloga prvega sklepa odbora. Zakon o upravnem postopku pa daje stranki na voljo
               ustrezna pravna sredstva, če meni, da je čas odločanja o njenem zahtevku daljši od
               predpisanih rokov, torej molk organa, ali pa če ni zadovoljna z odločitvijo organa.
               Hotel Sava Rogaška v postopku odločanja organa o tej zadevi, ki je še v teku,
               pritožbe zaradi molka organa, po meni dostopnih podatkih, še ni uporabila.</p>
               <p>Sedaj pa dovolite, spoštovane gospe in spoštovanih gospodje, da preberem daljše
               pojasnilo strokovnih služb in organov, ki so vsi omenjeni, je nekoliko daljše, na
               trenutke je nekoliko tehnično, boste pa razumeli, ko bom prebral do konca, zakaj
               moram prebrati vse.</p>
               <p>Odboru za kmetijstvo, gozdarstvo in prehrano Poslanska skupina SDS predlaga, da se
               Hotelu Sava Rogaška, gostinstvo, turizem in storitve d.o.o., Zdraviliški trg 6, 3250
               Rogaška Slatina <stage>(v nadaljevanju Hotel Sava Rogaška)</stage> v roku meseca dni podeli označba
               mineralne vode z imenom ROI in potem še neko zakomplicirano ime zraven. Navedeno je
               tudi, da je potrebno pri tem upoštevati sodbo sodišča Evropske unije z oznako 207/14
               z dne 24. 6. 2015. Odboru za kmetijstvo, gozdarstvo in prehrano je potrebno
               pojasniti, da Ministrstvo za kmetijstvo, gozdarstvo in prehrano pri odločanju povsem
               upošteva sodbo sodišča z dne 24. 6. 2015. Pri odločanju o vlogi pa mora upoštevati
               zahteve evropske in nacionalne zakonodaje. Poudariti je, da je sodišče z omenjeno
               sodbo z dne 24. 6. 2015 ni odločalo meritorno o sporu med strankama, ampak je v sodbi
               na predlog Vrhovnega sodišča Republike Slovenije o prekinitvi postopka zaradi
               razjasnitve predhodnega vprašanja samo pojasnilo pojem »naravna mineralna voda,
               vejica, ki izvira iz istega izvira«. Sodišče ni odločilo, da gre za različni vodi,
               kot zmotno navaja Hotel Sava Rogaška, ampak je ugotovilo, da je namen 8. člena
               direktive 2009/54 Evropske skupnosti v varovanju potrošnikov, da ima voda izvor v
               istem podzemnem vodnem viru, je sicer nujni, vendar ne zadostni pogoj, ker je
               potrebno ugotoviti, ali ima v vseh teh naravnih iztokih ali vrtinah voda enake
               lastnosti glede na merila iz priloge 1 k navedeni direktivi, ki so <stage type="mag">(nadaljevanje)</stage> stalne v okviru naravnih nihanj.
               Zaradi ugotovitve tega vprašanja je vrhovno sodišče 22. 7. 2015 odločilo, da naj
               ministrstvo ponovno odloči o zadevi. Stranka je v tem času večkrat dopolnila vlogo,
               oktobra 2015, marca 2016 in sedmega meseca 2016. Izkazalo se je, da je Hotel Sava
               Rogaška pred sodiščem Evropske unije nepravilno tolmačil pojem naravne mineralne
               vode, ki izvira iz istega vira, izvira, saj v postopku pred sodiščem zahteva
               ugotovitev, da je voda, ki se črpa na drugi vrtini, drugačna voda z drugim
               poimenovanjem, čeprav gre za vodo, ki ima svoj izvor v istem vodonosniku istega
               podzemnega vodnega telesa. Navedeno ne drži, saj bi v tem primeru lahko tržil enako
               vodo pod drugim imenom. Takšno interpretacijo sodišče Evropske unije strogo
               prepoveduje tudi v 41. točki sodbe, kjer navaja, da bi v tem primeru bil potrošnik
               zaveden.</p>
               <p>Vidite spoštovane poslanke in poslanci, gospod predsednik, da zelo natančno berem,
               ker, ko gre za pravna vprašanja, so pomembne tudi vejice. Ampak še enkrat poudarjam,
               mi se danes pogovarjamo o pravnih vprašanjih in postopkih, ki še potekajo pred
               ustreznimi organi. V mojem mandatu ministra je to prvič. To le moram povedati.</p>
               <p>Ministrstvo povsem spoštuje odločitev sodišča Evropske unije, ki navaja, da so
               naravne mineralne vode, ki imajo isti podzemni vodni vir in enake lastnosti, lahko v
               prometu le pod enim imenom. Da imata vodi iz vrtin RGS/2/88 in V-3/66-70 isti
               podzemni vodni vir, izhaja iz številnih geoloških študij, ki so javno dostopne in jih
               je v preteklosti izvajal Geološki zavod Slovenije. Enake ugotovitve izhajajo tudi iz
               vloge Hotela Sava Rogaška, ki jo je v letu 2012 vložil na Ministrstvo za kmetijstvo,
               gozdarstvo in prehrano. V obdobju po vložitvi vloge je Hotel Sava Rogaška večkrat
               dopolnil vlogo, nazadnje v juliju 2016. V letu 2013, tukaj sedaj vas prosim za
               pozornost, je Hotel Sava Rogaška preko e-pošte za namen ugotovitve vloge najel
               podjetje Geotim iz Avstrije. Podjetje Geotim je samo pavšalno brez poglobljene
               analize, torej le na podlagi gradiva prejetega v elektronski pošti, ki selekcionirano
               proti plačilu na zahtevo hotelov Sava Rogaška daje neko mnenje. Študije same po sebi
               niso bile izdelane, temveč gre le za odgovor na poslane dokumente, ki je bilo izdano
               v 14 dneh. Ker je uprava želela, da hidro geološke vsebine študij in mnenj, ki
               obravnavajo hidro geologijo na vrtinah pa ponovno številko obeh vrtin, presojajo
               strokovnjaki hidro geološke stroke, je bila na Oddelku za geologijo
               Naravoslovnotehniške fakultete v Ljubljani izvedena študija in naslov študije je
               Pregled hidro geoloških vrtin na vrtinah in sta zopet imeni obeh vrtin. Ugotovljeno
               je bilo, da doc. dr. Vukelić, ki ga je Hotel Sava Rogaška najel za presojo
               istovetnosti vode, presojanje izvaja kot strokovnjak naravoslovno tehniške fakultete
               v Ljubljani, ampak kot izvedenec rudarsko geotehnološke stroke, ki se običajno najema
               za presojo sestave kamnin pri izvedbi vrtanj vrtin. Da je temu tako, potem naši
               strokovnjaki, ki so sestavili dopis tudi navajajo, kje so opazne, da v bistvu ni
               strokovnjak s tega področja. Dejstvo pa je, da doktor ni izvedenec kemijskih niti
               hidro geoloških strok. Njegovo mnenje ne temelji na strokovno pripravljenih metodah
               in dokazilih, ki bi jih bilo možno povzeti brez predhodnih preverjanj strokovnjakov,
               ki so usposobljeni za oceno in obdelavo podatkov, je mnenje strokovnjakov z uprave za
               varno hrano našega ministrstva. Rezultati študij institucij, na katere se je opiral
               za namen dokazovanja različnosti vod, so nasprotujoči in ne potrjujejo doc. dr.
               Vukelića ter ne bazirajo na primerjavi glavnih sestavin mineralnih vod po strokovnih
               statističnih metodah.</p>
               <p>Potem je še v bistvu dolg povzetek, ki argumentira, zakaj je takšno mnenje stroke. Pa
               ga sedaj ne bom bral, to mi dovolite, da ga preberem kasneje, ko bo debata. Za
                  kemičn,<stage type="mag">(nadaljevanje)</stage> to postaja
               pa ponovno zelo pomembno, za kemično presojo enakosti naravnih mineralnih vod iz
               vrtin, iz obeh vrtin, je Uprava za varno hrano, veterinarstvo in varstvo rastlin
               zaprosila za presojo Nacionalni laboratorij za zdravje, okolje in hrano, ki je uradno
               pooblaščena organizacija za ugotavljanje skladnosti naravne mineralne vode v
               Republiki Sloveniji. Laboratorij ima akreditiranih več kot 60 analiznih metod za
               pitne podzemne in mineralne vode, vključen je v mednarodne teste Aqua Check na nivoju
               medlaboratorijskega testiranja in potem v poseben standard v Nemčiji, ki zagotavlja,
               da so analize, ki jih opravlja laboratorij, pod stalnim preverjanjem. Iz študije, ki
               jo je izvedel laboratorij z naslovom Primerjava podzemnih vod iz vrtin, obe vrtini, s
               primerjavo glavnih sestavin vod iz obeh vrtin, je razvidno, da sta vodi iz vrtin
               enaki v okviru naravnih nihanj in zato izhaja, da sta vodi istovetni. Poudarjam,
               izhaja da sta vodi istovrstni, ne istovetni, se opravičujem, istovrstni. Na ozemlju
               Evropske unije velja direktiva 2009/54 Evropske skupnosti, ki določa, da se na
               ozemlju Evropske unije enaka naravna mineralna voda ne sme prodajati pod dvema
               različnima imenoma, saj bi se s tem zavajalo potrošnike. Naravna mineralna voda, ki
               izteka iz vrtin RGS-2/88 in V-3/66-70 in na vlogo Kolinske, ki je že desetletja
               polnila to vodo, že od leta 2001, pravnomočno priznano označbo in se skladno z
               odločbo Ministrstva za kmetijstvo, gozdarstvo in prehrano št. 324-02-176/00 lahko
               polni pod imenom Donat Mg. Odločba je bila objavljena dne 7. 12. 2001 tudi v Uradnem
               listu Republike Slovenije. To je bilo sporočeno tudi na Evropsko komisijo, ki v skrbi
               za varstvo potrošnikov spremlja, da se tržijo na ozemlju držav članic vse naravne
               mineralne vode, ki izpolnjujejo v direktivah predpisane kriterije. Evropska komisija
               vodi evidenco naravnih mineralnih vod, evidenco pa tudi objavlja v uradnem listu
               Evropske unije. Na ozemlju držav članic Evropske unije pa se lahko tržijo le naravne
               mineralne vode, ki jim je bila priznana označba. Kasneje v letu 2002 je Zakon o vodah
               predvidel, da je za črpanje vode iz vrtin potrebno na MOP podati vlogo in da
               koncesijo pridobi brez javnega razpisa po 199. členu Zakona o vodah le tisti, to je
               ponovno pomembno, ki na dan uvedbe zakona že črpa vodo in je za to tudi tehnično
               opremljen s cevovodom in ustrezno polnilnico. Vlogo za podelitev koncesije iz vrtine
               RGS-2/88 sta na Ministrstvo za okolje <stage>(v nadaljevanju MOP)</stage> in prostor vložila oba,
               Hotel Sava Rogaška in Kolinska, Rogaški vrelci d.o.o., Rogaška Slatina <stage>(v
               nadaljevanju Kolinska)</stage>. V vlogi za koncesijo iz vrtine RGS-2/88 Kolinske, ki je v
               letu 2002 črpala vodo iz navedene vrtine in to izkazovala z ustreznim gradbenim
               dovoljenjem, MOP še ni odločil. Uredba o koncesiji za rabo podzemne vode iz vrtin
               RGS-2/88 je bila objavljena v Uradnem listu Republike Slovenije 24. 12. 2007. V 1.
               členu navaja, da obsega vodno telo podzemne vode, iz katerega se po tej uredbi lahko
               odvzema podzemna voda območja iz priloge 1. Na skici priloge je zarisana meja
               izkoriščanega vodnega telesa, ki obsega širše območje Rogaške in tudi vrtini
               V-3/66-70 in RGS-2/88. Da imata obe vrtini isti podzemni vodni vir in da sta obe
               uvrščeni v okvir istega vodonosnega sistema 12621 Rogaška, je razvidno tudi iz
               hidrogeološkega poročila, ki je bilo priloženo vlogi Hotela Sava Rogaška, ki na
               strani 4 navaja vrtini RGS-2/88 in V-3/66-70, njune koordinate in izdatnost
               izkoriščanja iz istega vodonosnega sistema.</p>
               <p>Spoštovane poslanke in poslanci, jaz se vam opravičujem, ker to berem. Vem, da ni
               preveč zanimivo, je tehnokratsko, je pravniško, upravlja se upravnih in sodnih
               postopkih, po navadi ne pri tem odboru, ampak da politično odločamo, ampak jaz sem
               dolžan to prebrati.</p>
               <p>Za vrtino RGS-2/88,<stage type="mag">(nadaljevanje)</stage> je
               bila koncesija dodeljena Hotelu Sava Rogaška po postopku brez javnega razpisa, ki ga
               zakon predvideva le za vlagatelje, ki na dan uveljavitve zakona že črpajo vodo.
               Odločbo o določitvi koncesionarja je Vlada Republike Slovenije izdala dne 14. 2.
               2008, koncesijska pogodba pa je bila podpisana dne 18. 3. 2008 v času, ko je vodo iz
               vrtine polnila Kolinska in imela za to že od leta 2001 pravnomočno odločbo o
               poimenovanju te vode kot Donat Mg. Iz vloge Hotela Sava Rogaška je razvidno, da v
               času pridobitve koncesije, ni polnil vloge iz vrtine RGS-2/88 in ni imel lastne
               polnilnice, ki je bila pogoj za pridobitev koncesije brez javnega razpisa. Vodo iz
               vrtine RGS-2/88 je polnila Kolinska, uporabljala se je tudi za goste zdravilišča.
               Hotel Sava Rogaška je zgradil svojo polnilnico šele več let pozneje, uporabno
               dovoljenje št. 351-393/2011-13 za polnilnico je bilo izdano šele štiri leta po
               pridobitvi koncesije in sicer dne 24. 6. 2011. Ker ob podelitvi koncesije Hotel Sava
               Rogaška ni imel pogojev za pridobitev koncesije brez javnega razpisa, se je skliceval
               na pogodbeno razmerje s Kolinsko, ki je imela za stekleničenje vode iz te vrtine že
               vzpostavljeno polnilnico z gradbenim in uporabnim dovoljenjem in je skrbela za
               vzdrževanje cevovoda, po katerem je iztekla voda iz vrtine RGS-2/88. Koncesija je
               bila podeljena Hotelu Sava Rogaška, ki je izkazal izpolnjevanje pogojev glede
               tehnične usposobljenosti in opremljenosti za stekleničenje naravne mineralne vode s
               pogodbo, ki jo je imel sklenjeno s Kolinsko prodajalec zemljišča in je kupec v to
               pogodbo vstopil s prodajno pogodbo, saj sicer ne bi mogel pridobiti koncesije brez
               javnega razpisa po 129. členu Zakona o vodah. Postopek glede podelitve koncesije
               Kolinski še ni končan, saj je Kolinska sprožila upravni spor, odločitve upravnega
               sodišča še ni. Hotel Sava.. Še enkrat poudarjam, to kar prebiram so povzetki
               strokovnih mnenj, ki so mi jih napisali posamezni organi, ki so pač sodelovali in
               sodelujejo v postopkih. Hotel Sava Rogaška je bil seznanjen z dejstvom, da podjetje
               Kolinska črpa vodo iz vrtine RGS-2/88 in to še pred nakupom zemljišča, na katerem se
               nahaja vrtina RGS-2/88, saj je bilo poimenovanje objavljeno u Uradnem listu Republike
               Slovenije št. 99/2001 z dne 7. 12. 2001. Poimenovanje za vodo iz vrtin RGS-2/88 in
               V-3/66-70 je bilo priznano na vlogo Kolinske, ki je izpolnjevala pogoje za
               poimenovanje naravnih mineralnih voda v skladu s 4. in 5. členom tem polnjenja
               naravno mineralno vodo iz obeh vrtin. Iz vloge Hotela Sava Rogaška z dne 18. 5. 2004
               za podelitev koncesije ni razvidno, da bi nameravali naravno mineralno vodo
               stekleničiti in jo tržiti pod drugim imenom in ne pod imenom Donat Mg. Koncesija, ki
               jo je pridobil Hotel Sava Rogaška, se glasi na vodo Donat Mg, za katero je Hotel Sava
               Rogaška v tistem času kot nesporno vzela v zakup, saj je bila s poimenovanjem v
               celoti seznanjena. Hotel Sava Rogaška stranka zmotno povezuje pravico iz koncesije
               kot neomejeno pravico črpanja brez upoštevanja pravil, ki so določena za naravno
               mineralno vodo in varstvo potrošnikov pred zavajanjem. Koncesija je vezana na vrtino.
               Podeli se za posamezno vrtino. Če se nahajanje vrtine v okviru istega podzemnega
               vodnega vira, je lahko več različnih koncesionarjev, poimenovanje pa je le eno, ker
               gre za isti podzemni vodni vir in enake lastnosti vode v okviru naravnih nihanj. Na
               podlagi dodeljene koncesije iz leta 2008 Hotel Sava Rogaška lahko črpa vodo iz vrtine
               RGS-2/88 in jo tudi prodaja, vendar pod imenom ROI le v tretje države, ker je v
               direktivi 2009/54 Evropske skupnosti na trgu EU dovoljeno prodajati vodo iz istega
               podzemnega vodnega vira z enakimi lastnostmi le pod enim imenom. Naravna mineralna
               voda, ki izhaja iz vrtine RGS-2/88 se od 1988, ko je bila vrtina postavljena, črpa
               kot Donat. Ime naravne mineralne vode, ki se črpa iz podzemnega vodnega vira na
               območju Rogaške Slatine se pojavlja kot Donat že od leta 1925. Voda iz vrtine
               RGS-2/88 se pod imenom Donat Mg že desetletja trži kot močno prepoznavna <stage type="mag">(nadaljevanje)</stage> voda, kot edinstvena voda
               zaradi nadpovprečne vsebnosti magnezija med mineralnimi vodami. Glede na priporočila
               zdravstvene stroke lahko gosti v pivnici podjetja Zdravstvo d.o.o. vodo prosto
               natočijo. Donat je za gosta zdravilišča razpoznaven kot voda s posebnimi lastnostmi
               zaradi visoke vsebnosti magnezija. Hotel Sava Rogaška je šele 7 let po nakupu vrtine
               vložil vlogo za poimenovanje na Ministrstvo za kmetijstvo, gozdarstvo in prehrano,
               šele v letu 2011, ko je želel, da se voda iz vrtine RGS-2/88 v Rogaški Slatini
               pridobi priznanje označbe z imenom ROI- Roitshocrene, kakorkoli ne, je to nemško
               angleško, MKGP je v vlogi Hotel Sava Rogaška odločalo na podlagi direktive 2009/54 in
               Pravilnika o naravni mineralni in izvirski vodi, Uradni list Republike Slovenije št.
               50/04 in 75/05. Direktiva v drugem odstavku 8. člena navaja: naravno mineralno vodo,
               ki izvira iz istega izvira, je prepovedano tržiti pod različnimi imeni. Drugi
               odstavek 8. člena direktive 2009/54 Evropske skupnosti in pravilnik prepovedujeta, da
               se naravna mineralna voda, ki izvira iz istega izvira, trži pod različnimi imeni. Ker
               zakonodaja, ki ureja področje naravnih mineralnih vod, določa, da predstavlja en
               izvir naravna mineralna voda, ki se črpa ali izteka iz enega ali več naravnih iztokov
               ali vrtin in ima izvor v istem podzemnem vodnem viru, ministrstvo ni moglo ugoditi
               vlogi Hotela Sava Rogaška d.o.o. Da imata vodi iz vrtin RGS-2/88 in V-3/66-70 isti
               podzemni vodni vir, je razvidno tudi iz hidrogeološke študije, ki jo je Hotel Sava
               Rogaška priložil vlogi. Na strani 4 v prilogi osnovne vloge za preimenovanje ROI
               priznava, da gre za isti podzemni vodni vir, saj navaja, da se iz istega podzemnega
               vira črpa poleg vode na vrtini V-3/66-70 še voda na vrtini RGS-2/88. Danes se
               mineralna voda na območju Rogaške Slatine izkorišča izključno z vrtinami in vodnjaki,
               in potem so našteti, iz razpoklinskega vodonosnika Rogaške antezitnega tufa ter
               tufskih peščenjakov in vreč oligocenske starosti vodonosnega sistema 12621 Rogaška.
               Se zahvaljujem, ker berem nekoliko nerodno, ker je to besedišče, ki ga večinoma
               kmetijski ministri ne berejo. Za izkoriščanje se uporablja naslednji objekt: G-10/95,
               V-3/66-70, K-2A/86 in RGS-2/88. Prvi lastnik podjetja Hotel Sava Rogaška d.o.o.
               izkorišča vodni vir z objektom RGS-2/88, za katerega je bila v letu 2007 izdana
               Uredba o koncesiji za rabo podzemnih voda iz vrtine RGS-2/88 za stekleničenje in
               proizvodnjo pijač. Drugi lastnik Droga Kolinska izkorišča vodni vir z objektom
               V-3/66-70 in rezervnim objektom K-2A/86, za katera je bila v letu 2005 izdana Uredba
               o koncesiji za odvzem podzemne vode za proizvodnjo pijač. V uredbi je tudi podrobneje
               omejeno območje telesa podzemne vode, območje koncesije za navedeni zajetji, priloga
               11. En uporabnik je pivnica v Zdravilišču, Rogaška Zdravstvo d.o.o., kjer se voda
               uporablja le za pitje, drugi uporabnik je polnilnica podjetja Droga Kolinska in
               tretji uporabnik je polnilnica v lasti podjetja Hotel Sava Rogaška d.o.o., ki vodo
               stekleniči pod blagovno znamko ROI. To vse so bile sedaj navedbe. Da imata vodi iz
               vrtin RGS-2/88 in V-3/66-70 enako kemijsko sestavo, je bilo ugotovljeno tudi v
               študiji Pregled hidroloških študij na vrtinah V-3/66-70 in RGS-2/88, ki ju je izvedel
               Nacionalni laboratorij za zdravje, okolje in hrano, ki je akreditirani laboratorij za
               izvajanje kemijskih in fizikalnih analiz naravnih mineralnih vod in že desetletja
               opravlja analize vod iz obeh vrtin. Za pregled podatkov kemijskih preizkušanj in
               statistične analize so uporabili podatke za obdobje od leta 2002 do leta 2015, ki so
               bili pridobljeni za namene spremljanja stalnosti izvira in rednih pregledov naravne
               mineralne vode iz vrtin RGS-2/88 in V-3/66-70. Raziskava je temeljila na 53 vzorcih
               iz vrtine V-3/66-70.<stage type="mag">(nadaljevanje)</stage>
               V-3/66-70 in 55 vzorcih iz vrtine RGS-2/88. Iz študije je razvidno, da gre na obeh
               vrtinah za vodo, ki ima razlike med glavnimi sestavinami tako majhne, da gre za enako
               vodo. V skladu s tretjim odstavkom 4. člena Pravilnika o naravni mineralni vodi,
               izvirski vodi, namizni vodi je odstopanje od srednjih letnih izbranih vrednosti za
               glavne sestavine, značilne za posamezno naravno mineralno vodo lahko največ +-20%.
               Glede na navedeno nihanje velja za glavne sestavine, ki karakterizirajo naravno
               mineralno vodo, katerih ekvivalentni delež znaša najmanj 20% celotne koncentracije.
               Glede na mineraloško sestavo je iz obeh vrtin razvidno, da so glavne sestavine
               hidrogen karbonat, sulfat, natrij in magnezij. Iz statistične obdelave 53 oziroma 55
               vzorcev naravne mineralne vode iz obeh vrtin izhaja naslednja primerjava, in seda so
               kemične oznake, povprečja in podobno, jaz predlagam, da vam v tem delu ne berem, pa
               bom potem kasneje prebral, če vas bo zanimalo. Ampak spodaj tisto, kar je povzetek,
               piše, odstopanja med vrtinama so precej pod vrednostjo +-20%. Prav izstopanje
               podrobnosti med podatki iz vrtin V-3/66-70 in RGS-2/88 in vsebnost magnezija
               izkazuje, da gre za isto vodo, ki se razlikuje od ostalih voda na tem področju. Hotel
               Sava Rogaška je odločbo o poimenovanju vod Donat iz leta želel razveljaviti oziroma
               doseči izrek njene ničnosti, vendar je Vrhovno sodišče Republike Slovenije zahtevo za
               izrek ničnosti 12. maj 2016 v celoti zavrglo. Prav tako je Upravno sodišče v Celju
               letos, dne 18. 8. 2016, zavrnilo tožbo za razveljavitev navedene odločbe.</p>
               <p>Spoštovane poslanke in poslanci, po mnenju ministrstva je iz navedenega razvidno, da
               je ministrstvo <stage>(ko rečem ministrstvo, mislim ministrstvo z vsemi stopnjami in vsemi
               organi, za katere se domneva, da so oziroma so stvarno pristojni)</stage> pri odločitvah na
               področju naravnih mineralnih voda upoštevalo zakonodajo in sodbe sodišč. Imam še
               približno 125 strani, jaz lahko to berem, to meni ni problem brati, verjetno če bi to
               bilo sodišče, bi bilo potrebno brati, ne. Če boste želeli, tudi to naredim.
               Hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp11">

               <speaker>PREDSEDNIK TOMAŽ LISEC:</speaker>

               <p>Hvala. Najprej je imel postopkovno gospod kolega Primož Hainz.</p>
            </sp>
            <sp xml:id="SDT7-OZKGIP-nujna-45-2016-10-13.sp12">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo. Jaz seveda moram reči, da, ko sem dobil to vabilo, sem bil
               seveda rahlo presenečen. Res pa je, tisto kar je predsednik, kar si uvodoma rekel,
               jaz nisem dal pisnega, da mislim, da je seja popolnoma v nasprotju s Poslovnikom
               Državnega zbora. Pa je tu vseeno ali je matično delovno telo ali ni matično delovno
               telo. Ti si v uvodu seveda govoril o tem, kaj pišejo mediji, govoril si parkrat o
               tem, si uporabil izraz »govori se«, ne in seveda tudi v naslovu točke je negativno
               mnenje. To je v redu, to je lahko pač politična, neka politična ocena, ampak zdaj, ko
               smo slišali analizo ministra, ki je bila zelo taksativna in natančna, tudi ne
               pretirano kratka seveda, moram reči, da seveda se toliko bolj vidi, da odbor
               Državnega zbora odloča o nečemer, kar lahko označimo samo kot politični pritisk na
               državne organe. Jaz seveda zato predlagam, da mi na tej točki in to bo zdaj seveda
               proceduralni predlog, ugotovimo, da ministrstvo dobro dela, da sodišča delajo, torej
               ni nobenega razloga za našo sejo in seveda naj končajo ves postopek, tako kot se to v
               pravni državi dela in da sejo, seveda to politično farso, na nek način končamo. Hvala
               lepa.</p>
            </sp>
            <sp xml:id="SDT7-OZKGIP-nujna-45-2016-10-13.sp13">

               <speaker>PREDSEDNIK TOMAŽ LISEC:</speaker>

               <p>Hvala. Imate kolega Horvat podoben postopkovni predlog?</p>
            </sp>
            <sp xml:id="SDT7-OZKGIP-nujna-45-2016-10-13.sp14">

               <speaker>DR. MITJA HORVAT (PS SMC):</speaker>

               <p>Najlepša hvala predsednik. Seveda, absolutno podpiram in me veseli, da je tudi kolega
               Hainz ugotovil isto kot ugotavljam jaz in če ne prej in zato smo tudi pustili
                  razpravo.<stage type="mag">(nadaljevanje)</stage> razpravo
               oziroma začetek obravnave točke še nekoliko naprej, da vam je tudi minister lahko
               pojasnil s svojega vidika in da je lahko pojasnil, kaj se s postopki dogaja in da
               seveda ni v navadi in zlasti ni primerno, da minister za kmetijstvo, gozdarstvo in
               prehrano odgovarja na tovrstna vprašanja, kot jih imamo danes na dnevnem redu. Prav
               tako pozornemu bralcu gradiva za današnjo sejo ni ušlo, da je gradivo za današnjo
               sejo v obliki člankov iz Demokracije in seveda sodbe Evropskega sodišča, kjer je pa
               zdajle minister po tem kar so strokovne službe pripravile lepo en prvi uvoden del
               šele, kot rečeno, z njegove strani prebral. Zato, seveda, absolutno podpiram predlog
               in bom glasoval za, ki ga je postavil kolega Hainz, ob tem obstajajo pa seveda po
               Poslovniku Državnega zbora še druge častne možnosti zato, da se preneha s to, kot jo
               je kolega Hainz poimenoval, farso, zaradi tega, ker seveda predlagatelj še vedno
               lahko umakne svoj predlog zaradi tega, ker argumenti, ki so bili podani, in seveda
               boste samo še v nadaljevanju v večji meri lahko izkazali samo zato, da gre za
               neupravičen politični pritisk in kot je minister rekel, seveda, mi pa lahko v
               nadaljevanju še naprej opozarjamo na ta vidik današnje seje. Najlepša hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp15">

               <speaker>PREDSEDNIK TOMAŽ LISEC:</speaker>

               <p>Hvala. Zdaj glede na to, da je bilo večkrat izraženo, da gre za politični pritisk,
               smo v Državnem zboru, vse je politika. Zdaj eni pravijo, da so zahteve, eni pravijo,
               da so pritiski. Slišali smo samo eno stran, predstavnika ministrstva in pa seveda
               predstavnika predlagatelja na drugi strani, za enkrat pa, spoštovana kolega Hainz in
               spoštovani kolega Horvat, nisem dobil nič pisnega o čemer lahko odločamo. Jaz ne
               morem dati na glasovanje, da minister dela dobro. Vsaj tako je kolega Hainz
               predlagal. Postopkovno kolega Verbič.</p>
            </sp>
            <sp xml:id="SDT7-OZKGIP-nujna-45-2016-10-13.sp16">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo še enkrat, spoštovani predsedujoči. Jaz nekako moram nadaljevati
               to, kar sta pred menoj spoštovana poslanca začela, vendar bom začel nekoliko drugače
               kot postopkovni predlog. Absolutno podpiram to, kar je bil postopkovni predlog že dan
               pa ga ne bom ponavljal, ampak spoštovani predsednik, če ste bil pozoren, ravnokar je
               spoštovani minister za kmetijstvo v svojem zaključku razprave, kaj je rekel? Dejstvo
               je, da se je obračal na poslance in dejstvo je, če ste bil zelo pozoren, spoštovani
               predsednik, ko je citiral določbe zakona o upravnem postopku je bilo zelo jasno in
               neminovno povedano in to velja tudi zakonodaja, da katerikoli postopki, ki so v teku,
               zakonodajni organ praviloma ne sme posegati pa tudi, če se lahko pogovarjamo o tem,
               da je to politična razprava. To je neka oblika pritiska na odločanje v samem
               konkretnem postopku. In če zaključim v argumentacijo, da dejstvo je, da danes
               praviloma o tej vsebini ne sme biti govora iz preprostega razloga. Spoštovani
               minister, ki je dobesedno citiral, prebral, kakorkoli, zadevno odločitev, on je
               stranka v postopku in tukaj v tej konkretni zadevi se mi kot zakonodajni organ moramo
               zavedati, jaz ne želim na tem odboru kot zainteresirano delovno telo biti v vlogi ali
               arbitra ali neki odločevalec samega upravnega postopka. Jaz ne želim o materialni
               vsebini danes se pogovarjati, dokler procesno upravni postopek ni zaključen. Z
               velikim veseljem pa bom na vseh tako imenovanih tovrstnih zadevah ali drugih prisoten
               in se tudi vključeval, ko bodo zadeve dokončno odločene. Zaradi tega ne vidim
               kateregakoli razloga, da se še vedno o tej zadevi bi danes pogovarjali, kajti,
               ponavljam, o materialni vsebini, tudi če je politična razprava, se ne smemo
               pogovarjati, dokler postopki v upravnih postopkih niso zaključeni. Hvala lepa.</p>
            </sp>
            <sp xml:id="SDT7-OZKGIP-nujna-45-2016-10-13.sp17">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Mislim, da ima kolega Hainz, ne nima postopkovnega predloga. Še
               enkrat, <stage type="mag">(nadaljevanje)</stage> spoštovani,
               tisti, ki ste predlagali določene proceduralne zahteve, za enkrat imam dva predloga
               sklepov in nobenega drugega predloga, o čemer bi lahko glasovali. Po Poslovniku pa je
               umik mogoč do začetka obravnave točke na sami seji odbora. Pa še enkrat, opozarjam,
               možnost za umik je bila pred začetkom obravnave točke, tega kot predsednik nisem
               prejel. Gospod Horvat, proceduralno.</p>
            </sp>
            <sp xml:id="SDT7-OZKGIP-nujna-45-2016-10-13.sp18">

               <speaker>DR. MITJA HORVAT (PS SMC):</speaker>

               <p>Spoštovani predsednik, seveda umik same točke in logično tudi je, da je umik točke
               pridržan tistemu, ki jo je predlagal. Tudi v tem delu bi me lahko še naprej vrteli,
               ampak tako daleč jaz ne bi šel. Če pa pogledate, pa boste videli, da v Poslovniku
               imate kar nekaj možnosti, kjer vas Poslovnik opozarja, da v primeru tudi drugih
               sklepov in samega postopka in smiselne uporabe pa uporabe določenih določb piše in
               zato sem jaz pozval seveda predlagatelja v izogib temu neprimernemu delovanju, kjer
               vas bomo v nadaljevanju potem opozarjali še za nezakonitost delovanja, ki je očitana
               v naslovu točke dnevnega reda, ki jo obravnavamo. Namreč jaz sem prijazno pozval
               predlagatelja, da umakne predlog in ko umakne ta svoj predlog, predlagatelj, ker tudi
               v tem primeru predlagatelj zahteve, vi ste samo sklicali na zahtevo predlagatelja, ko
               predlagatelj umakne zahtevo, je postopek končan. Zato sem vas pozval, to vam je
               najbolj dostojna pot ven, ker v nadaljevanju boste seveda deležni očitkov, ki jih ne
               želite slišati in mi jih raje ne bi in vam zdaj seveda prijazno ponujamo možnost, da
               izidete iz te situacije, ki je kot vidite po mnenju mnogih, ne gre samo za mojo
               kaprico, nezakonito ravnanje, zloraba procesnih možnosti in zloraba same inštitucije
               zakonodajnega telesa za dosego zasebnih interesov. Ali moram še kaj v nadaljevanju
               povedati, da me boste razumeli, na kaj vas prijazno opozarjamo in da končajmo s to
               zadevo. Minister je lepo povedal v osnovi, kolikor lahko sam, kolikor so mu službe
               pripravile, kaj lahko pove glede zadev, drugače so pa to konkretne zadeve, ki jih pa
               seveda Državni zbor ne obravnava in ne gre za širše politično vprašanje ampak gre
               samo za vprašanje uresničevanja nekega ozkega zasebnega interesa. Najlepša hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp19">

               <speaker>PREDSEDNIK TOMAŽ LISEC:</speaker>

               <p>Hvala. Hvala za vaše opozorilo glede tega, da bi lahko predlagatelji sami umaknili
               predlog točke. Predlagatelji tega niso oziroma nismo naredili in ker nimam drugega
               postopkovnega predloga za enkrat o umiku, ne morem zaključiti oziroma dati karkoli na
               glasovanje. Ja, kolega Hainz, proceduralno.</p>
            </sp>
            <sp xml:id="SDT7-OZKGIP-nujna-45-2016-10-13.sp20">

               <speaker>PRIMOŽ HAINZ (PS DeSUS):</speaker>

               <p>Jaz bi prosil, da glede na natančna pojasnila ministrstva prekinjamo sejo odbora.
               Izvolite pisno.</p>
            </sp>
            <sp xml:id="SDT7-OZKGIP-nujna-45-2016-10-13.sp21">

               <speaker>PREDSEDNIK TOMAŽ LISEC:</speaker>

               <p>Preberem predlog. Glede na pojasnila ministrstva prekinjamo sejo Odbora. Še enkrat,
               spoštovani poslanci koalicije, pred vami je predlog, da prekinjamo sejo, torej
               verjetno želite, da z njo nadaljujemo potem, ko bo čas za to. Še enkrat opozarjam.
               Poslovnik je jasen, kdaj se lahko predlaga predlog za umik. Tega nimam, imam pa za
               prekinitev, je pa res, da v nekem demokratičnem duhu, kateri naj bi vel tukaj v
               Državnem zboru, bi potem lahko vedno dobili takšne zadeve na vseh odborih. Ko bi
               predstavniki ministrstva ali vsebinsko, kot je bilo v tem primeru, ali pa tudi
               politično povedali svoje, bi predstavniki koalicije rekli, tako, sedaj smo dobili
               informacije s strani ministrstva, ministrstvo ima vedno prav, pod drugo točko glejte
               točko prvo, torej ministrstvo ima vedno prav in zaključili bi razpravo. Ampak jaz
               mislim, da v nekem demokratičnem duhu je prav, da tudi vsi ostali vabljeni povedo.
               Ampak seveda, če poslušamo samo eno stran, je seveda ugotovitev zelo enozvočna. In
               jaz upam, da boste v tem demokratičnem duhu, ki naj bi vel iz te koalicije dali
                  možnost..<stage type="mag">(nadaljevanje)</stage> tudi vsem
               ostalim vabljen, da, prvič, ali podprejo trditve ministra ali pa v neki, upam da,
               vsebinski razpravi povedo svoje pomisleke in svoje razloge ali se strinjajo z
               ministrovimi besedami ali pa imamo tudi predlagatelji prav. Ne nazadnje na koncu pa
               vedno odloči parlamentarna večina. Ja, kolega Hainz.</p>
            </sp>
            <sp xml:id="SDT7-OZKGIP-nujna-45-2016-10-13.sp22">

               <speaker>PRIMOŽ HAINZ (PS DeSUS):</speaker>

               <p>Glejte, gospod predsednik, minister ni ena stran, minister je predstavil, spoštovani
               minister je predstavil delo državnih organov. Državni organi so naši, zdaj kakorkoli
               se mi tukaj poskušamo in zato je tudi natančno naštel kaj vse je naredilo
               ministrstvo, drugo ministrstvo, kaj je naredilo sodišče, kakšne so ekspertne analize,
               vse je naštel. In to seveda, katera stran je zdaj to. Torej ni dveh strani. Je samo
               tista stran, ki bo odločila. Ko bo pa končan postopek, je pa druga zgodba. Ampak ta
               postopek še ni končan, mi vstopamo sredi nekega postopka, ki je blizu konca, to je
               res, ampak vendar, in zato mi seveda preprosto nimamo pritiskati na državni organ in
               reči, da je delal, da dela nezakonito. Hvala lepa.</p>
            </sp>
            <sp xml:id="SDT7-OZKGIP-nujna-45-2016-10-13.sp23">

               <speaker>PREDSEDNIK TOMAŽ LISEC:</speaker>

               <p>Hvala. Ja, kolega Horvat.</p>
            </sp>
            <sp xml:id="SDT7-OZKGIP-nujna-45-2016-10-13.sp24">

               <speaker>DR. MITJA HORVAT (PS SMC):</speaker>

               <p> Najlepša hvala. Zdaj, če lahko dopolnim morda predlog, ki ga je predložil v pisni
               obliki kolega Hainz, in rečem, da prekinemo to sejo do takrat, ko bodo končani
               postopki v konkretnih zadevah, ki so predmet sklica te seje Odbora za kmetijstvo,
               gozdarstvo in prehrano. Najlepša hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp25">

               <speaker>PREDSEDNIK TOMAŽ LISEC:</speaker>

               <p>Hvala. Da bomo v duhu parlamentarizma nadaljevali, predlagam kolega Horvat, da daste
               pisno in zato prekinjam sejo za pet minut. Pričakujem pa od predlagatelja pisni
               predlog, da ga bodo potem lahko strokovne službe tudi dale kot sklep za glasovanje in
               besedilo poročila. Ja, kolega Lah, proceduralno.</p>
            </sp>
            <sp xml:id="SDT7-OZKGIP-nujna-45-2016-10-13.sp26">

               <speaker>ZVONKO LAH (NeP):</speaker>

               <p>Glede na, pozorno sem poslušal ministra in predlagatelje, da se seja prekine, ne vem
               kaj še vse. Jaz kljub temu, da je bilo pojasnilo ministrstva zelo jasno in glede
               gradiva, ki ga tukaj imamo, bi vseeno glede pomembnosti pitne vode, kljub vsem
               predpisom direktiv, ki so, bi rad slišal tukaj ostale vabljene, ker tudi meni ni
               jasno. Jasno je, kaj pravi direktiva in naš pravilnik, ampak, da se trži pitna voda
               pod enim imenom, kaj pa vodooskrba prebivalcev, recimo če imam en ogromen vodonosnih,
               da pride nek tujec, dobi koncesijo in prepove potem vsem ostalim izkoriščati ta
               vodonosnik. Glejte, ni isto, piše samo, da se ne sme prodajati ista voda. Nekdo
               zaščiti blagovno znamko, čakajte, jaz predlagam, da če smo se že zbrali tukaj,
               razumel sem vaše izvajanje in vse postopke, dajmo slišati še drugo stran, če smo že
               tukaj pa potem prekiniti recimo, pa kakšne sklepe sprejemati, ko bodo te odločitve v
               upravnih postopkih končane. Ne da zdaj, ne vem zakaj to hitenje, pa kar naenkrat
               prekiniti vse pa gremo vsaksebi. Jaz to razumem in tudi se strinjam s tem, da so
               določeni ti sklepi in ta sklic mogoče zgolj politične narave, ampak le voda je tako
               pomembna, dajmo slišati še ostale, prosim.</p>
            </sp>
            <sp xml:id="SDT7-OZKGIP-nujna-45-2016-10-13.sp27">

               <speaker>PREDSEDNIK TOMAŽ LISEC:</speaker>

               <p>Hvala. Besedo je želel še minister. Izvolite.</p>
            </sp>
            <sp xml:id="SDT7-OZKGIP-nujna-45-2016-10-13.sp28">

               <speaker>MAG. DEJAN ŽIDAN:</speaker>

               <p>V nobenem primeru gospod predsednik nimam namena in ne želim vplivati na vaše
               odločanje. To ni moja pristojnost, ne. Samo glede na postavljeno vprašanje samo
               tehnično pojasnilo, če lahko, ne. Današnja razprava je namenjena naravni mineralni
               vodi. To je povsem drugo področje kot je pitna voda. Povsem drugi predpisi, druge
               ureditve, in ne posegata pri teh odločitvah na pitno vodo.</p>
               <p>Hvala.</p>
            </sp>
            <sp xml:id="SDT7-OZKGIP-nujna-45-2016-10-13.sp29">

               <speaker>PREDSEDNIK TOMAŽ LISEC:</speaker>

               <p>Hvala. Dovolite mi pol minute,<stage type="mag">(nadaljevanje)</stage> da bomo točno vedeli o čem glasujemo, da predstavniki Poslanske
               skupine SMC oziroma kolega Horvat pripravi uradno, uradni tekst, da vemo točno, o čem
               bomo glasovali. Ali samo o umiku ali pa samo o prekinitvi oziroma prekinitvi do
               kdaj.</p>
               <p>Predlog proceduralnega sklepa: 45. nujna seja odbora se prekine in se bo nadaljevala,
               ko bodo pristojni organi odločili o konkretnih zadevah, ki so predmet točke dnevnega
               reda. Dajem predlog proceduralnega sklepa na glasovanje. Glasovalne naprave,
               glasujemo… Kdo je za, proti… Zaključujem z glasovanjem. Ugotavljam, da je za
               proceduralni sklep glasovalo 10 članov odborov, proti trije, torej je seja prekinjena
               in se bo nadaljevala, ko bodo pristojni organi odločili o konkretnih zadevah, ki so
               predmet točke dnevnega reda. Vsem vabljenim se opravičujem, ker ste tratili čas,
               ampak želja je bila, da vsebinsko razpravljamo in se vidimo prihodnjič. Hvala. <stage type="time">Seja je končana 13. oktobra 2016 ob 18.16.</stage>
               </p>
            </sp>
         </div>
      </body>
   </text>
</TEI>