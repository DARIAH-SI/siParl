<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZO-nujna-37-2016-12-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9C52E073B716DBB4C1257FE200333947</idno>
               <idno type="custom" subtype="day">10046B24E215CFC5C125809200467319</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=10046B24E215CFC5C125809200467319</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZO-nujna-37-2016-12-23.OZO" n="37">
               <name>nujna seja</name>
               <date when="2016-12-23"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZO-nujna-37-2016-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZO-nujna-37-2016-12-23.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">1. nadaljevanje 37. nujne seje</stage>
            <stage type="date">(23. december 2016)</stage>
            <stage type="chairman">Sejo je vodil Žan Mahnič, predsednik odbora.</stage>
            <stage type="time">Seja se je začela ob 10.04.</stage>


            <sp xml:id="SDT7-OZO-nujna-37-2016-12-23.sp1">

               <speaker>PREDSEDNIK ŽAN MAHNIČ:</speaker>

               <p>Spoštovani poslanka, spoštovani poslanci.</p>
               <p>Začenjam s 1. nadaljevanjem 37. nujne seje Odbora Državnega zbora Republike Slovenije
               za obrambo, ki je bila sklicana na podlagi 47. in drugega odstavka 48. člena
               Poslovnika Državnega zbora Republike Slovenije. Pozdravljam vse prisotne člane
               odbora.</p>
               <p>Obveščam vas, da se je
               za današnjo sejo opravičil gospod Miha Kordiš, kot nadomestni član pa namesto mag.
               Mateja Tonina sodeluje gospod Jožef Horvat, namesto gospoda Marjana Dolinška gospod
               Jani Möderndorfer in namesto gospoda Marijana Pojbiča je na seji prisoten gospod
               Janez Janša.</p>
               <p>S sklicem seje ste prejeli dnevni red z naslednjo točko: Odgovornost predsednika
               Predsedstva Republike Slovenije Milana Kučana in drugih pri razoroževanju
               Teritorialne obrambe leta 1990, s predlogom za ustanovitev preiskovalne komisije.</p>
               <p>Prehajamo na <title>1. TOČKO DNEVNEGA REDA – ODGOVORNOST PREDSEDNIKA PREDSEDSTVA
                  REPUBLIKE SLOVENIJE MILANA KUČANA IN DRUGIH PRI RAZOROŽEVANJU TERITORIALNE OBRAMBE
                  LETA 1990, S PREDLOGOM ZA USTANOVITEV PREISKOVALNE KOMISIJE.</title>
               </p>
               <p>Od vabljenih gostov so se za to točko opravičili: dr. Tomaž Čas, predsednik Zveze
               policijskih veteranskih društev Sever, generalmajor Ladislav Lipič, predsednik Zveze
               veteranov vojne za Slovenijo, Milan Kučan, predsednik predsedstva v času
               osamosvojitve, in Vlada Republike Slovenije.</p>
               <p>Preden preidemo na razpravo, dajem besedo za postopkovno gospodu Janiju
               Möderndorferju.</p>
            </sp>
            <sp xml:id="SDT7-OZO-nujna-37-2016-12-23.sp2">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa, predsednik. Glede na to, da ste kot predsednik odbora sklicali 37. nujno
               sejo na podlagi zahteve SDS za 6. julija 2016, kot ste že sami v uvodu povedali, je
               bila seja takrat obstruirana, ni bila sklepčna in ste sejo tudi kasneje prekinili.
               Seveda pa ni nepomembno, zakaj se vse to dogaja, še posebej, ker v resnici imate
               naslov točke dnevnega reda <q>"Odgovornost predsednika Predsedstva Republike Slovenije
               Milana Kučana in drugih pri razoroževanju Teritorialne obrambe leta 1990"</q>. V čem je
               pravzaprav problem. Problem je predvsem v tem, da se preprosto ne morete sprijazniti,
               da ne morete po svojem scenariju izpeljati tistega, kar želite. Želite, pod pretvezo,
               da boste ustanovili preiskovalno komisijo na to temo, izpeljati diskusijo na Odboru
               za obrambo, pri čemer pa veste, da vam Odlok o delovnih telesih Državnega zbora tega
               niti ne omogoča in kršite poslovnik. Sami ste sicer na prejšnji seji zelo jasno
               povedali, da boste še preverili, kje ste kaj kršili pa kje niste, oziroma celo še
               več, dovoli ste si dajati oznake posameznikom, koliko poznajo poslovnik in koliko ne
               poznajo poslovnika. Sam pa vam zelo jasno povem, da imate tako po odloku oziroma
               Poslovniku Državnega zbora in nenazadnje tudi po poslovniku preiskovalnih komisij
               možnost priti do preiskovalke na način, da preprosto utemeljite, zberete podpise,
               vložite, daste zahtevo in stvar je zaključena. In potem se greste lahko svoj
               peskovnik, ki ga pravzaprav imate kot agendo. Ampak to, da ste pa za 6 mesecev
               prekinili sejo in jo sklicali na današnji dan – na današnji dan! –, v času, ko
               pravzaprav cela Slovenija praznuje državni praznik, z enim samim namenom, pogovarjati
               se o stvareh, za katere sicer napovedujete, da boste šli v preiskovalko, zlorabiti
               Odbor za obrambo, se mi zdi pa skrajno neokusno. Jaz verjamem, da kakšnega od vaših
               poslancev to izredno moti – vas prosim, predsednik, vsaj dovolite, da končam s
               postopkovnim predlog. Namreč, tisto, kar je za mene pomembno, je pomembno samo eno –
               da na takšni seji SMC seveda ne more in ne bo sodeloval. Hkrati v izogib temu, da ne
               bo kakšnih nesporazumov, tudi v primeru sklica korespondenčne seje ne bomo
               sodelovali, da si ne boste še tam napačno razlagali poslovnik, kaj velja in kaj ne
               velja. Vam pa predlagam, glede na to, da ste v zadnjem času pokazali, da znate zelo
                   hitro deliti opazke
               po svojih kolegih, da preden se okličete sebe in svojo stranko kot edino rešiteljico
               Republike Slovenije in kot zasluženo osamosvojiteljico da seveda preden prej
               premislite preden kar koli izrečete, še preden si boste seveda dovolili spet te
               oznake deliti.</p>
            </sp>
            <sp xml:id="SDT7-OZO-nujna-37-2016-12-23.sp3">

               <speaker>PREDSEDNIK ŽAN MAHNIČ:</speaker>

               <p>Dobro, vaš postopkovni, 3 minute je mimo.</p>
            </sp>
            <sp xml:id="SDT7-OZO-nujna-37-2016-12-23.sp4">

               <speaker>JANI (JANKO) MÖDERNDORFER (PS SMC):</speaker>

               <p>S tem seveda tudi napovedujem obstrukcijo in seveda nadaljujte sami.</p>
            </sp>
            <sp xml:id="SDT7-OZO-nujna-37-2016-12-23.sp5">

               <speaker>ANJA BAH ŽIBERT (PS SDS):</speaker>

               <p>Proceduralno!</p>
            </sp>
            <sp xml:id="SDT7-OZO-nujna-37-2016-12-23.sp6">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Postopkovno, gospa Anja Bah Žibert, izvolite.</p>
            </sp>
            <sp xml:id="SDT7-OZO-nujna-37-2016-12-23.sp7">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Zdaj, spoštovani predsedujoči, moj postopkovni je povsem preprost, jaz bi želela če
               lahko morda kar ta odbor predlaga Državnemu zboru, da natisnemo eno knjižico
               praznikov v tem Državnem zboru ker vidim da poslanski kolegi celo hodijo na sejo,
               razpravljajo in tudi javno zavajajo slovenski narod, ko govorijo o dnevu praznikov.
               Danes ni praznika in zdaj, vem da nima orientacije, poslanski kolega Jani
               Möderndorfer in da v bistvu dnevno ne ve v kateri stranki je ampak praznike v državi
               Slovenije bi pa vendarle moral poznati.</p>
               <p>In zato res, moj proceduralni predlog je, da poslanskemu zaradi kar nekih poslanskih
               kolegov, to smo že v preteklosti žal morali videti in tudi gledati, ne poznajo naših
               praznikov kar dodatno govori tudi o tem kako pomembne so tovrstne razprave, ker imamo
               očitno še zelo veliko stvari ki jih moramo razčistiti in tudi rešiti v tej
               državi.</p>
               <p>Hvala lepa.</p>
            </sp>
            <sp xml:id="SDT7-OZO-nujna-37-2016-12-23.sp8">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Vaš postopkovni predlog bom upošteval in bom po tej seji predsedniku Državnega zbora
               dr. Brglezu pisal v zvezi s tem, da se izda ena knjižica ali pa vsaj fotokopija kdaj
               so prazniki iz Uradnega lista in se jo pošlje poslancem Državnega zbora.</p>
               <p>Postopkovno je želel gospod Franc Jurša, izvolite.</p>
            </sp>
            <sp xml:id="SDT7-OZO-nujna-37-2016-12-23.sp9">

               <speaker>FRANC JURŠA (PS DeSUS):</speaker>

               <p>Lep pozdrav vsem skupaj.</p>
               <p>Tudi jaz moram povedati, da si mi v Poslanski skupini DeSUS ne želimo, da se Slovenci
               delijo, da se stranke delijo ampak si želimo, da s pogledom naprej skupaj rešujemo
               vse nastale težave in problem, ki so v tej družbi. Želimo si, da bi bili enotni, tako
               kot smo bili 1991 leta, kljub temu da nas nekateri zmerjate in nas označujete kot
               sovražnike osamosvojitve in tako dalje. Ampak o tem ne tokrat.</p>
               <p>V poslanski skupini smo se odločili, da bomo v skladu z drugim odstavkom 65. člena
               obstruirali današnjo sejo Odbora za obrambo. Spoštovani kolegi in kolegica, seveda in
               vsem ostalim pa miren, vesel božič, prijetno praznovanje državnega praznika in seveda
               obilo sreče, zadovoljstva in uspeha v novem letu.</p>
            </sp>
            <sp xml:id="SDT7-OZO-nujna-37-2016-12-23.sp10">

               <speaker>PREDSEDNIK ŽAN MAHNIČ:</speaker>

               <p>Hvala gospod Jurša.</p>
               <p>Prehajamo sedaj na razpravo in bi najprej dal besedo predstavniku Slovenske
               demokratske stranke, gospodu Francu Brezniku, izvolite.</p>
            </sp>
            <sp xml:id="SDT7-OZO-nujna-37-2016-12-23.sp11">

               <speaker>FRANC BREZNIK (PS SDS):</speaker>

               <p>Najlepša hvala, gospod predsednik.</p>
               <p>Torej modus operandi takšnih sej, ki odkrivajo resnico poznamo na večih komisijah sem
               prisoten in ko pride do stika argumentov in proti-argumentov potem seveda so
               obstrukcije, vedno so obstrukcije. To kaže, da po 25 letih žal nismo razvili
               parlamentarizma na nivoju, ki ga poznajo zahodnoevropske demokracije in to kaže na
               to, da imamo velik problem, torej se ne poslušamo in ko imamo delitve, škoda da je
               tudi kolega Jurša odšel, o tem bi spomnil, ker nekateri so izgleda postali dementni
               in so pozabili kako je potekalo, predvsem tudi 23. decembra pred 26 leti ta dan in
               kaj je pomenil potem 26. december, ko smo dobili rezultate plebiscita, kjer smo
               ugotovili da imamo samo nekaj več 10 % pete kolone. </p>
               <p>Zdaj, zakaj kolegov danes ni tukaj lahko razmišljamo, mogoče so včeraj slavili, ko so
               nekateri praznovali 22. december, nekoč neke armade, ki nas je napadla pa so še danes
               opiti od tega zmagoslavja. Morda pozabljajo, kot je rekla kolegica Bah, tudi
               praznike. Torej, to je neka stalnica SMC-ja, celo njihovih doktorjev zgodovine, da ne poznajo
               praznikov in, ali pa morda imamo že spet plan, da bodo celo ta praznik ukinili,
               kolegica Bahova. Mogoče mi vsega ne vemo. lahko se tudi to dogaja. Torej, to je bil
               praznik, ki je bil boleč predvsem za tiste jugonostalgike, jugofile, ki se 25, 26 let
               nazaj so se odločali malo drugače. Niso računali, da bo slovenski narod na eni strani
               zelo enoten, da bo pripravljen in da kljub razorožitvi, da je v kratkem času naredil,
               lahko rečemo izrazito akcijo, izbral orožje, pripeljal orožje tudi s tujine in
               napadal, lahko rečemo po zadnjem dokumentarcu, 4. najbolj močno armado, ampak armado,
               ki je se vedno govorila, da je 4. najbolj močna v Evropi.</p>
               <p>Tako, da mislim, da je simbolni dan danes, 23. december in je prav, da ste sklicali
               danes to sejo. Sejo za to, da lahko res pogledamo v prihodnost, ampak v prihodnost,
               tisto prihodnost, o kateri so ti kolegi govorili nekoč. Nekoč so govorili, da naj ne
               spreminjamo zgodovine, češ, da zgodovino pišejo zmagovalci. In današnja seja mora
               potekati predvsem na to, da je problem, da zmagovalci ne smejo pisati zgodovine v
               Sloveniji, ampak, da jo pišejo tisti, ki niso bili na zmagovalni strani. To je
               problem Slovenije in tisti ponavljajo iste napake v ostalih politikah. Od šolskega
               sistema, medijskega prostora, sodnega sistema, monopolov v gospodarstvu in govorijo:
               ne, gremo naprej. Gremo naprej, smo pred propadom in mi gremo naprej. Torej koraki
               naprej peljejo v pot v pogubo. In pot v pogubo vedno tlakuje, ali pa je lahko enotna,
               ali pa gre stran od tiste pogube samo v smeri, ko nekako stojimo na tisti točki, v
               katerih smo stali pred 26 leti. To pa gre za tisto osnovno vrednostno središče tega
               ljudstva, ki se je poenotila v določenih kriterijih in, ko je šlo za glavo, takrat so
               jih združile. Ampak združile niso le v politiki, združila je neka opcija, ki je,
               lahko rečemo s skromnimi sredstvi, z metanjem polen pod noge zmagala na tistih
               pomladnih volitvah leta 1990 in tista opcija je speljala osamosvojitev, vse ostale
               izjave pa mislim, da bo danes čas, da se spomnimo. Jedli boste travo, gospod
               Stanovnik nekdanji predsednik zveze borcev, to je samomor za Slovenijo in vse ostale
               izjave, ki bodo sledile.</p>
               <p>Tako, da jaz vsaj na začetku bom zelo kratek, torej zaključujem svojo razpravo s tem,
               da odpiram neko možno stanje razprave na simbolni dan, ko se slovenski narod v več,
               kot tisočletjih končno samostojno odločil kaj želi, kam želi in kako želi in da se
               spomnimo torej kakšno državo smo si želeli. Ne neki novi socialistični model s
               starimi monopoli, ki še danes vladajo in ki delijo bombončke ljudem pred volitvami
               tako, kot smo sedaj videli, ki praznijo kašče, tiste, ki jih vedno pomladne stranke
               nekako napolnijo, ampak predvsem pogled, resničen pogled v prihodnost in spomin zakaj
               in kje se je narod poenotil pred 26 leti. Zakaj se je poenotil, zakaj smo šli v boj
               in kdo je bil tisti, ki ni želel te države ob njenem rojstvu? V letošnjem letu,
               spoštovani kolegi in kolegice, smo imeli eno ugrabitev dveh dečkov in lahko rečemo,
               tudi ti ljudje, ki so bili proti rojstvu tega otroka, tega našega otroka pred 26
               leti, so imeli največ možnosti, da z njim upravljajo vsa ta leta. In to je ta, lahko
               rečemo žalostna zgodba Slovenije. Slovenija ima možnost preboja med največje države
               in tukaj odpiram danes možnost za neko razpravo.</p>
               <p>Torej, odpiram razpravo v možnosti kdo so ljudje, zakaj tudi po pol leta prekinjene
               seje danes tukaj ne sedijo ljudje, ki bi lahko povedali resnico pred kamerami in nam
               dali protiargumente, zakaj so takrat govorili tako in zakaj danes drugače. Tako, da
               spoštovane kolegice in kolegi, tisti, ki nas je ostalo, ki nam je mar za to državo,
               predvsem pa tisti, ki nam tudi petek pred velikimi prazniki družinskimi in tudi
               države pomeni še vedno delovanje in delo v parlamentu, da o tem danes razpravljamo in
               spoštovani predsednik, tudi vam polagam, da vzdržite te pritiske, to so vedno, tudi
               kolegica Irglova, jaz navajam že dva mandata, istih pritiskov, tudi s kolega
               Möderndorferja in tako naprej. Tako, da pač povem, da to je modus operandi teh kvazi
               levičarskih slovenskih strank vedno enak. Ko pride do stika z resnico, potem
               pobegnejo  ali pa vam
               začnejo deliti etikete. Toliko z moje strani na začetku. Najlepša hvala.</p>
            </sp>
            <sp xml:id="SDT7-OZO-nujna-37-2016-12-23.sp12">

               <speaker>PREDSEDNIK ŽAN MAHNIČ:</speaker>

               <p>Hvala, gospod Breznik, tudi za dobre želje.</p>
               <p>Zdaj bi dal besedo edinemu, ki je od vabljenih gostov prišel, gospodu Alešu Hojsu. Še
               pred tem pa vam kot predsednik Odbora za obrambo iskreno čestitam in se vam
               zahvaljujem, da je vaše združenje, Združenje za vrednote slovenske osamosvojitve, po
               25 letih postavilo Muzej slovenske osamosvojitve. Izvolite, imate besedo.</p>
            </sp>
            <sp xml:id="SDT7-OZO-nujna-37-2016-12-23.sp13">

               <speaker>ALEŠ HOJS:</speaker>

               <p>Hvala lepa, gospod predsednik. Nekaj o muzeju sem želel reči čisto na koncu, ampak
               vseeno hvala za čestitke. Lep pozdrav vsem poslancem in ostalim prisotnim!</p>
               <p>Torej, danes sem prišel sem, ker bi želel povedati par besed, vezano na tiste
               aktivnosti, ki jih je združenje v pretekli polovici leta opravilo za boljši pregled
               ali pa za bolj jasno sliko zgodovinskih trenutkov, ki so se dogajali okoli naše
               osamosvojitve.</p>
               <p>V mesecu maju smo, po naši oceni seveda daleč, daleč prepozno, vložili dve kazenski
               ovadbi. Ena kazenska ovadba je bila zaradi veleizdaje zoper gospoda Kučana, ki je bil
               nekako ključ slovenske razorožitve, in kasneje zoper člane predsedstva, ki niso na
               ustrezen način reagirali, celo več, eden od teh članov predsedstva je celo datume
               naše osamosvojitve izdajal veleposlanikom tujih držav, ki so to novico nesli v nekaj
               minutah v takratno prestolnico Beograd. O sami ovadbi ne bom prav veliko govoril, ker
               smo imeli že kar nekaj tiskovnih konferenc okrog tega. Precej obširno smo zadevo
               predstavili na naši spletni strani, mislim pa, da je prav, da komentiram in povem,
               zakaj je ta ovadba bila nujna in zakaj je bila uspešna. V medijih smo kasneje lahko
               mnogokrat prebrali, celo danes lahko preberemo o tem, da je bil to strel v prazno, da
               smo ovadbo vlagali <q>"luzerji"</q>, pa še kaj več bi lahko povedal, zato sem si danes
               napisal tri ključne točke, ki potrjujejo, da je bila ta odločitev še kako pravilna.
               Prva točka, in ta je bila najpomembnejša, je to, da se je z nerazumljivo hitrostjo –
               jasno, da, to smo tudi predvideli, del naše strategije o vlaganju ovadbe je bilo tudi
               to, treba je to odkrito povedati -, torej, da se je z nerazumljivo hitrostjo, v nekaj
               mesecih, lahko rečem, celo v tednih po vložitvi te ovadbe, da so se končali
               pravzaprav vsi postopki zoper generala oziroma brigadirja Toneta Krkoviča. Torej, po
               vložitvi ovadbe je sodišče nemudoma končalo postopek zoper generala Krkoviča, kjer so
               ga bremenili privatni tožniki z nebulotično razlago, da je streljal na sovražni
               helikopter, v katerem naj bi se prevažali slovenski domoljubi. Torej, tako
               nebulotične obtožbe v življenju še nisem slišal. No, po vložitvi naše ovadbe so na
               sodišču spoznali, da je taka obtožba nesmiselna, in zadevo zaključili. Druga zadeva,
               kjer so tudi nerazumno hitro zaključili po vložitvi naše ovadbe, je bila naslednja
               ovadba zoper generala Krkoviča. V tej ovadbi so mu očitali, da so on in njegovi
               kolegi na neznani lokaciji, seveda, tam nekje okoli Kočevske Reke, tudi časa niso
               točno povedali, izvajal likvidacije. Torej, kar nekaj mesecev so iskali tiste, ki naj
               bi bili likvidirani, niso jih našli, ampak ovadbo so zavrgli šele potem, ko so v
               rokah imeli ovadbo Združenja za vrednote slovenske osamosvojitve zoper gospoda
               Kučana. Torej, če zaradi nič drugega, je ravno zaradi tega bilo potrebno, da je bila
               ta ovadba vložena. In jaz osebno sem prepričan, da če ne bi bila, bi gospod Krkovič
               še danes hodil po sodiščih, tako za očitke o tem, da je streljal na slovenskega
               domoljuba v sovražnem helikopterju, kot za očitke, da je izvajal likvidacije tistih,
               ki jih ne najdejo.</p>
               <p>Druga točka, ki je po moji oceni zelo pomembna, vezano na to ovadbo, je ponovna, na
               žalost, mislim, da ne zadnja, razgalitev, razgaljenje slovenskega tožilstva in  slovenskega pravosodja.
               Torej to, kar se je v zvezi s to ovadbo dogajalo, nekaj tega sem povedal v prvi
               točki, nekaj bom predstavil sedaj, ponovno kaže, da v Sloveniji živimo državljani
               dveh razredov, prvorazredni in drugorazredni, da v Sloveniji neka pravila veljajo za
               nekatere in neka nenapisana za druge in ponovno se je izkazalo, kako je navadni občan
               ali pa drugorazredni državljan v tej državi v odnosu do tožilstva, sodstva,
               pravzaprav popolnoma nemočen.</p>
               <p>Torej, mi smo kmalu potem ko so oprostili generala Krkoviča ali morda sočasno prejeli
               odločitev tožilstva, ker so povedali da so obe ovadbi zavrgli s sklepom številka
               toliko in toliko, dne konec avgusta letošnjega leta. Najprej se nam je zdelo
               pravzaprav nerazumljivo kako je mogoče, da je dve različni ovadbi, ki vsebujeta
               različne ovadene, ki vsebujeta različne predmete kaznivih dejanj, ki so jih storili
               ovadeni in nenazadnje, ki sta bila tudi časovno v različnih mesecih izvedeni, kako je
               to mogoče združiti v en sklep in v eno obrazložitev? Zato smo zaprosili kar je povsem
               normalno, da nam tožilstvo ta sklep posreduje. Torej, čakali smo dober mesec, sklepa
               ni in ni. Zato smo v mesecu oktobru posredovali drugi poziv na tožilstvo, da nam ta
               sklep pošljejo. Torej tudi na ta dopis smo čakali več kot mesec dni, odgovora ni
               bilo.</p>
               <p>Nazadnje smo se odločili, moram reči, da sem sam kot predsednik združenja odšel na
               tožilstvo, podal tam oziroma izpolnil obrazec ki je predpisan na tožilstvu za vpogled
               v spis, to je takšen obrazec, ki ga na tožilstvu izpolnite. Na kar sem tožilstvo
               zaprosil, da bi rad, če nam že posredovati ne morejo tega sklepa, rad ta sklep vsaj
               videl, ker tam piše, da ga ne smem kopirati niti ne s fotoaparatom fotografirati sem
               se odločil, da ga bi prepisal kar bi sicer malo dlje trajalo ampak tudi to mi ni bilo
               omogočeno.</p>
               <p>Po tem dogodku smo prejeli dopis tožilke, ki nam je povedala, da nismo tisti, ki bi
               ta sklep lahko prejeli. Namreč povedla nam je, da je sklep prejel samo ovadeni
               oziroma samo tisti, ki so bili ovadeni mi pa da nimamo pravnega interesa, kaj v tem
               sklepu piše. Torej, jaz moram reči, da tako kot se sedaj nekateri poslanci smejete
               moram reči da je šlo tudi meni najprej na smeh ampak če pa bolj podrobno premislimo
               zadevo, ki se dogaja pa moram reči, da je to naravnost škandalozno.</p>
               <p>Ker nam seveda takšne odločitve niso dale in seveda ne morejo dati miru smo končno
               vse do tega trenutka, ko so prejeli ta sklep smo te zadeve peljali precej
               volontersko, moram odkrito povedati. Torej, to smo delali s pomočjo ljudi, ki so tudi
               člani našega združenja in ki imajo nekaj vedenja o pravu pa smo se vendarle odločili,
               da bomo napisali zadevo povsem uradno, torej preko odvetniške pisarne in v mislim da
               pred 14 dnevi smo preko odvetnika tožilstvo zaprosili za pojasnitve. Namreč želimo
               dve pojasnitvi; ena je ta, da je očitno v tej državi kar tožilci sami odločajo, kod
               je upravičena stranka in kdo ne, torej tožilstvo samo je povedalo komu bo sklep
               vročilo in komu ga ne bo. In drugo, smo na podlagi pravnih posvetovanj prepričani, da
               bi bilo odločitev o tem potrebno prepustiti sodišču in nikakor ne, da je to
               samovoljno naredilo tožilstvo.</p>
               <p>Zdaj jaz moram reči, da je od tega minilo že dobre tri tedne, torej to smo poslali v
               začetku decembra pa še 
               vedno ni nič torej še vedno nimamo odgovor.</p>
               <p>Torej, mi bomo vztrajni. Moram reči, da je to eden od osnovnih pogojev v tej družbi,
               v tej državi, da so ljudje vztrajni. Morda za primerjavo v preteklih tednih smo
               videli koliko je morala vztrajati gospa Šelihova, da je dobila vsaj neko zadoščenje
               za mrtvega otroka torej 20 let če se ne motim ali pa 15 let. Čas v tem primeru očitno
               za to državo, za to pravosodje, za to tožilstvo ni pomembno in ker ni pomembno za
               njih ne bo tudi za nas. Torej tudi mi bomo vztrajali. Zato načrtujemo v letošnjem
               letu podati še eno prošnjo, še eden poziv na tožilstvo za aktivnosti ali pa za
               korake, ki jih bomo izvedli v naslednjem letu pa jih tokrat še ne bom napovedoval.
               Mislim, da je jasno, da o tega primera ne smemo odstopiti.</p>
               <p>Na koncu pa moram še povedati 3. točko. Ta je morda malce manj prijetna tudi malce
               manj prijetna za tako imenovano desnico torej za pomladne stranke. Jaz moram reči, da
               smo v tem postopku na žalost, ko smo izbirali dokumentacijo ugotavljali oziroma
               prebirali dokumente ugotavljali, da tudi določeni ključni ljudje, ki so bili takrat
               na pozicijah in so bili iz kroga Slovenskih krščanskih demokratov to je bil
               predsednik Vlade v tistem času ni naredil vsega kar bi moral. Mi smo pač na žalost
               našli tudi dokumente, kjer smo ugotovili, da je kar nekaj ministrov tiste Vlade
               pozivalo predsednika Vlade, da v času, ko se je teritorialna obramba razoroževala
               skliče vsaj sejo Vlade tega ni storil. Ne vem zakaj ne? Zato nas je seveda to, ko smo
               te stvari našli toliko bolj razočaralo. Da ne govorim o tem, da nas je razočaral tudi
               njegov neprimeren odziv, ko je izstopil iz predsedstva VSO. Moram povedati, da so
               navedbe češ, da je gospod Peterle stopil iz združenja ne držijo. Gospod Peterle je
               izstopil samo iz predsedstva združenja. Pa vendar je potrebno povedati, da bi v
               tistih dneh kot bi rekel vrhovni šef vlade za to, da bi se preprečila razorožitev
               moral storiti več.</p>
               <p>Sedaj, da ne gre za to, ker so govorili tukaj gospodje poslanci v uvodu nekdo kar vse
               in počez nekoga kritizira. Jaz moram reči, da v združenju nikoli nismo trdili, da je
               nekdo, ki je v konkretno občinskem štabu teritorialne obrambe v Ljutomeru, če se ne
               motim je tam bil gospod Jurša delal proti osamosvojitvi tega nikoli nismo trdili in
               tega tudi danes ne trdimo. Tako kot je bilo že večkrat povedano je večina torej več
               kot 90 % vseh državljanov bilo za osamosvojitev. Nesporno dejstvo pa je, da
               nenazadnje si lahko preberete vsi v našem novem muzeju oziroma muzejski zbirki, da pa
               je ključni človek tistega časa torej gospod Milan Kučan bil proti osamosvojitvi. Tega
               ne trdimo na pamet, to trdimo iz zgodovinskih dejstev, iz njegovih izjav. Njegove
               izjave, časopisni članki in še vsaj kaj drugega je razstavljeno v tem muzeju. Tako da
               mislim, da bo čas morda, ko bo malce bolj odmaknjen nekako tudi ta del zgodovine
               sodil tako kot se je res zgodila. Ne tako kot so jo nekateri napisali.</p>
               <p>Jaz se, spoštovani predsednik odbora, zahvaljujem za vaše povabilo. Moram reči, da
               smo iskreno veseli, da nas na te kot civilni združenje na ta srečanja oziroma na te
               vaše odbore povabite, kajti to je eden od načinov, da tudi slovenski javnosti lahko
               predstavimo tisti del naše dejavnosti, s katero se ukvarjamo. Naj poudarim še enkrat,
               naše združenje se ukvarja z obdobjem od začetka demokratizacije v Sloveniji torej tam
               od leta 1987 naprej. Nismo tisto združenj, ki bi obdobje od 1987 naprej pomešalo ali
               pa na kakršnikoli način povezovalo z  II. svetovno vojno. Mi smo združenje, ki želi da se dogodke, ki so se
               zgodili od leta 1987 naprej zapišejo in zgodovinsko razjasnijo tako kot so se res
               zgodili in nič drugega.</p>
               <p>Hvala lepa.</p>
            </sp>
            <sp xml:id="SDT7-OZO-nujna-37-2016-12-23.sp14">

               <speaker>PREDSEDNIK ŽAN MAHNIČ:</speaker>

               <p>Hvala gospod Hojs. </p>
               <p>Sedaj pa prehajam na razpravo poslank in poslancev, najprej se je k besedi javil
               gospod Janez Janša, izvolite.</p>
            </sp>
            <sp xml:id="SDT7-OZO-nujna-37-2016-12-23.sp15">

               <speaker>JANEZ (IVAN) JANŠA (PS SDS):</speaker>

               <p>Hvala lepa za besedo.</p>
               <p>Danes je pomemben dan ni pa to državni praznik in seveda poslanci Državnega zbora bi
               vsaj to morali vedeti, žal smo doživeli da celo ministri različnih vlad tega niso
               vedeli oziroma predvsem ministrice. Praviloma iz stranke v kateri je bil tudi takrat
               gospod Möderndorfer, tako da ta njegov kiks ni slučajen. Slovenski parlament je za
               državni praznik razglasil 26. december, dan, ko smo razglasili rezultate plebiscita
               in ko so ti rezultati postali pravno formalno veljavni in ko je začel teči 6 mesečni
               rok zato, da se plebiscitna volja udejanji.</p>
               <p>Ampak, pred 26 leti, ko so vsi prebivalci takratne Republike Slovenije ki so imeli
               stalno bivališče tukaj lahko glasovali o tem ali želijo, da Slovenija postane
               samostojna država, takrat je bila odločitev, ki je bila dana volilnemu telesu,
               razširjenemu volilnemu telesu, moram reči, Slovenija je edini primer v zgodovini kjer
               pravica odločanja o nadaljnji usodi ni bila dana samo državljankam in državljanom
               ampak tudi vsem, ki so imeli stalno bivališče tukaj, se pravi tudi tujcem. In je iz
               tega vidika rezultat kakršen je bil na koncu edinstven in zgodovinski. Ampak kljub
               temu je ta odločitev, prva odločitev kjer si je slovenski narod sodbo pisal sam, bila
               odločitev za katero smo vedeli, da je ne bo mogoče takoj uresničiti in zato je bil v
               Zakonu o plebiscitu in o izvrševanju plebiscita določen 6 mesečni odložni rok. Zdaj
               ta 6 mesečni odložni rok pa je bil določen v tem zakonu zaradi teme, ki je danes na
               dnevnem redu, zaradi tega, ker so Slovenijo pol leta prej razorožili.</p>
               <p>In že samo to dejstvo govori o tem, da tema ni brezzvezna, da je pomembna in da še
               posebej sodi na današnji dan. To je tema o kateri je treba še posebej razpravljati na
               današnji dan. Ko se je Demosov poslanski klub v Poljčah odločil, da takratni
               skupščini Republike Slovenije predlaga, da je sprejem Zakona o plebiscitu, o
               samostojnosti in ustanovitvi neodvisne slovenske države je seveda bilo splošno
               pričakovanje, da se bo plebiscit izvedel čim prej in da Slovenija postane samostojna
               država oziroma razglasi samostojnost, takoj po tem, ko bodo znani rezultati
               plebiscita. Tako je običajno tudi bilo v podobnih primerih v zgodovini. Nobena država
               ali pa nobena skupnost, ki je odločala za takšno pot za kakršno smo se mi odločili ni
               želela dati tistim, ki so to nasprotovali časa, da se pripravi na to, da takšno
               odločitev prepreči. Mi Slovenci smo eni od redkih, ki smo morali pristati na to
               odložno izvajanje te ključne zgodovinske odločitve v zgodovini naroda, ravno zaradi
               tega, ker smo bili v veliki meri goli in bosi, zaradi razorožitve. Če Slovenijo ne bi
               razorožili s to akcijo o kateri govorimo danes, potem bi zelo verjetno Slovenija
               izvedla plebiscit, razglasila izid in se osamosvojila.  In na ta način bi lahko tudi izbrali ugoden čas
               in Beogradu skrajšali čas za reakcijo. Tako pa smo mi morali pridobivati čas za to,
               da se na razglasitev samostojne države pripravimo na ta način, da bomo to odločitev
               sposobni tudi braniti. Jaz se spominjam obrazov v obrambnem centru Poljče, članov <stage>/
               nerazumljivo/</stage> svojega poslanskega kluba, večine v takratnem parlamentu, v skupščini,
               ki so zelo zaskrbljeno spremljali naše poročilo o tem kaj imamo v rokah, kako smo
               pripravljeni, kako je Slovenija pripravljena, bi rekel tehnično braniti to
               plebiscitno odločitev. In nekateri so bili zelo razočarani, ko so ugotovili, da pač
               enostavno tega procesa ne bo možno izpeljati tako, kot si je to večina predstavljala.
               Razpišemo plebiscit, počakamo na rezultate, jih razglasimo in so seveda pozitivni, je
               od tistega dne naprej Slovenija samostojna država.</p>
               <p>Na moj predlog je bil potem oblikovan pristop, na podlagi katerega je takratna, so
               takratne državne institucije, ne samo veljala vse državne institucije, tudi
               predsedstvo republike, ki je imelo po tisti ustavi, zakonodaji, po tistem pravnem
               okviru, ki je takrat veljal, tukaj zelo velika pooblastila. Skratka, vse državne
               institucije so dobile ta 6 mesečni rok oziroma največ 6 mesecev za to, da plebiscitno
               odločitev udejanjimo. Ne zaradi tega, ker ne bi mogli prej natisniti lastnega
               denarja, potnih listov, karkoli drugega, to je bila stvar tednov. Zdaj, mi smo morali
               teh 6 mesecev dati v projekt zaradi tega, ker smo bili razoroženi. Ker z akcijo
               manevrske strukture narodne zaščite iz tega ostanka orožja teritorialne obrambe, v
               nekaj več kot 10 občinah in iz tega, kar smo uspeli, bom rekel z velikimi tveganji in
               žrtvovanji in mukami nabaviti do samega plebiscita. S tem je bilo možno delno
               zavarovati samo odločanje, ni pa bilo možno prevzeti efektivne oblasti in braniti to
               odločitev.</p>
               <p>Tako, da pred 26 leti se je v praksi neposredno, zelo plastično čutilo in občutilo
               kaj je povzročila razorožitev Slovenije. Takrat se je tudi zadnji državljan te države
               zavedal, da je bila razorožitev narejena ravno zaradi tega, da se Slovenija ne bi
               osamosvojila. In tudi tisti, ki so Slovenijo razorožili ali pa, ki so slovenske
               strani pomagale razoroževati teritorialno obrambo so računali, da kljub temu, da so
               morali na koncu zaradi pritiska javnega mnenja pristati na plebiscit in nobena
               resnejša politična stranka takrat ni javno nasprotovala. Kljub temu so računali, da
               so s to razorožitvijo pridobili dovolj časa, vsaj pol leta, v katerem se bodo ta ko
               oni, kot Beograd pripravili na to, da dejansko s slovensko osamosvojitvijo ne bo nič.
               Da bo na koncu iz vsega tega procesa kljub praktično 90 odstotkom vseh, ki so imeli
               stalno bivališče v Sloveniji, ki so glasovali za samostojno državo, na koncu ne bo
               drugega kot tako imenovano operetno osamosvojitev.</p>
               <p>Zdaj, v tej publikaciji, ki se imenuje Bela knjiga slovenske osamosvojitve je na
               desetine dokumentov, ki jim nihče v teh letih, odkar je zbornik izšel, ni
               nasprotoval, ker so avtentični zgodovinski dokumenti tistega časa in, ki izpričujejo
               to, o čemer jaz zdaj govorim. To ni moje osebno videnje tistega časa. To so dejstva
               iz tistega časa, ki so
               dokumentirana, vedno dokazljiva, zaradi tega danes tudi za tole mizo ni več in ne
               tistih, ki smo jih vabili. Zaradi tega predstavniki strank, ki nadaljujejo politike
               tistih, ki so bili proti osamosvojitvi in ki ne vedo kdaj so državni prazniki v
               Sloveniji, vezani na slovensko osamosvojitev, bojkotirajo to sejo. Ne zato, ker bi
               bili proti delitvi slovenskega naroda. Te delitve so vedno oni povzročali. Te delitve
               so oni povzročali z razorožitvijo slovenske teritorialne obrambe, z obtoževanjem
               Jožeta Pučnika, ko je predlagal plebiscit, z napadi na Demos, ko je potem pol leta
               skušal udejanjiti voljo ljudstva na plebiscitu, z delovanjem proti ključnim zakonom,
               ki so bili potrebni za osamosvojitev, so oni delili slovenski narod, ki pa je kot
               narod pokazal enotnost na tem plebiscitu.</p>
               <p>In to počnejo še danes in obstrukcija te seje in teh razprav je nadaljevanje te iste
               delitvene politike. Na vsak način se želi nek čas, kjer smo bili Slovenci zelo
               enotni, najbolj enotni v naši zgodovini, enotni kot narod, narediti za čas, v katerem
               so imeli prav tisti, ki so bili proti osamosvojitvi, tisti, ki so bili na strani
               tistih sto in še nekaj tisoč, ki so plebiscit bojkotirali, pa so glasovali proti. In
               tisti so kasneje z raznimi manipulacijami z denarjem, ki so ga kradli iz državnih
               bank in preko tega seveda tudi ukradenih volitev, postavili v tej državi, ki si je
               niso želeli, prvorazredno. In vsi tisti, ki smo glasovali za to državo in se zanjo
               borili, pa smo bili skozi potiskani v položaj drugorazrednih. In to skušajo
               nadaljevati tudi v tem času s to manifestacijo obstrukcije, ki smo jo bili deležni
               zdaj.</p>
               <p>Če stvari niso takšne, kot pišejo v dokumentih iz tistega časa, prosim, pridite sem,
               soočite, prinesite druge dokumente, mi se bomo z veseljem soočili. Mogoče je še kje
               kakšna plat, ki je ne poznamo. Ne vem vsega. Pokažite jo. Zdaj takratni predsednik
               predsedstva, Milan Kučan je nekajkrat dejal: ravnal sem tako, kot sem mislil, da je
               prav. Še danes to trdi. Se pravi, njemu se je zdelo prav, da se slovensko
               teritorialno obrambo razoroži. Prosili smo ga tri dni, da se to zaustavi, urgirali,
               pritiskali, se kregali z njim zaradi teh nemogočih izgovorov, ki jih je prinašal na
               seje, ki so se sicer sklicevale, ampak ni bilo nič iz njih. Mogoče ne vemo vsega, naj
               pove kakšni pritiski so bili nanj, če so bili zaradi arhivov, ki so bili v Beogradu
               in so še vedno v Beogradu, pa je moral sodelovati pri razorožitvi. </p>
               <p>Jaz mislim, da si slovenska javnost po četrt stoletja zasluži resnico o tem. Mogoče
               se bo ob tem tudi izkazalo zakaj je bil čas razoroževanja slovenske teritorialne
               obrambe in čas priprav na to razoroževanje tudi čas uničevanja arhivov, kopij, ki so
               bile v Sloveniji. Niso pa takrat mogli uničiti kopij, ki so v Beogradu. Se pa zato
               zdaj 25 let srečujemo z, bom rekel sabotažo te, bom rekel protiosamosvojitvene
               slovenske politike, ko gre za pridobivanje teh arhivov iz Beograda, ker se jih
               bojijo. </p>
               <p>In v tem stavku: ravnal sem tako, kot sem mislil, da je prav in najbolje zame, v tem
               stavku se skriva marsikaj. In slovenska javnost si verjetno po 25 letih, ko so stvari
               že dovolj odmaknjene, zasluži resnico o tem, kaj se skriva v tem stavku in kaj se
               posledično skriva v arhivih v Beogradu. O tem kdo je sodeloval s tajno politično
               policijo, zločinsko združbo ali pa zločinskim krilom te tajne politične policije v
               jugoslovanski armadi in tako naprej. Da pa se skuša zaradi vseh teh stvari cel proces
               slovenske osamosvojitve obrniti na glavo, bojkotirati razpravo o tem, glejte, to pa
               Slovenijo dejansko deli in kolje na dva dela v časih, ki so zahtevni  in ker si slovenski narod
               zasluži drugačen odnos in drugačno ravnanje. Še posebej, ker smo temu prazniku, dnevu
               slovenske samostojnosti, dodali tudi besedo <q>"enotnosti"</q>. Ta predlog je prišel s
               strani stranke, ki je najbolj nasprotovala osamosvojitvi, potem so pa po 20 letih
               predlagali, da se temu prazniku doda tudi beseda <q>"enotnosti"</q>. Mi smo na to pristali
               zaradi tega, ker je bil to res čas enotnosti slovenskega naroda, ni pa bil to čas
               enotnosti slovenske politike. In ravno ta manifestacija zavračanja razprave o teh
               ključnih zgodovinskih temah ali pa osamosvojitvenih temah temu pritrjuje. Prav
               zanimivo je tudi, no, da se dejstva, ki pričajo o tem, kako se celotno osamosvojitev
               Slovenije potiska v polje drugorazrednosti, manifestirajo tudi v novejšem času, še
               posebej v časih, ki so koncentrirani okoli okroglih obletnic in državnih praznikov,
               vezanih na osamosvojitev. Pred nekaj dnevi je združenje, ki ga vodi gospod Hojs,
               otvorilo muzej oziroma muzejsko zbirko slovenske osamosvojitve. Končno po 25 letih
               nek zametek nečesa, kar ima vsaka država, razen Slovenije. Ni države na svetu, ki v
               nekem državnem muzeju ne bi imela nekega prostora in časa posvečenega obdobju, ko je
               tista država nastala. Najbolj zakotna država na afriškem rogu ima tak muzej, v
               Latinski Ameriki, kjerkoli. V Sloveniji pa se tega ni dalo. Osamosvojitev se je
               skušalo vseskozi tlačiti v neko novejšo zgodovino, pa v NOB, pa nekam na obrobje.
               Zdaj se je končno to zgodilo in, glejte, recimo, nacionalna televizija, ki jo vsi
               plačujemo, prostovoljno ali pa prisilno, ki verjetno mora zaradi zakona prenašati
               tudi to sejo, mislim, da temu ni namenila niti sekunde, sploh ni bilo omenjeno, da se
               je to zgodilo. Toliko je bilo o tem na nacionalni televiziji, na RTV Slovenija o tem
               dogodku kot na TV Teheranu – nič. Približno takšna ignoranca je tu prisotna in tudi
               na ostalih tako imenovanih <q>"mainstream"</q> medijih, ničesar o tem. Kot da ljudi to ne
               zanima. Zdaj pa vas vprašam, ali 20 % prebivalstva te države iz tistega časa, ki
               danes še živi, to res ne zanima? Če bi bilo to res, potem najbrž ne bi imeli takega
               rezultata pred 25 leti. Jaz mislim, da vsakega to zanima. Ampak da se to ignorira, da
               se to zlorablja, in denar, teh 100 milijonov, ki jih Slovenci z muko iz žepov, tudi
               tista najrevnejša gospodinjstva, plačujejo za takšno nacionalno televizijo, je nekaj,
               česar si ne zaslužijo s takšnim odnosom. Seveda teme, ki posegajo, ki svetijo v ta
               čas slovenske osamosvojitve in teh ključnih dogodkov za slovensko osamosvojitev, bodo
               vedno aktualne in tega se ne da obiti, tega se ne da zatreti. Lahko se s tem
               manipulira, cenzurira, skuša preobračati<gap n="…"/> Ampak, glejte, včeraj smo bili na Ravnah,
               kjer je bila neka taka veličastna pokrajinska proslava ob tem prazniku, nabita
               dvorana, ljudje niso mogli noter, polno veteranov, ki so se borili na Holmcu, v
               časih, ko so ponekod drugod mejni prehodi padali kot hruške, kjer je lokalna politika
               bila bolj za JLA kot za slovensko osamosvojitev. Ta čas živi in tega ni možno
               prevpiti s poveličevanjem nekega obdobja, kjer so Slovenijo razklali, dejansko  razklali na dvoje, ker je
               prihajalo do bom rekel zločinov proti človeštvu in ker gre dejansko za čas, ki je
               Slovence razdelil. Tega časa slovenske osamosvojitve, tega časa enotnosti narodov
               nikoli ne bo možno trajno nadomestiti z nekim časom, ki je Slovence razbil. Tudi, če
               se slovenske banke še petkrat izropa in še pet milijard v te manipulacije je to samo
               začasno. Zaradi tega je moje sporočilo tistim, ki bi morali biti tukaj, ker so
               oblast, ker so koalicija, ker imamo škarje in platno v rokah je Slovenija edini
               prostor v tako imenovani parlamentarni demokraciji svetovni, kjer koalicija se pravi
               tisti, ki imajo večino, ki bi lahko tudi z glasovanjem zavrnili sklepe, ki so
               predlagani pa se tega bojijo, ker vedo, da so resnični, da obstruirajo sejo. Jaz
               mislim, da je v tem mandatu, ko ima vladna večina, zaradi nelegitimnih, ukradenih
               volitev, nepoštenih volitev glasovalno podporo kakršno doslej praktično še nobena
               Vlada ni imela, da ravno v tem mandatu prihaja do situacije, ko poslanci vladne
               koalicije obstruirajo več sej kot opozicija. V Poslovniku imamo to možnost predvsem,
               zaradi tega, ker slovenska Ustava priznava opozicijo kot legitimni sestavni del
               parlamentarnega procesa ne pa tega, zaradi tega, da bi oblast, da bi koalicija, da
               tisti, ki imajo večino bežali od svoje odgovornosti. Tukaj doživljamo ravno to. To
               doživljamo tudi na večini drugih delovnih teles, to doživljamo s strani predsednikov
               komisij z vrst stranke Mira Cerarja, ki kljub Poslovniku ne sklicujejo sej, čeprav so
               podane legitimne zahteve poslanskih skupin. Tukaj gre za obstrukcijo plus kršitve
               parlamentarnih pravil. Vse to se dogaja. Niti enega problematiziranja s strani tako
               imenovanih čuvarjev javnosti in demokracije v teh medijih. To je dodatna težava, ki
               odlaga soočanje z resnico, ampak do tega pač prihaja. Tudi, verjemite mi, slovensko
               tožilstvo te odločitve, da se stranki v postopku, ki je vložila kazensko ovadbo ne
               vroči sklepa, sklepa o tem, zakaj je ta ovadba zavržena, zakaj ne gre proces naprej
               tega ne bo možno braniti. Tukaj se slovensko tožilstvo samo smeši, pritrjuje tem
               očitkom, da so izpostava Murgelj. Tukaj gre indirektno zato, ker oni sami dokazujejo,
               da so murgelska izpostava. Niti sklepa, s katerim so zavrnili ovadbo proti bom rekel
               njihovemu političnemu šefu si ne upajo pokazati slovenski javnosti in to v nasprotju
               z vsemi procesnimi pravili, ki veljajo v tej državi. Daleč smo prišli, zaradi
               takšnega ravnanja s strani dela pravosodja oziroma tožilstva ne bi doživeli niti še v
               zadnjih letih bivše države, ker bi bil pritisk znotraj njihove garniture prehud v
               smislu tega trajno ni možno braniti, ker gre za preveliko norost. Tukaj smo to
               sprevračanje dejstev na glavo, to zanemarjanje časa, ki bi moral biti v ospredju
               življenja naroda in države, ki je nastala na podlagi teh vrednot je to pripeljalo
               Slovenijo v krizo in to so pač posamične posledice, s katerimi se soočamo.</p>
               <p>Predsednik jaz predlagam, da kljub temu, da to nekatere, ki bojkotirajo to sejo zelo
               moti vztrajamo, da razpravljamo, da seje ne zaključimo in nadaljujemo. Jaz mislim, da
               bo slej kot prej  prišel čas v
               naslednjem letu, ko bodo na teh praznih sedežih sedeli, morali sedeti tudi poslanci
               koalicije in se soočiti z resnico. In bo prišel tudi čas, ko tisti, ki so bili
               vabljeni na to sejo in so pač ključni akterji tega dogajanja, razorožitve Slovenije,
               o katerem govorimo, ko bodo ti ljudje sedeli na nekih stolih, bodisi tukaj, kjer bodo
               pojasnjevali, bodisi na stolih, kjer se jim bo sodilo za veleizdajo.</p>
            </sp>
            <sp xml:id="SDT7-OZO-nujna-37-2016-12-23.sp16">

               <speaker>PREDSEDNIK ŽAN MAHNIČ:</speaker>

               <p>Hvala, gospod Janša. Kdo želi naslednji? Gospa Anja Bah Žibert, izvolite.</p>
            </sp>
            <sp xml:id="SDT7-OZO-nujna-37-2016-12-23.sp17">

               <speaker>ANJA BAH ŽIBERT (PS SDS):</speaker>

               <p>Saj v bistvu ob vsem tem, kar je bilo povedano človek težko doda nekaj bistveno
               novega. Vendar pa, dovolite, da pač se vrnem tudi nekoliko nazaj na izvajanje
               predstavnika koalicijske stranke gospoda Janija Möderndorferja. Veste, mene, ne samo
               moti, ampak jaz imam počasi tega dovolj, ko nekdo v imenu Slovenske demokratske
               stranke govori o tem, kaj mi želimo, kaj mi hočemo, kaj želimo doseči s sklicevnjem
               nekih sej in da smo tisti, ki odpiramo nenehno neke zgodovinske teme. Jaz mislim, da
               je treba vedno znova poudarjati, da smo v Slovenski demokratski stranki, če kdo
               spoštovani, potem v Slovenski demokratski stranki vseskozi zavezani k vrednotam
               slovenske osamosvojitve. In naš edini cilj, je da te ostanejo takšne kot so in ki
               izkazujejo dejanska zgodovinska dejstva. Brez potvarjanja in brez spreminjanja. In
               zato ostro pač nasprotujem temu, da odpiramo teme. Spoštovani tema ni zaprta. Ta tema
               naše zgodovine ni zaprta, ker je izkrivljena, ker jo nekateri želijo še naprej
               izkrivljati. In kako lahko nekdo očita, da odpiramo teme, ki nikoli niso očitno bile
               zaprte tako, kot bi morale biti. In dokler naše državljanke in državljani ne bodo
               spoznali resnico in vedeli za resnico takšna, ki je bila in kdo je za njo na eni
               strani zaslužen, kdo pa odgovoren, potem nam nihče ne more očitati, da odpiramo teme.
               Jaz imam teh potvarjanj dovolj. Potvarjati želijo še kar naprej ob vseh dejstvih, ob
               vseh truplih, ki se odpirajo v različnih jamah, še kar, ne vem, čas II. svetovne
               vojne, sedaj so se lotili že časa osamosvojitve. In ni slučaj, da so želeli 25.
               obletnico teh različnih procesov, ključnih procesov naše osamosvojitve, srebrno
               obletnico, ta srebrni sijaj dobesedno politi z blatom, izničiti. Seveda najbolj, kar
               je odmevalo v tem letu, zagotovo, s škandalom vseh škandalov, da so želeli tistega,
               ki je pomembno prispeval k slovenski osamosvojitvi voditi pred naš sodni, če mu sploh
               lahko rečemo, in mu dobesedno soditi skorajda kot zločinca. Kje mi smo? Veste, jaz
               bom na tej seji vztrajala dokler na to sejo ne bo prišel tako bivši predsednik
               države. Dejstvo je bilo, da je bil izvoljen predsednik države, da ima danes na ta
               račun tudi pokojnino, da ima status nekega predsednika prvega in želim odgovore. Kot
               predstavnica in izvoljena poslanka državljank in državljanov želim njegove odgovore.
               In ob tem seveda pozdravljam ravnanje predsednika odbora in ostro zavračam napade
               nanj, ki prav tako vztraja s sklicevanjem teh sej. Mi smo dolžno dobiti odgovore in
               nekdo v tej državi, ki, oprostite, za razliko od nekaterih, ki se prebijajo skozi
               mesec, pa so morda zelo veliko naredili pri tej osamosvojitvi, spoštovani, tudi pri
               vojni za Slovenijo,  pa
               danes bijejo dan za dnem skozi mesec. Na njihov račun danes ni tukaj predsednika
               države, ki seveda s svojo penzijo, ne samo, da si lahko privošči različna zdravljenja
               v tujini medtem, ko drugim ponuja zdravstvo takšno, kot je, ampak, da ne pride na
               sejo. Mislim, to je nerazumno. Ignorira Državni zbor. Ignorira predstavnike,
               izvoljene na volitvah, pa kakršnekoli so že bile, žal ukradene. Vendar pač mi
               opravljamo svoje delo.</p>
               <p>In jaz prosim, predsednik, res tukaj pozivam, da na teh stvareh vztrajate. Kot drugič
               zahtevam, da pridejo sem tudi predstavniki Vlade oziroma ministrstva. Kje je danes
               ministrica? Kje je danes vsaj sekretar? Kje je načelnik? Poglejte in jaz imam tukaj,
               pač vemo, da sta dva visoka predstavnika, eden predsednik združenja Sever, drugi pa
               Zveze veteranov vojne za Slovenijo govorila, da pač razorožitve ni bilo. Zdaj pa jaz,
               kolikor jaz poznam stvari, so to ljudje, ki vodijo organizacije, ki jih plačujejo
               davkoplačevalci. Ali nam bo kdo pojasnil kako si lahko tej ljudje govorijo, da in pa
               spreminjajo zdaj zgodovinska dejstva na račun davkoplačevalcev. Mislim, to ne gre za
               neko osebno mnenje. To so predstavniki nekih združenj, ki za svoje delovanje dobivajo
               celo državna sredstva.</p>
               <p>Zahtevam pač pojasnila tudi zato, ker imam tukaj celo intervju nekoga, ki pa je bil,
               pa ne glede na to, da se z gospodom Butaro marsikdaj ne strinjam v katerih izjavah,
               ampak dovolite, da preberem iz intervjuja Dela Mak, še iz leta 2009, kjer je omenjeni
               jasno povedal. Leta<gap n="…"/> Govori pač o času aprila 1990 in tako naprej in takrat
               izpostavi: <q>"Takrat se je namreč zgodila razorožitev teritorialne obrambe. To je bil
               za nas, pripadnike hud udarec. Dejstvo, da so tisti v republiškem štabu teritorialne
               obrambe to dovolili, je po eni strani v nas budilo jezo in strahotno nezadovoljstvo,
               po drugi strani pa dejanja, ki so potem sledila"</q> in tako naprej. Glejte, to je oseba,
               ki je pač takrat pa vendarle bila zraven. Bil je poveljnik za, če lahko tako rečemo,
               takrat Ljubljano, mesto Ljubljana.</p>
               <p>Zdaj, s strani gospoda Lipiča, jaz sicer ne vem kakšno vlogo je imel v času samega
               procesa osamosvojitve, ampak on pa danes govori, da razorožitve ni bilo, sklepa
               pogodbe z Ministrstvom za obrambo, dobiva, ne vem, pogodbe v vrednosti 10 tisoč evrov
               za svoje projekte, ki naj bi verjetno stali vsaj po vsebini ali kako, če na drugi
               strani poslušamo, da razorožitve sploh ni bilo. Pač glejte, stvari je v tej državi pa
               vendarle res potrebno postaviti na svoje mesto in to, kar se pa zdaj dogaja, to pa že
               presega vse meje. Na eni strani imamo tukaj Združenje za vrednote slovenske
               osamosvojitve, ki s številnimi lastnimi sredstvi, z lastnimi idejami, z znanjem, z
               res malimi sredstvi dela velike premike kar se tiče tudi tega, da naši otroci, vsi
               tisti, ki prihajajo, da bodo nekako spoznali ta del naše zgodovine tako, kot je
               treba, imamo na drugi strani ljudi, ki se na naš račun, na račun davkoplačevalcev pa
               delajo norce. In to iz pomembnega časa, spoštovani, to je res čas, ki bi nas moral
               povezovati. Čas, kjer smo bili enotni. In kar naprej to zgodovino piše tistih nekaj
               procentov, za katere osamosvojitev ni bila intimna izbira. Na vseh področjih te
               države imate glavno besedo. Ko govorimo o osamosvojitvi  prav tako želijo glavno besedo. Ko govorimo o
               problemih zdravstva imajo te ljudje glavno besedo. Ko govorimo o slovenskih sodiščih
               pa delovanju slovenskih sodišč imajo ti ljudje glavno besedo. Pa kje smo? Jaz mislim,
               da je to še mnogo huje kot Teheran, ki je bil prej omenjen. Se bojim, da postajamo
               unikum ali veste ne v Evropi, ampak na tej celini kot celoti kot svetu. Prosim res,
               da s temi sejami nadaljujemo. Toliko časa in tako dolgo, da bodo državljanke in
               državljani dobili odgovore.</p>
               <p>Na eni strani se vleče po sodiščih ljudi, ki so res zaznamovali to osamosvojitev
               takrat nastavljali glave. Potem pa tukaj od koalicije res poslušamo skoraj, da
               ekscesne izjave kaj se v Slovenski demokratski stranki gremo in kakšne seje
               sklicujemo. Mi na Odboru za kulturo želimo razpravljati o stanju v RTV, ko gre za
               vprašanje tega kaj davkoplačevalci oziroma vsi tisti, ki so prisiljeni plačati RTV
               prispevek lahko sploh vidijo na tej televiziji pa si gospod Matić vzame pravico in
               teh sej ni, jih ne skliče. Pa ne bomo slišali gospoda Möderndorferja, ki bi se tukaj,
               oprostite izrazu, repenčil in kričal kako to, da teh sej ni. Imamo predsednika Odbora
               za notranje zadeve, ki skliče nujno sejo preden zaseda kolegij, ki o tem sploh odloča
               pa se nič ne zgodi. Imamo pa predsednik Odbora za obrambo, ki skliče vsako sejo
               spoštovani tudi na predlog koalicije bi jo sklical, ampak je kar naprej trn v peti.
               Normalo, da je trn v peti, zato ker se tukaj na tem odboru želi odpreti in vprašanja,
               ki so več kot boleča za te predstavnike, ki jih danes ni, ampak se bodo pač morali
               soočiti s svojimi dejanji tako ali drugače. Sedaj, če jih k temu ne pozove slovensko
               sodišče to ne pomeni, da jih ne bo ta država. Če jih k temu ne kliče njihova vest jih
               bodo državljanke in državljani če ne drugače preko izvoljenih poslancev. To je naša
               naloga to je naša dolžnost. Ljudje nas na terenu sprašujejo kaj se v tej državi
               dogaja. Jaz vem, da predvidevam, da gospod Kučan vendarle nekako če ne drugače pa
               preko svojih sodelavcev spremlja to sejo in jaz ga kličem, da pride, da bomo te seje
               nadaljevali dokler ga ne bo. Ne zato, ker si ga želim videti, ampak ker želim njegove
               odgovore. Ker želim njegove odgovore. Ker je nekdo, ki ima vse privilegije in vse
               dodatke na račun tega, da je bil predsednik države in me zanima tudi njegova vloga
               pri razorožitvi Slovenije in njegova odgovornost. Dejstvo je, da smo bili brez skoraj
               80 % orožja, dejstvo je, da je verjetno več smrtnih žrtev tudi, zaradi tega. Dejstvo
               je tudi, da so bili verjetno več njih ranjenih, zaradi tega. Da je ves proces trajal
               dlje, da je hromil države in nenazadnje bi bil lahko izid spoštovani drugačen. Danes
               se mi naslanjamo na rezultat od tistih, ki so dali takrat svojo glavo na to tako
               politično kot v samem boju na njih gre zasluga za to kar imamo danes in da je vse
               skupaj trajalo tako kot je. Na tistih, ki pa so dovolili to razorožitev je pa
               odgovornost in to odgovornost moramo pripeljati  do konca. Zdaj imamo narobe svet in čas je, da stvari
               v tej državi postavimo na svoje mesto. In ga ni datuma v tej državi, ki bi bil
               nepravi za takšne seje. Ga ni dneva, spoštovani, ki ne bi bil pravi za takšne seje!
               Je pa veliko zamujenih dni, ko takšnih sej ni in ko tudi nimamo jasnih zaključkov.
               Hvala lepa.</p>
            </sp>
            <sp xml:id="SDT7-OZO-nujna-37-2016-12-23.sp18">

               <speaker>PREDSEDNIK ŽAN MAHNIČ:</speaker>

               <p>Hvala, gospa Bah Žibert.</p>
               <p>Kdo želi naslednji besedo? Gospod Jožef Horvat, izvolite, imate besedo.</p>
            </sp>
            <sp xml:id="SDT7-OZO-nujna-37-2016-12-23.sp19">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Ne bom ponavljal razprave iz julijskega dela te seje, ponavljam samo to, da<gap n="…"/> Seveda
               obžalujem, da v takšni sestavi, ob tej nesklepčnosti ne moremo glasovati, ampak jaz
               te sklepe odobravam, podpiram. Mi je pa za tokratno razpravo dal idejo uvodoma zdaj
               odsotni, pa večkrat odsotni, kolega Jani Möderndorfer, ko je govoril o praznikih, o
               katerih se je on že sicer izkazal, ampak pustimo zdaj to.</p>
               <p>Ja, državni prazniki, zakaj so sploh državni prazniki. Mislim, da bi v tej hiši
               predvsem pred našim delom, pred sprejemanjem zakonov, aktov in tako naprej dejansko
               morala biti vsem v ospredju identiteta slovenskega naroda, nekakšna platforma,
               nekakšen predpogoj za vse odločitve. Jaz državni praznik razumem kot krepitev, kot
               možnost za krepitev identitete slovenskega naroda. Kdo pa dejansko mora to krepiti -
               gotovo naš vzgojno-izobraževalni sistem. Seveda imam v mislih tu najprej naše
               družine, tam se začne vzgoja in tam se začne izobraževanje. Ob neki priliki sem šel
               pogledat maturitetne mape iz splošne mature, predmet zgodovina. In sem se zgrozil, ko
               sem ugotovil, da so prvič v naši samostojni državi bila maturitetna vprašanja s
               področja slovenske osamosvojitve postavljena, ne boste verjeli, šele leta 2013 in to
               v jesenskem roku. Resnično me je to prizadelo, morda tudi zato, ker sem tudi sam od
               blizu spremljal, ne sicer v tej hiši, proces slovenske osamosvojitve in sem bil
               udeležen kar 17 dni v vojni za Slovenijo; bil sem pomočnik komandanta za zaledje neke
               enote na območju Lendave. In, seveda, najbrž kot udeleženec vojne za Slovenijo tudi
               drugače dojemam dejstvo, da smo dobili svojo lastno državo. Na tej zemeljski obli so
               veliki narodi, ki pa nimajo svoje lastne države. In tu se seveda sprašujem, kdo piše
               šolske programe. Poslanci ne. Če vprašate ministrico, pravi, da ona tudi ne piše
               šolskih programov. Za božjo voljo, kdo potem piše šolske programe in kdo lahko na to
               vpliva. Jaz s to svojo razpravo želim vplivati - zdaj je vprašanje, če me kdo posluša
               -, da bi vendarle slovenski osamosvojitvi morali v šolskih programih dati večjo
               pozornost. Hvala bogu, imamo neko malenkost privatnih šol, tam pa - vem, sem od blizu
               spremljal – je slovenski osamosvojitvi, domoljubju posvečenega veliko več časa. In
               tisti učenci, tisti dijaki tudi o tem nekaj vedo. Pa ne samo, da vedo, svojo domovino
               nosijo v svojem srcu. Včasih imam občutek, da nekatere politične stranke iz leve
               politične hemisfere, kot da  nekako z nekim omalovaževanjem gledajo na proces slovenske
               osamosvojitve, kot da je niso delali pravi ljudje oziroma prva koalicija, ki se je
               imenovala Demos. In to zdaj logično paralelo velečem tudi s tem, da ko smo v Vladi
               2004–2008 postavili na oltar slovenski državnih praznikov kar tri državne praznike,
               enega sem cel osam predlagal in sem hvaležen, da je potem Vlada to sprejela, 17.
               avgust, združitev Prekmurskih Slovencev z matičnim narodom, 15. september, vrnitev
               Primorske k matični domovini in 23. november, dan Rudolfa Maistra.</p>
               <p>Vlada, ki je potem prišla za nami je rekla ni denarja in ne bo državnih proslav. To
               je neverjetno, to je, oprostite, norca delanje iz lastne države in domovine. Ker jaz
               vem, da se da državno proslavo, treba je dati samo status, da je državna proslava na
               lokalni ravni smo jo pripravljeni narediti brez evra iz državnega proračuna in smo to
               tudi že nekajkrat naredili. Ampak pač je prišlo do odločitve ne bo državne proslave.
               In danes, ko je menda kriza že mimo, ko se denar deli po željah politično lojalnim
               združbam, politično lojalni tej vladi bi pričakoval da bo zdaj prišlo do spremembe v
               tem letu pa ni prišlo do spremembe.</p>
               <p>Tako da, jaz bom s pisnim poslanskim vprašanjem ministrici poskušal položiti na srce,
               da pa vendarle po 25. letih se spodobi, da učenci v osnovnih šolah, srednješolci, da
               nekoliko več zvedo v okviru obveznih programov o slovenski osamosvojitvi. In potem
               bom najbrž tudi to dočakal, kar si želim, da bi vsak devetošolec o vsakem državnem
               prazniku Republike Slovenije vedel povedati vsaj en stavek. Pa seveda poslanci
               tudi.</p>
               <p>Hvala lepa.</p>
            </sp>
            <sp xml:id="SDT7-OZO-nujna-37-2016-12-23.sp20">

               <speaker>PREDSEDNIK ŽAN MAHNIČ:</speaker>

               <p>Hvala, gospod Horvat.</p>
               <p>Besedo ima gospod Franc Breznik, izvolite.</p>
            </sp>
            <sp xml:id="SDT7-OZO-nujna-37-2016-12-23.sp21">

               <speaker>FRANC BREZNIK (PS SDS):</speaker>

               <p>Najlepša hvala, gospod predsednik.</p>
               <p>Torej, jaz bi na začetku že vam dal kot predsedniku en predlog, povzemam nekako
               predlog gospoda Janše, da ta seja je nadaljevanje ob simbolnih dnevih. Recimo, zdaj
               naslednjo bi predlagal kar 9. marca, rojstni dan Jožeta Pučnika, potem 25. junija, ko
               je takratna skupščin razglasila. morda je to edini prostor v Sloveniji kjer še lahko
               govorimo o slovenski osamosvojitvi, v pomladnem dogajanju v letu 1990 pa še potem v
               koncu 80<gap n=".."/> Ker drugače tudi kot vidim pri medijih na simbolnem nivoju se slovenska
               osamosvojitev omalovažuje. Moram priznati, ko smo to omalovaževanje gledal zadnjih 10
               let je to tudi bil pri meni osebno, kot nekdanjemu avtentičnemu predstavniku 1.
               častne čete, da moram vstopiti v politiko, drugače se to ne da razmišljati. Jaz bi se
               rajši ukvarjal s trenutno kot inženir kje pri kakšnemu Siemensu z velikimi problemi
               industrije kot pa da se ukvarjam tukaj s politiko. Na žalost bom moral del svojega
               življenja potrpeti tukaj zato, da lahko slovenski javnosti, mlajši generaciji, da
               ohranimo vso to resnico, ki jo imamo.</p>
               <p>Spoštovani kolegi, zdaj pa začnimo, poglejte, prihajam od svoje mame v Lenartu,
               poglejte, vzamem v roke glasilo Veteran kot vojni veteran. To je po vsej verjetnosti
               letošnja zadnja številka in začnemo, no, velik nagovor predsednika gospoda Lipiča, o
               katerem s teže predsednik tudi vi govorili. Ne bom bral, ker kot veste kot poslanci
               SDS navadno ne beremo. Brali smo preden smo postali poslanci, zato da smo se kaj
               naučili, vsaj to je nek razlog zato da lahko postaneš poslanec v  Slovenski demokratski stranki, torej bralne
               značke različnih vrst sem že sprejel v osnovni šoli, tako da tega sedaj ne rabim se
               dokazovati tu v parlamentu. Ampak vseeno, da ne bi govoril neresnice, ker me ljudje
               vedno potem napadajo v Večer, Dnevniku, razni predstavniki veteranov, bom prebral en
               odsek iz tega pisma, ki ga je dal predsednik Zveze vojne veteranov za Slovenijo,
               gospod Lipič. Iz konteksta jemljem del tega pisma, ki govori: <q>"Seveda samo bili tudi
               letos deležni obtoževanj in laži o karih ni vredno izgubljati besed. Najbolj odmeven
               je primer obtožbe, da smo se pripadniki TO samorazorožili. Tudi v nekaterih naših
               organizacijah in nekateri težko razumejo, da slovenska teritorialna obramba kot
               celota ni bila nikoli razorožena, da pa 15 štabov teritorialne obrambe orožje oddalo,
               vendar je bilo to orožje na različne načine vrnjeno teritorialni obrambi, torej po
               vojni."</q> Spoštovani kolegi, gospod Lupič to ni, to je bilo, evo decembrska števila
               revije Veteran. Sedaj pa apeliram na vse vojne veterane, vsaj tiste, ki so mlajše
               generacije, pa smatram, da niso dementni, poglejte, tu imamo knjigo Izdaja veleizdaja
               Slovenije. Mislim, da so skup cela vrsta avtentičnih dokumentov. Bi pa spomnil na
               knjigo Albina Mikoliča Uporniki z razlogom, manevrska struktura, narodna zaščita.
               Zakaj? Zato, ker je ta knjiga že, mislim da je bila izdana v letu 2005. Ima 11 let.
               In v teh 11 letih noben od teh, ki so takrat sodelovali v manevrski strukturi, jo ni
               oporeka. Ni ji oporekal. In v manevrski strukturi je tudi gospod, ki je razoroževal,
               gospod Milan Kučan, dal posebno državno priznanje in tako naprej. Da ne govorim, bil
               bi predolg, o vseh izjavah z avtentičnimi dokumenti, predvsem kar se tiče težkega
               orožja, ki ga nikoli teritorialna obramba ni dobila nazaj, ki je ostalo v skladiščih
               jugoslovanske armade, kjer je bil največji hendikep. In na podlagi tega hendikepa, to
               bi lahko gospod Janša več povedal, smo mi morali tudi pripraviti posebno taktiko za
               bojevanje zoper četrte najbolj močne armade. In to taktiko, lahko rečem, smo začeli
               piliti že v pekrskih dogodkih, v pekrskem uporu. Mi, ki smo prvi pekrski veterani
               pravimo pekrski upor. Tudi tu so naredili potem zgodbo, da je to pekrski veterani
               pravimo pekrski upor. tudi tu so naredili potem zgodbo, da je to pekrski dogodek. Jaz
               sem že enkrat povedal, veste, dogodek je, če moj sosed pade s češnje, recimo, v
               letošnjem letu so mislim, da dva, trije Slovenci na žalost tudi ubili, to je bil
               dogodek, ko nekdo pade s češnje, je dogodek, se zlomiš morda roko, nogo, to je
               dogodek. Veste, ko se pa celo mesto v katerem jugoslovanska ljudska armada
               razmišljala, da jo bo pokorila, da so ljudje zaradi hendikepa, torej, nevzdržne
               gospodarske situacije že konec 80, ki se je vlekla že nekaj let, prej kot v
               Ljubljani, da se JNA ne bodo uprli in da bodo oni lahko s tistim manevrskim, z
               manevrom, torej nas kot prve nabornike osvojili in da bo Maribor pokleknil se pač to
               ni zgodilo. Maribor zgodovinsko nikoli ni pokleknil, kar pa je Ljubljana vedno, na
               žalost, moram to povedati. Od taborskega gibanja 1848, ko so naši zanamci v Prlekiji,
               Štajerskem šli do cesarja, mu napisali ultimat, se združili, skupaj z, to bo tudi
               kolega iz Prekmurja vedel, in stopili, postavili ultimat, da hočejo svoj del
               suverenosti, takrat je poklical takratni Franc Jožef okrajnega glavarja iz takratne
               ljubljanske regije, je šel gor in rekel, ali je to resnica kar zahtevajo Štajerci in
               Prleki. Gospod cesar je rekel, ne, to ni res, oni se to malo hecajo. Rekel je, dobro,
               pojdite v miru in je Slovenija bila za 150 let do leta 1990 pod čisto drugim režimom.
               Ne bi sedaj ponavljal nekih zgodb, drugo je bilo potem v času generala Maistra, ki je
               bil pozabljen. Spomnimo se zgodbe, da so ga ravno ljubljanski del pete kolone, jaz
               bom sedaj uporabljal izraz peta kolona, da so ga takoj po tistih dogodkih 18 in potem
               v začetku leta 19 nasilno upokojili, nikoli mu niso priznavali čina generala.
               Poglejte, tudi moj dedek je bil Maistrov borec in moram priznati, žalostna zgodba. Mi
               smo takrat v Slovenskih Goricah je cela vrsta ljudi, lahko rečemo že tam v začetku
               60. na tiho začela in potem stalno bolj glasno govoriti o našem generalu in mu
               postavili celo stolp in tako naprej. Hočem povedati, zakaj je zanimivo. Zgodbo <stage>/
               nerazumljivo/</stage> generala Maistra moram priznati je zelo podobna zgodba. Če se spomnite
               tudi tistih zadnjih dveh treh Maistrovih borcev, ki sem jih še srečal in ki so bili
               na koncu stari že več kot sto let, mislim, da gospod Sodja je bil zadnji, ki je
               preživel, lahko rečem, je zelo podobna zgodba, zato da so vsaj na koncu doživeli nek
               svoj epilog. Če sedaj primerjam generala Maistra in zgodbo mojega poveljnika, prve
                   častne čete
               gospoda Krkoviča, zgodba zelo enostavna – vedno so ga držali v nič, kljub temu, da je
               bil, lahko rečemo, ob pravem času na pravem mestu in s pravimi nagibi. Na koncu tudi
               njemu vedno oporekajo, da ni general, pa je general, tako kot generalu Maistru, tudi
               njega so čim prej hoteli upokojiti in ga poslati v pokoj. Glejte, morda bo kdo rekel,
               da ni res, ampak mislim, da je primerjava gospoda Krkoviča z generalom Maistrom
               najbolj na mestu. In vedno je Ljubljana bila tista. Če bi nekdanjega rektorja nekako
               parafraziral, gospoda Toplaka – upam, da posluša -, bi rekel, <q>"ja, mi, Štajerci,
               Prleki in ostale pokrajine, smo razvili državotvorno miselnost in to državotvorno
               miselnost smo imeli tudi med to vojno."</q> Ljubljana pa nikoli ni videla državotvorne
               miselnosti, Ljubljana je razvila mešetarsko miselnost, zaradi tega ima tudi takega
               župana in tako naprej. To je ta zgodba pete kolone in zgodba, da na predvečer, lahko
               rečemo, teh praznikov, božičnih in kasneje v ponedeljek, na naš veliki praznik, v
               kulturnem hramu slovenske prestolnice nastopa Bora Đorđević, s pesmimi <q>"Ostani đubre
               do kraja"</q>. In to je zgodba. Mislim, da se gospod Cankar obrača v grobu. Če se
               spomnimo samo na njegovo tragično smrt in resnico o njegovi smrti, kdo ga je porinil
               po tistih stopnicah. Torej, to je simbol po 26 letih od plebiscita, torej, Bora
               Đorđević, ki nas je imenoval za <q>"bečke konjušare"</q>, nastopa v Cankarjevem domu, hramu
               slovenske kulture in to je največja simbolika.</p>
               <p>Treba je pa vedeti, da gospod Lipič, če se spomnimo od spomladi, ne omenja v zadnjem
               glasilu Veteranu, da smo dobili, lahko rečemo, ob 25-letnici države s strani
               slovenskih sodišč in tožilstev najnižjo točko državotvornosti, to je bila oprostitev
               polkovnika Popova, in to v katastrofalni zasedbi. Dva nekdanja pripadnika
               Jugoslovanske armade, eden je bil celo v njegovi enoti, v njegovem korpusu, napišeta
               mnenje, češ, kot da je Teritorialna obramba sredi Radgone naenkrat napadla gospoda
               Popova, ki je tja prišel, ne vem, širit mir in <q>"peace"</q>, <q>"greenpeace"</q>. In prišel je s
               tanki, ne vem, zakaj s tanki. Poglejte, hočem povedati, sodnik Palatin in Žarko
               Bejek, tožilec, do zdaj se ni zgodilo ničesar, bilo je več poslanskih vprašanj, ali
               je sprožen notranji nadzor tako nad tožilstvom, tako nad sodnim sistemom. V Slovenski
               vojski so naredili, lahko rečemo, na podlagi tega, kar je gospod Hojs takrat tudi
               predstavljal in Združenje za vrednote slovenske osamosvojitve, ki prvo vložilo in
               tudi začelo reševanje, kolikor se je pač dalo na koncu tega problema, ko smo vedeli,
               da bo Popov oproščen, torej, da je bila ovadba zavržena zaradi tega, ker sta dva
               njegova pripadnika napisala mnenje in sta danes še vedno zaposlena v Slovenski
               vojski, in ne za 800 evrov kot vojaki, podčastniki in častniki, ampak eden kot visoki
               vojaški uslužbenec 14. razreda in drugi, mislim, da s činom polkovnika. Za oba pa je
               značilno, da sta prišla daleč po slovenski osamosvojitvi v Slovenijo. Torej, lahko
               samo potrdim namero – bolj si bil proti osamosvojitvi, više si v tej državi prišel.
               Bolj si stal na pragu svoje domovine in se boril in izpostavil sebe, pred svojo
               družino, celo pred otroci, kar je bilo značilno za večino žrtev na strani
               Teritorialne obrambe in policije, više si prišel v tej državi. In, glejte, napadi, ko
               govorimo tudi o tej resnici, moram priznati, meni gre dostikrat, moram priznati, si
               mislim, pa kaj mi je bilo tega sploh potrebno. Jaz odprem Dnevnik, recimo, nazadnje
               mislim, da štirinajst dni nazaj, gospod Križanec, predsednik Veteranske in častniške
               organizacije, po pisanju sodeč nekdanji podčastnik Jugoslovanske armade, napada mene,
               da jaz zavajam slovensko javnost, večkrat, na več sejah, češ da govorim slabo o
               Jugoslovanski ljudski armadi, še posebej po tem filmu, ki je nekako šel skozi neko
               proceduro in so ga spregledali, dr. Valentina Areha, so čisto ponoreli, del teh
               veteranov, jugofilov, češ da je Jugoslovanska armada zločinska. In da jaz zavajam, ko
               govorim, da je Jugoslovanska armada po letu 1945, v bistvu po januarju 1945, ko so se
               formirale vse štiri jugoslovanske armade, torej, predvsem je zanimiva tretja in
               četrta, četrta s Petrom Drapšinom, španskim borcem, in pa tretja s Kosta Nađom, v
               okviru katerih je potekala večina povojnih pobojev. Jaz sem svojo teorijo nekoč
               obrazložil,  da so
               začeli z zločinom leta 1945 in so končali z zločinom. Res, da je bila ukinjena
               formalno že 92, ampak del njihovih enot je zločin, Srebrenica je konec njihove poti,
               torej začeli smo z zločinom in končali z zločinom. Začeli so z genocidom in končali z
               genocidom. To je zgodba Jugoslovanske ljudske armade. </p>
               <p>In zdaj, ker govori, da zavajam, bom pa parafraziral ponovno s podatki, kot vedno,
               datum, rok kdaj je bilo, bom sedaj še enkrat poudaril. Bil sem na okrogli mizi v
               muzeju, v Zagrebu v muzeju moderne umetnosti, kjer smo imeli temo UDBA, OZNA, KNOJ in
               vse ostalo. Jaz sem predaval del ekonomije komunistične, kako je potekala, kako so
               potekala Udbovska podjetja in na tej sem spoznal pred leti že profesor dr. Jurčevića
               in pa kasnejšega, sedanjega že bivšega ministra, dr. Hasan Belovića, oba renovirana
               zgodovinarja, dr. Hasan Belović celo vodi institut Pilar v Zagrebu in Jurčević, ki je
               nesporna avtoriteta na področju polpretekle zgodovine. Mi je pokazal takrat dokument,
               tri leta nazaj, najdete ga tudi na Googlu, vsi tisti, ki dvomite v moje izjave.
               Torej, Rankovićevo poročilo o Titu, on govori <stage>/ nerazumljivo/</stage> 51, govori, Ranković
               poroča v beograjski skupščini Josipu Brozu Titu in se pohvali: <q>"Likvidirali smo 568
               tisoč narodnih neprijatelja, a kroz logore od 1945. do 1951. prošlo je 3 milijone 777
               tisoč 776"</q> zapornikov političnih. Tir milijone. To je bilo leta 1951, ko je komaj,
               lahko rečemo začel še vsa politični otoki, zapori komaj delovati, lahko rečemo, tista
               tretja faza in montirani procesi. </p>
               <p>Torej na to je potem treba vedeti vse likvidacije, ki jih je izvajala UDBA v tujini
               in tako naprej, potem od tu so moje številke, gospod Križanec in ostali pisuni, ki
               pišete po Dnevniku in Večeru, me napadate. Od tu so moje številke in pisati morate
               gospodu profesor dr. Jurčeviću ali pa profesor dr. Hasan Begoviću in ostalim, ki so
               pač te dokumente našli. In prav tudi ti dokumenti so v Beogradu in tudi ti dokumenti
               so problem. Na žalost niso bili uničeni.</p>
               <p>Sedaj pa, ker smo vseeno v letu 1990, 1991, ko smo s simbolnim dejanjem, bi želel na
               koncu povedati, da ta zgodba, ta zgodba te pete kolone se nadaljuje in končuje svojo
               pot, lahko rečemo in vedno, ko so napadeni, torej vedno, ko so na drugi strani
               argumenti, ko so dejansko avtentična izročila, potem seveda njih ni tu, ne njihovih
               političnih marionet, ki jih predstavljajo poslanci sedanjih kvazi levičarskih strank
               v Sloveniji. To je sramota recimo za evropsko levico, je to sramota. Tega ni nikjer.
               To, da bi mi na en tak pomemben dan, kot je tu danes, da ti obstrojiraš sejo namesto,
               da bi tu sedeli v prazničnih oblekah in se spominjali lepih trenutkov izpred 26 let.
               Oni govorijo, da mi delimo. Njih, ki so financirali in poslali sem kot neke
               marionete, da se vedno izogibajo politični votri, ki so pobrali slovenske manjke, ki
               so pred tem 24 let vodili diktaturo in ki še danes želijo diktaturo. In to diktaturo
               še danes izkazujejo vedno, ko so zgodbe od monopolov, ko jih hočemo razgraditi,
               postaviti neko normalno državo, vedno je to za njih napad. Ali je to šolski sistem
               ali doktrina šolskega sistema, o katerem je gospod Horvat govoril prej. Toda to je
               tipična zgodba, da te ga ne postavljajo v kurikulum ali pa ga postavljajo zelo na
               koncu, ko se v bistvu izteka šolsko leto zato, da ljudje ne vedo kdo so bili junaki,
               zakaj smo se osamosvojili in da ni bilo kontunitete tudi v teritorialni obrambi,
               ampak je bila diskonuiteta. To, kar je tudi gospa Bahova prej govorila, torej vodstvo
               teritorialne obrambe tiste, ki je bila postavljena leta 1968, je kolaborirala skupaj
               z vrhom komunistične partije. Zaradi tega je gospod Kučan govoril: nikoli ni to niti
               moja intimna opcija, ta otrok, ki je nastal v božičnem času pred 26 leti. Da bomo
               jedli travo. </p>
               <p>Tisti, ki je govoril, da smo <q>"bečki konjušari"</q> nastopa v Cankarjevem domu, lahko
               rečemo na predvečer vseh teh praznikov in to je simbolno dejanje. In največji
               zločinec, eden največjih zločincev, ki je umoril dva civilista in ranil nešteto ljudi
               v Radgoni, v Radencih, na Kogu, pa je bil oproščen ob 25.letnici države. Zdaj pa mi
               recite ali je to normalno, ali se vam zdi, da gre za naključje ali ne. Jaz govorim,
               da je vse režirano
               zato, da se tista opcija, ki je postavila in je spravila lahko rečemo do končnega
               cilja slovenskega naroda v tisočletni zgodovini do konstituirane slovenske države, da
               morajo jih pospraviti iz, lahko rečemo, iz nekega političnega prostora in tudi iz
               narodnega spomina. To je dejstvo.</p>
               <p>Zaradi tega je pomembno, da stopimo v politiko, da smo aktivni državljani in da se to
               nikoli ne zgodi, zato da bodo nekoč ulice, da bo 9. marca še nekoč, vedno praznik, da
               se bomo spominjali očeta te države vsepovsod, tudi v Ljubljani, v večjih slovenskih
               mestih in da se nikoli ne bo pozabilo. In apeliram tudi na desno opcijo, na vse ki so
               blizu pomladne opcije, bolj bomo držali skupaj, prej bodo ta dejstva ohranjena in
               zgodovinska resnica. Bolj bomo razcepljeni tudi na desne opcije, več teh lahko rečemo
               marionet in te izpete kolone bo lahko rečemo držalo v rokah številne organizacije,
               civilno družbo in zaradi tega Slovenija nikoli ne bo postala normalna demokratična
               država s tržnim gospodarstvom.</p>
               <p>In vse to je povezano s tržnim gospodarstvom, to je povezano z, lahko rečemo, z
               normalnim šolskim sistemom, z normalnim sodnim sistemom, v zdravstvenem sistemu kjer
               plačujete in ne rabite čakati v vrstah in se nihče ne sprašuje koliko ljudi danes v
               Sloveniji pride k zdravniku in bo prišlo tudi naslednje leto in bo zdravnik rekel,
               kje ste hodili, prepozno je. Zakaj niso šli k zdravniku? Zato ker ni mislil, vsak
               pravi, čakam mogoče pa bo boljše, da mi ni čakati tam za 6 ali 7 ur. In slovenski
               narod je bil vedno pohleven. Če je lahko oprostil tej peti koloni vse te zdrse, krajo
               tudi iz tega kar kolegica Godec zdaj preiskuje, iz zdravstvenega sistema, kot je
               gospod Janša rekel, iz bančnega sistema. Prevzem vseh civilnih organizacij, Zvezo
               vojnih veteranov je ustanovil gospod Krkovič in gospod Janša, spoštovani kolegi in
               kolegice.</p>
               <p>To, da imamo mi edino normalno združenje lahko rečem samo pohvale, gospod Hojs, da
               ste zadnji jezdec apokalipse, da zdržite in govorite resnico in da vodite
               organizacijo vzorno, neko organizacijo, ki postaja vsaki dan večja, ki dobiva celo
               vrsto razočaranih veteranov, ki prihajajo v to organizacijo. In samo to je lahko pot
               Slovenije v normalno državo, v državo, ki bi lahko, lahko bi rekel tudi moje mnenje
               osebno naredila velik preboj med najbolj razvite države, v kolikor dobi, lahko
               rečemo, normalen pogled na delovanje države in institucij. In v Sloveniji izhaja vse
               iz tega, iz zgodovinske neresnice, izhaja tudi potem preko parlamenta lahko rečemo
               držanje nekega statusa quo.</p>
               <p>In Slovenija v tem smislu, v zadnjih 20 letih in država, ki ima liberalizem, ki ima
               tržno gospodarstvo ampak ima še vedno monopole, podedovane iz bivšega komunističnega
               sistema. Zaradi tega je pomembno, da se o tem pogovarjamo, zaradi tega je pomembno,
               da ljudje to slišijo. </p>
               <p>In zdaj na koncu naj povem še eno zgodbo, vedno ta JNA o kateri govorimo, ki nas je
               napadla in še pred tem partizansko gibanje. Če je bilo vse tako v redu, če je bila
               njihova resnica in da so govorili meni kot malemu pripadniku že od pionirčkov naprej
               in pa Zvezo socialistične mladine, da zgodovino pišejo zmagovalci potem bi prosil
               vseeno moje veteranske kolege, da gospodu Lipiču in njegovi, ki so dobesedno prevzeli
               veteransko organizacijo in jo odpeljali v čisto drugačne vode, da jim sporočim, da
               prosimo da vsaj to zgodovino, ki jo poznamo, ker smo živi, ker že v srednjih letih,
               da lahko vsaj mi to zgodovino pišemo. Ne da jo pišemo, da jo vsaj ohranimo takšno kot
               je, ne pa da jo spreminjajo. Spreminjajo pa jo zaradi tega, ker jo želijo
               relativizirati njihove zločine. Relativizirati zločine in relativizirati vlogo
               takratnega Demosa in vseh politikov, ki so bili za osamosvojitev in ki so, lahko
               rečemo, držali svojo glavo na prodaj takrat. To je zgodba.</p>
               <p>In zgodba ne bo šla naprej in Slovenija, ko bodo pomladne opcije bo naredila neke
               reforme, zato da bo dobila več v proračun, ko bodo pa leve opcije pa bodo kot sem
               nekoč rekel postavljali Potemkinove kolise, Potemkinovo vas, prodajali resnice za
               neresnice in tako naprej. In ko bodo jemali kredite, da bodo ljudem delili bombončke
               in kruha in iger.</p>
               <p>Zato apeliram na ta dan, ko smo pred 26. leti odločno šli na volišča ob tem
               zgodovinskem trenutku in kot bi rekel Cankar, ko smo si  končno vpisali sodbo sami, resnično, na podlagi
               dejstev smo se odločili prav, zato lahko rečemo v naslednjih praznikih želim vsem
               svojim državljankam in državljanom vse dobro. V ponedeljek, ki pa ga vsi pomladni
               politiki poznamo kakšen praznik je pa želim, da se tudi moje državljanke in
               državljani odločajo prav na vseh ostalih odločitvah, ki jih bodo tako na referendumu
               tako kot na ostalih volitvah in da ne nasedajo več neki kvazi levici, marionetni, ki
               je lahko rečemo kontinuiteta bivšega totalitarnega režima, ampak da gremo resnično
               kot mlada, gibka država pomladnih opcij, pomladne energije naprej v prihodnost in to
               v svetlo prihodnost. Najlepša hvala.</p>
            </sp>
            <sp xml:id="SDT7-OZO-nujna-37-2016-12-23.sp22">

               <speaker>PREDSEDNIK ŽAN MAHNIČ:</speaker>

               <p>Hvala, gospod Breznik. Želi še kdo? Gospod Janez Janša, izvolite.</p>
            </sp>
            <sp xml:id="SDT7-OZO-nujna-37-2016-12-23.sp23">

               <speaker>JANEZ (IVAN) JANŠA (PS SDS):</speaker>

               <p>Kot je rekel kolega Breznik, je sedaj pred nami neki praznični čas trije prazniki so
               pravzaprav skupaj na kupu – dan samostojnosti in enotnosti, božič in novo leto in za
               nas je to neki radostni čas za večino Slovenijo absolutno. Tri priložnosti za
               praznovanje in kot je že prej omenil, Cankar je rekel: <q>"Slovenski jezik je jezik
               praznikov."</q> Žal pa je seveda neka manjšina tukaj, ki se sama postavlja izven tega
               prostora že v času, ko so nasprotovali osamosvojitvi in z nadaljevanjem te politike
               in za njih je to neki travmatičen čas. Božiča ne praznujejo, dan slovenske
               samostojnosti in enotnosti praznujejo z ven stisnjenimi zobmi drugače je za to njih
               Kosovo polje pač bitka, ki so jo zgubili, kjer pa so sedaj formalno upravljavci
               države je pač treba malo glumiti, se pravi, nadaljevati z nekimi projekti
               spreobračanja, ki seveda niso uspeli. Jaz jih razumem, da so v tej stiski podaljšati
               edini praznik, ki ga praznujejo še za eden dan se pravi novo leto. Ti motivi so pač
               jasni.</p>
               <p>Tudi motivi za to, da danes tukaj ni ključnih ljudi, ki bi lahko dali odgovore na ta
               vprašanja, ki so postavljena s strani bi rekel vesoljnega slovenskega občestva, ki je
               glasovala za osamosvojitev že 25 let, da se izogibajo temu soočanju z dejstvi tudi po
               vsem času, ko najbrž nobenih posledic, če bi kdo kaj priznal bi mogoče bilo kakšno
               razumevanje za tiste okoliščine. Ta nabor, to seštevanje ali to izkazovanje teh
               motivov pravzaprav sega že daleč nazaj in se samo kopiči in nam omogoča, da iz teh
               drobcev nastaja neka zelo jasna sklica na podlagi katere lahko sklepamo. Ni zgolj to,
               da večina teh, ki so bili proti osamosvojitvi ne vedo niti kdaj so prazniki, ker jih
               ne praznuje in to ni nekaj intimnega, ni del njihove identitete in zaradi tega, potem
               gospod Möderndorfer govori, da je danes državni praznik in gospa Kresal in mislim, da
               tudi Bratuškova praktično vsi, ki so bili vsi predsedniki strank v katerih je že bil
               in tej je veliko so nekje na tej liniji. To se je začelo že takoj. Tukaj so stvari,
               ki omogočajo, da sklepamo o razlogih, zaradi katerih ni tukaj gospoda Kučana in še
               nekaterih. Že leta 1992 je revija Mladina praktično takoj, ko je Udba polastninila
               objavila intervju z generalom Hočevarjem, ki je operativno izpeljeval kaj z
               razorožitvi tukaj v Sloveniji kjer so ga prali na veliko. Mladina je politični tednik
               Milana Kučana od leta 
               1989 naprej in pokažite mi en stavek v teh 28 letih, 27 letih v Mladini, kjer so
               Milana Kučana kritizirali. En sam stavek v stotinah številk. Se pravi, to je
               politični tednik Milana Kučana. Že Orel je rekel povejte mi koga ne smeš kritizirati
               in povem ti kdo ti vlada, ali pa kdo je tvoj lastnik in to je to.</p>
               <p>Potem se je nadaljevalo z intervjuji, s ključnimi ljudmi, ki so napadli Slovenijo, ki
               so jo tako ali drugače ogrožali ali, ki so osamosvojitvi Slovenije nasprotovalo. Vse
               to se je zvrstilo v tedniku Mladina v teh 27 letih. In vemo pod čigavim <stage>/
               nerazumljivo/</stage>. Potem že leto dve po, dve ali tri, samo datum je bil objavljen, po
               osamosvojitvi, so Konradu Kolšku, ki je podpisal formalno vojno napoved Sloveniji, ki
               ni bila poslana predsedniku predsedstva Milanu Kučanu, ampak predsedniku Vlade,
               predsedniku Demosove Vlade. Že pač nekaj let po tem, ko smo mi to vojno napoved
               zavrnili in Slovenijo obranili, so gospodu Kolšku nesli v Beograd potni list, da je
               lahko prišel v Slovenijo. In če se ne motim je kasneje dobil tudi slovensko penzijo.
               Kako je to mogoče?</p>
               <p>Pred časom smo izvedeli, da v Sloveniji blizu kraja, kjer je gospod Horvat doma,
               mirno živi Živko Mazič, polkovnik Živko Mazič, ki je bil tožilec na vojaškem sodišču
               v času procesov procesa proti četverici. Znana ikona s posterjev in plakatov na Roški
               in Kongresnega trga v času slovenske pomladi. Zdaj, kdo ga je povabil v Slovenijo,
               kdo mu je omogočil, da pač ne vem, ali ima državljanstvo ali nima<gap n="…"/> Se ne bi čudil, če
               je tudi to že dobil. Ampak že leta živi v Sloveniji nekje seveda v zahodnem delu. In
               menda govori sosedom, da sem mu jaz to omogočil, to sem slišal pred dnevi. Tako, da
               bi rekel, Udbovske spletke ne poznajo meja. Ampak Živko Mazič ni kršil človekovih
               pravic samo v Sloveniji, kasneje je šel s poraženo jugoslovansko armado v Srbijo
               oziroma v Vojvodino in je nadaljeval s tem, tudi v času balkanskih morij in potem
               postal celo nek funkcionar pri Miloševiću. Ja, danes živi v Sloveniji.</p>
               <p>Po osamosvojitvi so takratne varnostne službe naredile seznam tistih agentov poražene
               armade, ki so aktivno delovali, <stage>/ nerazumljivo/</stage>, ki so aktivno delovali proti
               Sloveniji, kršili človekove pravice, nekateri tudi povzročali zločine in tako naprej.
               Mnogi so bili tudi ovadeni, pa je to vse padlo na slovenskih sodiščih. Skratka
               narejen je bil seznam, ker je bilo tam, mislim, da 700 in tisoč oseb. Večina teh, ki
               so preživeli nadaljevanje balkanske morije na Hrvaškem, v Bosni in kasneje na Kosovu,
               živi danes kje? V Sloveniji. Seveda se ne spomnim vseh imen, ampak mnoge, bom rekel
               ekstremne obraze iz tistih časov se pa še spomnimo in vsak teden človek doživi kakšno
               presenečenje, ko na kakšnem zborovanju Foruma 21 stranke Socialnih demokratov, kakšni
               tiskovni konferenci teh raznih vstajniških skupin pred leti, vidimo iste obraze.
               Vidimo iste obraze, ki so neposredno, bom rekel fizično ogrožali Slovenke in Slovence
               in slovensko osamosvojitev in kot bi rekel Jože Pučnik, <q>"nikome ništa"</q>.</p>
               <p>V Nedeljskem dnevniku, ki ga že 30 let vodi sin Franca Šetinca, partijskega
               sekretarja, nastavljen v času, ko je bilo to na vrhu, tedensko  izhajajo pamfleti, v obliki intervjujev
               ali direktno izpod peres tistih, ki so slovensko osamosvojitev ogrožali. To je nek,
               bom rekel, oranžen časopis, ki je pralnica zločinov, pralnica zločinov in kršitev
               človekovih pravic, ves ta čas, pod taktirko istih oseb. No, nenazadnje se je treba
               spomniti, da je ta časopisna hiša pozdravila okupacijo oziroma agresijo na Slovenijo.
               Dnevnik je izšel z naslovom <q>"Jugoslovanski tanki zasedli meje, zadeva je končana…"</q>
               Neven Borak, ki je bil svetovalec takratnega predsednika predsedstva Kučana, je v tem
               časopisu objavljal pamflete proti osamosvojitvi in žalil Slovenke in Slovence, pod
               psevdonimom seveda, ampak tudi ko se je to razkrilo, se ni nič zgodilo.</p>
               <p>No, in, seveda, v teh zadnjih letih se je odkrila še ena stvar, ki zelo verjetno – to
               je zdaj moja hipoteza, gospoda Kučana ni tukaj, po njegovi lastni krivdi, lahko bi
               bil tukaj in bi jo zavrnil ali pojasnil. Skratka, v zadnjih letih so bili objavljeni
               še nekateri dokumenti, ki zelo verjetno pojasnjujejo glavni motiv, zaradi katerega je
               bil on proti slovenski osamosvojitvi, zaradi katerega je sodeloval pri razorožitvi
               slovenske Teritorialne obrambe, zaradi katerega je že po razglasitvi samostojne
               Slovenije, ko smo bili v največjih vojnih spopadih, pozival italijanskega politika
               Piero Fassina, naj se ne prizna Slovenije oziroma naj se mednarodnega priznanja
               Sloveniji ne podari desnici, zaradi katerega je nasprotoval oboroževanju Slovenije po
               razorožitvi, preko podpisa deklaracije za mir, in tako naprej. Objavljeni so bili
               namreč dokumenti tajnih služb, pravilniki o delovanju, smernice o delovanju
               jugoslovanske Službe državne varnosti, Udbe, in vojaške obveščevalne oziroma
               varnostne službe, popularno KOS-a, iz katerih bi nekatera druga arhivska gradiva, iz
               katerih izhaja, da so te zločinske organizacije do leta 1990 izvajale teroristične
               akcije po Evropi, likvidacije, se pravi, umore, naročene umore emigracije oziroma
               političnih nasprotnikov. Atentat na Štedula so izvajali, mislim, da 1989 ali 1988
               jeseni. Veliko tega je bilo tudi prej, v prejšnjih letih, vse to se je intenziviralo
               po letu 1972. Da so tri organizacije izvajale šverc z mamili, orožjem, z vsem živim,
               da so se iz tega tudi financirale. Predvsem pa je občutljivo to, da so te
               organizacije v službi režima izvajale umore, zločine proti človeštvu, pomore celih
               družin, moških, žensk in otrok, ugrabitve in potem umore kot, recimo, v primeru
               Stjepana Crnogorca. To se je dogajalo v Sloveniji. No, iz teh dokumentov je možno
               tudi sklepati, da so te službe, tako kot v vseh totalitarnih komunističnih režimih,
               bile podaljšana roka partije. In organ, ki je odločal o tem, kdaj se izvede kakšen
               takšen zločin oziroma, kot so oni rekli, operativna akcija, je bilo vodstvo partije.
               Za te teroristične akcije v tujini je bilo to vodstvo jugoslovanske partije. No, in
               gospod, ki bi moral sedeti tam, pa ga danes ni, je bil, mislim, da v letih 1982-1986
               član vodstva jugoslovanske partije, najožjega vodstva, se pravi, organa, katerega
               podaljšanja roka je bila jugoslovanska Udba, ki je v tistem času izvajala umore,
               likvidacije, poboje družin, posameznikov, nastavljala bombe po Evropi in tako dalje.
               Dokumentacija o tem  v
               Sloveniji verjetno ni, razen nekega delčka, kjer so se te akcije izvajale preko
               Slovenije in slovenska Udba je bila tukaj, kot so rekli tista skupina a udarna pest
               za te akcije. Ampak neka končna odobritev verjetno je po teh dokumentih prihajala iz
               centrale in na tej centrali je štiri leta sedel gospod Milan Kučan. Dokumenti o tem
               so v beograjskem arhivu, v arhivu teh služb.</p>
               <p>Bili so tudi leta 1990 v času razorožitve slovenske Teritorialne obrambe v času
               osamosvojitve in lahko si predstavljate kakšne posledice je to takrat imelo. Ne boste
               našli niti enega stavka gospoda Milana Kučana v katerem bi se v najbolj kriznih časih
               zavzel za slovensko osamosvojitev, niti ene. Danes je recimo celotna slovenska
               javnost prepričana, kako je Zveza komunistov Slovenije prispevala k osamosvojitvi s
               tem, ko je odšla iz tistega zadnjega, 14. kongresa Zveze komunistov v Beogradu in
               kako je Milan Kučan vodil ta odhod. Preberite si spomine Cirila Ribičiča, ki je
               nasledil Milana Kučana na čelu Zveza komunistov Slovenije, on v svojih spominih, ki
               še z grenkobo ampak z neko vseeno iskrenostjo piše takole približno, mislim da bom
               zadel citat: <q>"Danes celotna slovenska javnost misli, da je Milan Kučan pozval nas, da
               odidemo iz tistega kongresa, ni bil on, jaz sem bil…"</q></p>
               <p>Se pravi, niti tega kar smo spremljali na televiziji zaradi katerega smo vsi takrat
               verjeli, končno zdaj je slovenska partija stopila na stran slovenskega naroda in tako
               naprej, se ni zgodilo na pobudo Milana Kučana, tudi formalno ni bil več to, je pa bil
               seveda v delegaciji in bil je v teh zveznih vodstvih.</p>
               <p>Poglejte, če bi se danes slovenska Vlada ravnala v skladu z ustavno zavezo, ki je v
               temeljni ustavni listini in v ustavnem zakonu in bi pridobila nazaj v tem času, ko se
               Srbija pogaja za vstop v Evropsko unijo ob odpiranju in zapiranju poglavja v arhivih,
               ki obsegajo tudi o kulturi, ki obsegajo tudi vprašanja, ki je dobila nazaj te arhive,
               kar je bilo praktično relativno enostavno. To so dragoceni papirji za Srbijo,
               zagotovo pa je evropska perspektiva za Srbijo bolj dragocena za njih. Nobena vlada v
               Srbiji ne bi to tehtala, tukaj zbrala arhive namesto evropske perspektive. Če bi se
               to zgodilo bi mi slovenska javnost dobila ali pa vsaj strokovna javnost dobila dostop
               do teh arhivov, jaz mislim da bi bila ta dilema zaradi katere danes gospoda Kučana ni
               tukaj, pojasnjeno v eni uri.</p>
               <p>Zdaj, če temu ni tako lahko gospodo Kučan vedno to pove, pride na naslednjo sejo, na
               nadaljevanje te seje in pove svoje mnenje o tem sklepanju. Kot že rečeno je pa vse to
               o čemer sem govoril dokumentirano, nekaj v beli knjigi nekaj v dokumentaciji, ki je
               bila javno objavljena kasneje, v zborniku tajnih predpisov nekdanje Udbe in tako
               dalje.</p>
               <p>Tako da, razorožitev slovenske Teritorialne obrambe je nek travmatičen akt za
               nekatere, ki bi morali to preprečiti pa tega niso in tukaj zdaj s sta dve razlagi,
               ali so to naredili zaradi tega ker so bili intimno povsem proti osamosvojitvi in brez
               nekega elementarnega občutka identitete, če mu pripadajo, kar je pri komunistih tudi
               zelo pogosto tako da je ta razlaga tudi možna. Ali pa je šlo za izsiljevanje ali pa
               je šlo za strah pred vedenjem o lastnih zločinih, ki so v arhivih tistih, ki odločajo
               o tem kakšna bo Jugoslavija v prihodnje oziroma ali bo obstala.</p>
               <p>Toliko.</p>
            </sp>
            <sp xml:id="SDT7-OZO-nujna-37-2016-12-23.sp24">

               <speaker>PREDSEDNIK ŽAN MAHNIČ:</speaker>

               <p>Hvala, gospod Janša.</p>
               <p>Želi še kdo? Če ne, dovolite še samo meni na kratko razpravo.  Če ne, dovolite še samo meni na kratko
               razpravo. Samo na to bi se odzval oziroma naslonil, kar sta rekla gospa Anja Bah
               Žibert in pa gospod Franci Breznik, da je Odbor za obrambo edini prostor kjer se
               lahko govori o takšnih temah in da sem zaradi tega očitno nekaterim trn v peti, to se
               je verjetno nanašalo tudi na poziv štirih poslancev SMC, da odstopim kot predsednik
               Odbora za obrambo zaradi neprimernih besed, ki lahko rečem, da se niti niso nanašale
               na njih, za čas slovenske osamosvojitve, da so me narobe razumeli ampak to sem
               pojasnil.</p>
               <p>Je pa dejstvo, da smo v tem letu, odkar vodim Odbor za obrambo pa res odprli teme, ki
               jih nikakor ne bi, če bi ta odbor vodila gospod Jan Škoberne ali gospod Dragan Matić,
               ki naših zahtev, ki jih dajemo, sploh praviloma ne skličeta. Potrebno je vedeti, da
               je Odbor za obrambo obravnaval ne samo problematično odzivanje oziroma bolje rečeno
               neodzivanje Vlade v primeru migrantske krize, da ta Vlada, zdaj pa glede na to da že
               dve leti opozarjamo, očitno pa ne bom zgrešil, če rečem da očitno načrtno uničuje
               Slovensko vojsko. Številne teme na to temo in na temo socialnega položaja pripadnikov
               zagotovo pa sodu izbijajo dno seje kakršne so bile letos v primeru sestrelitve
               helikopterja in pa poziv, da naj Odbor za obrambo zaščiti generala Antona Krkoviča in
               vse tiste osamosvojitelje, ki bodo v prihodnje tako blateni in napadeni. Spomnimo se,
               takrat je koalicija glasovala proti temu sklepu, tudi zastavonoša, ki poziva mene k
               odstopu, gospod Marjan Dolinšek je glasoval proti temu, da se zaščiti
               osamosvojitelje, ki bodo tako grdo blateni in napadeni ste mi pokazali kakšen odnos
               ima do slovenske osamosvojitve.</p>
               <p>Odpiramo teme o razorožitvi Teritorialne obrambe, dvakrat oziroma trikrat smo imeli
               sejo o Berislavu Popovu. S tem bomo nadaljevali dokler bom predsednik Odbora za
               obrambo bomo imeli seje tako na zahtevo koalicije kot na zahtevo opozicije. Sam sem
               velik demokrat, nobene razprave ne bom preprečeval tako da s tem bomo seveda še
               nadaljevali. Sploh pa je dodatna spodbuda, ko te pozivajo k odstopu tisti, ki se
               potem izkaže, da so bili sodelavci službe državne varnosti, da imajo takšne in
               drugačne šifre. Tako da, to je dodatna spodbuda in s tem bomo nadaljevali.</p>
               <p>Zahvaljujem se vsem, ki ste prišli, seveda bom upošteval poziv večine poslank in
               poslancev, ki ste danes tukaj in bom zaključil razpravo ter ne zaključil seje ampak
               jo prekinil, tako da prekinjam prvo nadaljevanje seje, kdaj bomo nadaljevali boste
               obveščeni. </p>
               <p>Vsem vam kot pa tudi vsem državljankam in državljanom pa zagotovim blagoslovljene
               božične praznike, ponosno praznovanje dneva samostojnosti in enotnosti ter vse dobro
               in obilo sreče, zdravja in miru v letu 2017. Srečno. <stage type="time">Seja se je končala 23.
                  decembra 2016 ob 12.09.</stage>
               </p>
            </sp>
         </div>
      </body>
   </text>
</TEI>