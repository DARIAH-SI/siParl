<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-nujna-7-2015-03-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E18ECE2B41A720DDC1257DFF002BD553</idno>
               <idno type="custom" subtype="day">96692177703E9775C1257E1900354C4D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=96692177703E9775C1257E1900354C4D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-7-2015-03-12.OZZ" n="7">
               <name>nujna seja</name>
               <date when="2015-03-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-7-2015-03-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-7-2015-03-12.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">7. nujna seja</stage>
            <stage type="date">(12. marec 2015)</stage>
            <stage type="chairman">Sejo je vodil Tomaž Gantar, predsednik Odbora za zdravstvo. </stage>
            <stage type="time">Seja se je pričela ob 10.16. </stage>
            


            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni in prisotni na današnji
               seji, torej dober dan vsem. Pričenjamo s 7. nujno sejo Odbora Državnega zbora
               Republike Slovenije za zdravstvo.</p>
               <p>Nekaj se jih je opravičilo, predvsem s strani vabljenih, o tem pozneje. Zdaj, imamo
               pa tudi nadomestne člane za odbor in sicer poslanko Ireno Grošelj Košnik nadomešča
               dr. Jasna Murgel in gospoda Marijana Pojbiča nadomešča gospod Žan Mahnič.</p>
               <p>Seja odbora je sklicana v skladu s 47. členom in drugim odstavkom 48. člena
               Poslovnika Državnega zbora Republike Slovenije. Poslanska skupina SDS je dne 3. 3.
               vložila zahtevo za sklic nujne seje Odbora za zdravstvo za obravnavo naslednje točke
               dnevnega reda: To je evtanazija v UKC Ljubljana, primer slabe prakse v javnem
               zdravstvenem sistemu.</p>
               <p>Na sejo sem poleg predstavnikov predlagatelja zahteve in Vlade Republike Slovenije
               povabil tudi predstavnike institucij, katerih delo je neposredno povezano z vsebino
               obravnavanega vprašanja in strokovnjake, ki so tudi povezani z navedenim področje.
               Vsem še enkrat lep pozdrav.</p>
               <p>Gremo kar na določitev dnevnega reda te seje in sicer, dnevni red obsega eno točko,
               torej evtanazija v UKC Ljubljana. Glede na zahtevo Poslanske skupine SDS za sklic
               nujne seje Odbora za zdravstvo z dne 3. 3., kar je objavljeno na spletni strani
               Državnega zbora s sklicem.</p>
               <p>Do včerajšnjega dne, do 12. ure nisem prejel predlogov za širitev seje niti za umik
               predlagane točke in je dnevni red takšen, kot je predlagan ob sklicu.</p>
               <p>Zdaj, k točki so vabljeni sicer predlagatelj zahteve, to je Poslanska skupina SDS s
               prvopodpisanim Jožem Tankom. Vlada Republike Slovenije in Ministrstvo za zdravje,
               Zdravstveni svet Republike Slovenije, Zdravniška zbornica Slovenije<gap n="…"/> Tu naj opravičim
               najprej predsednika Zdravniške zbornice, ki je svoje stališče sicer poslal, tukaj so
               tudi predstavniki Zdravniške zbornice, ki bodo povedali, on je pač v tujini in se
               seje žal ni mogel udeležiti. Potem je Zdravniško društvo, dr. David Vodušek,
               strokovni direktor nevrološke klinike, dr. Sergej Hojker, strokovni direktor UKC,
               mag. Simon Vrhunec, v.d. generalnega direktorja UKC, dr. Danica Rotar Pavlič
               predsednica Odbora za pravno-etična vprašanja pri Zdravniški zbornici Slovenije.
               Prof. dr. Bojana Žvan, dr. Fajko Bajrovič, dr. Štefan Grosek je poslal opravičilo, to
               je predsednik etične komisije v UKC in sicer pravi, da ker poteka v obravnaven
               primeru policijska preiskava in ko vse okoliščine še niso raziskane obvešča, da žal
               ne more sodelovati na seji in žal razpravljati o stvareh, ki so ali bi lahko bile
               stvar preiskave in ali bi lahko vplivale nanjo.</p>
               <p>Potem je mag. Viktor Švigelj, ki se je tudi opravičil zaradi delovnih obveznosti v
               bolnišnici oziroma Kliničnem centru. In tu je tudi opravičilo prof. Balažica, ki je
               zapisal, da je bil opravljen izredni strokovni nadzor, zaključek je bil, da niti s
               strokovnega niti z etičnega stališča seveda dejanje ni bilo sprejemljivo, da pa tudi
               on meni, da kriminalistična preiskava poteka, da se pregleduje preko štirideset
               primerov smrti, ki jih je podpisal dr. Radan in da priporoča, da vsi skupaj počakamo
               na izsledke te preiskave, s spoštovanjem, prof. Balažic". <stage>/ oglašanje iz klopi/</stage>
               Opravičil se je se pravi tudi dr. Ivan Radan. Potem dodatno je bilo na pobudo
               Poslanske skupine SDS vabljeno še Društvo za preprečevanje možganskih in žilnih
               bolezni s predsednikom Nikom Šafaričem.</p>
               <p>Zdaj, dal bi besedo najprej predlagatelju zahteve, to je Poslanski skupini SDS. Zdaj, v njenem imenu
               bo<gap n="…"/> <stage>/ oglašanje iz klopi/</stage> Izvolite.</p>
            </sp>
            <sp who="SDT7:BrinovšekNada">

               <speaker>NADA BRINOVŠEK (PS SDS):</speaker>

               <p>Najlepša hvala. Za obvestilo vseh, ki so se opravičili oziroma danes ne bodo prisotni
               smo pa danes že prejeli tudi gradivo oziroma dodatno gradivo. Zdaj jaz ne vem, sem
               mogoče preslišala namreč primarij mag. Viktor Švigelj je poslal, vam kot predsedniku
               odbora, svoje opravičilo in zraven tudi dodatno gradivo in jaz mislim, da glede na
               obravnavano bi bilo pametno, da se to gradivo pred pričetkom razdeli. Jaz ga imam
               tukaj tudi sprintanega, lahko dam in da se potem zadeve nadaljujejo.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Torej, gradivo je bilo objavljeno in poslano včeraj, tudi to kar je mag. Viktor
               Švigelj<gap n="…"/> Tako da, izvolite za obrazložitev predloga za sklic te nujne seje odbora.
               Kdo bo? Boste vi.</p>
            </sp>
            <sp who="SDT7:BrinovšekNada">

               <speaker>NADA BRINOVŠEK (PS SDS):</speaker>

               <p>Ja, predsednik, hvala lepa za besedo, lep pozdrav vsem zbranim tu v dvorani.</p>
               <p>V začetku letošnjega leta je široko javnost močno razburila novica oziroma dogodek na
               UKC-ju oziroma natančneje na nevrološki kliniki v Ljubljani v zvezi s sumom
               evtanazije 83, letnega bolnika. S strani medijev smo bili seznanjeni, da naj bi
               zdravnik Ivan Radan bolniku injiciral mešanico kalija in pa morfija zaradi česar naj
               bi bolnik, 16. decembra, lansko leto, umrl. Pri tem bi želela poudariti, da je bil po
               navedbah stroke bolnik žal neozdravljivo bolan in ocenjen kot paliativni bolnik. Prav
               tako pa bi želela poudariti tudi to, da v Sloveniji tako zakon kot tudi etični kodeks
               zavračata evtanazijo in s tem tudi zavezujeta zdravnike, da morajo spoštovati
               človekovo življenje.</p>
               <p>Torej dogodek, kot sem že rekla oziroma domnevna evtanazija se je zgodila 16.
               decembra, s strani UKC-ja pa je bila šele 24. decembra, se pravi sedem dni po tem je
               bil odrejen interni strokovni nadzor, kar je po našem mnenju zelo pozno oziroma
               prepozno glede na to, da ni bila opravljena obdukcija. Kronologija dogodkov kaže,
               vsaj tako navajajo mediji, da je kar nekaj zdravnikov vedelo za ta dogodek, vendar so
               oklevali glede poročanja, prekrivali so dogodek in kljub jasnim pravilom preskakovali
               vrstni red obveščanja nadrejenemu.</p>
               <p>Če na kratko povzamem kronološki pregled dogodkov po časopisu Delo z dnem 2. marca je
               razvidno, da sta 16. decembra, po smrti bolnika zdravnik Radan in pa vodja
               intenzivnega oddelka Švigelj podpisala odstop od obdukcije. Ta dan je tudi dr. Radan
               povedal specializantki o kaliju in pa o dogodku le-ta pa je o tem obvestila svojo
               mentorico Branko Ožek. Naslednji dan, se pravi 17. decembra, zdravnica Ožekova o tem
               obvesti zdravnico Simono Šteblaj, ki se strinja, da o tem seznanita vodja
               intenzivnega oddelka Šviglja. 18. decembra se v zvezi s to zadevo ne zgodi nič. 19.
               decembra se zdravnik Radan sam obrne na Štefana Groska, predsednika Komisije za
               medicinsko etiko na UKC-ju in ga seznani z zadevo oziroma dogodkom. 20. decembra in
               21. decembra se ne zgodi nič. Šele 22. decembra se sestanejo Štefan Grosek, Blaž
               Ivanc in pa Viktor Švigelj. Švigelj tudi obvesti direktorja nevrološke klinike,
               Voduška, o dogodku. Direktor Vodušek po posvetu s pravno službo predlaga vodstvu
               UKC-ja suspenz Radana in gre z zadevo na policijo. 23. decembra zdravnik Bajrovič ob
               21. uri zvečer o dogodku obvesti predstojnico  kliničnega oddelka Bojano Žvan, ki jo je nadomeščal
               zaradi njenega dopusta. 24. decembra pa je bil odrejen interni strokovni nadzor.
               Torej, iz vsega navedenega sledi, da je kar 7 zdravnikov 7 dni zavlačevalo z
               informacijo preden je prišlo do internega strokovnega nadzora.</p>
               <p>V začetku januarja 2015 pride zadeva seveda v medije in pa v javnost. 12. januarja je
               bil strokovni nadzor končan in je potrdil sum evtanazije, zdravnik Radan pa je očitke
               seveda zavrnil. Po njegovih besedah je bolnik zaradi hujših bolečin več dni prejemal
               morfij, kalija pa ni nikoli dobil. Radan je še poudaril, da je šlo za provokacijo s
               katero je hotel razgaliti resnico kako se v bistvu z bolniki na intenzivni terapiji
               nevrološke klinike ravna.</p>
               <p>15. januarja je komisija, ki je opravljala notranji strokovni nadzor, tudi ugotovila,
               da ni možno z gotovostjo trditi, da je kalijev klorid, za katerega je zdravnik Radan
               naročil naj se ga pripravi za infuzijo, dejansko stekel in bolniku povzročil zastoj
               srca. Tu bi rada opozorila na mnenje strokovne komisije, ni možno z gotovostjo
               trditi. Istega dne je tudi strokovni direktor UKC Ljubljana, Sergej Hojker sprožil
               postopek za zamenjavo predstojnice kliničnega oddelka, Bojano Žvan in pa, ki je za
               dogodek seveda izvedela v času svojega dopusta in pa predstojnika intenzivnega
               oddelka, Viktorja Šviglja.</p>
               <p>Vsi ti dogodki so povzročili, da je bila javnost vznemirjena, dobivala je protislovne
               informacije in moram reči, da imeli smo občutek, da želi vodstvo UKC-ja nekaj
               prikriti. Glede na navedeno in pa dejstvo, da se je dogodek zgodil 16. decembra in da
               je bil s strani UKC-ja šele 24. decembra odrejen interni strokovni nadzor, kar je po
               našem mnenju, kot sem že prej dejala, pozno oziroma prepozno, ter da je strokovni
               nadzor ugotovil, da ni možno z gotovostjo trditi, da je kalijev klorid, za katerega
               je zdravnik Radan naročil naj se ga pripravi za infuzijo, dejansko stekel in bolniku
               povzročil zastoj srca, se nam poraja več vprašanj, na katera pa upam, da bomo danes
               dobili odgovore, vsaj tak je namen sklica te nujne seje.</p>
               <p>Kot prvo se nam zastavlja vprašanje zakaj je šele po sedmih dneh bil odrejen interni
               strokovni nadzor. Ali ima UKC organizacijski predpis, ki določa obvezno interno
               informiranje, postopke, odgovornosti in pristojnosti v primeru izrednih dogodkov
               oziroma ali ima sistem kakovosti obveščanja in varnosti zdravstvene obravnave
               pacientov, v katerega je seveda vključena tudi pravilna pot obveščanja.</p>
               <p>No, na podlagi člankov časopisa Delo, z dne 2. marca je razvidno, da je pot
               obveščanja oziroma, da pot obveščanja ni bila pravilna in da so kaznovani tudi tisti,
               ki o dogodku niso bili obveščeni, pa bi morali biti obveščeni. Zanima nas tudi, če
               ima UKC predpis oziroma standard zakaj je potem ta standard oziroma predpis ob tem
               dogodku zatajil. Zakaj zaposleni, če že niso upoštevali internega predpisa o
               obveščanju, niso upoštevali niti klavzule, ki jo imajo v pogodbi o zaposlitvi, ki
               določa način obveščanja vsaki grozeči nevarnosti za življenje in zdravje. Ali je UKC
               oziroma interni strokovni nadzor ugotavljal in prepoznal dogodek kot eksces, kot strokovno
               napako ali je za nastalo situacijo kriv sam sistem?</p>
               <p>Zanima nas tudi ali obstaja alternativa oziroma analiza vzroka kako ravnati, da se
               podoben dogodek ne ponovi oziroma, če se ponovi. Ali se je v postopku ugotavljalo
               tudi na kaj oziroma koga je Radan s tem dejanjem hotel opozoriti? Ali je strokovna
               komisija ugotavljala kdo od zaposlenih je po tem spornem ravnanju kršil predpise o
               obveščanju oziroma poročanju? Kdo je v tem primeru storil napako? Se pravi, kdo so
               osebe, ki so bile od 16. do 24. decembra pravočasno obveščene o dogodku in niso
               poročale in kdo so osebe, ki o dogodku niso bile obveščene, pa bi morale biti
               obveščene, seveda vse v skladu z varnostnimi protokoli.</p>
               <p>Zanima nas tudi ali so bile osebe, ki so vodile postopek internega strokovnega
               nadzora pristojne in pa tudi strokovno kompetentne. Ali se je vodstvo UKC-ja glede na
               razrešitev funkcije Bojane Žvan in pa Viktorja Šviglja pravilno odzvalo z vidika
               upoštevanja organizacijsko-komunikacijskih predpisov in pa seveda standardov
               kakovosti. Vsa ta vprašanja, moram reči, da se nam porajajo, seveda pa moram reči, da
               ničesar ne obsojamo dokler ne dobimo prave informacije.</p>
               <p>Ob koncu bi dodala še to, da pa nikakor ne sprejemamo dejstva, da je bilo Ministrstvo
               za zdravje o tem primeru seznanjeno šele iz medijev in ne s strani pristojnih UKC-ja.
               Sprašujem se ali je tudi tu zatajil sistem in čigav sistem je. Ali je to sistem
               ministrstva ali UKC-ja? Zanima nas tudi kaj je storilo ministrstvo v tem primeru. Ali
               je že prijelo poročilo internega nadzora in pa informacijo kako imajo na UKC-ju
               urejen sistem kakovosti in varnosti. Zdaj ne vem ali ministrstvo še kar čaka na to,
               še kar čaka, na kaj ne vem. Če ne bi pričakovala, če ne bi več čakalo, da bomo dobili
               kakšno informacijo že vsaj iz strani medijev.</p>
               <p>Ne nazadnje pa je nerazumljivo zakaj je Ministrstvo za zdravje takoj, ko je izvedelo
               za primer, ponavljam, takoj, ko je izvedelo za primer, ni odredilo upravnega nadzora,
               ki ga bi lahko. Torej, s tega mesta apeliramo na Ministrstvo za zdravje, da odpravi
               vrzel tudi v svojih vrstah. Ja, zdaj, kar veliko je vprašanj in prepričana sem, da se
               bo med samo to sejo oziroma z razpravo, da se bodo pojavila še druga vmesna
               vprašanja, na katera, kot sem že rekla uvodoma verjamem, da bomo dobili odgovore.</p>
               <p>Poudariti pa želim, da je smisel teh vprašanj v tem, da je zadeva jasna, čista in
               razumljiva nam vsem in široki javnosti, saj gre za življenje bolnikov in seveda moram
               žal reči, tudi, vsaj občutek je tak, da gre tu za kršenje določenih pravil in pa
               standardov. Moram reči, da je vsa zadeva povzeta po medijih in to je bilo takoj
               razbrati iz njihovih informacij, ki jih imamo trenutno na razpolago, zato tudi ta sestanek. Zaenkrat hvala
               lepa, bom se še pa kasneje oglasila v razpravi.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa za obrazložitev. Zdaj prvo še eno obvestilo, se pravi mag. Bojano Muršič
               nadomešča poslanka gospa Marija Bačič. Zdaj bi dal besedo Ministrstvu za zdravje
               oziroma državni sekretarki gospe Nini Pirnat. Izvolite.</p>
            </sp>
            <sp who="SDT7:PirnatNina">

               <speaker>NINA PIRNAT:</speaker>

               <p>Najlepša hvala gospod predsednik, spoštovane poslanke in poslanci.</p>
               <p>Uvodoma želim pojasniti, da na Ministrstvu za zdravje lahko v tem trenutku
               odgovarjamo le na postopkovna oziroma druga splošna vprašanja, vsebinsko konkretnega
               primera podrobno ne moremo komentirati, saj izvajamo z Ministrstva za zdravje oziroma
               naša komisija izredni upravni nadzor, katerega predmet je preverjanje zakonitosti
               delovanja Univerzitetnega kliničnega centra Ljubljana. O tem upravnem nadzoru je
               bila, mislim da, prav danes objavljena v Delu tudi novica, tako da to, da se izvaja
               izredni upravni nadzor in to zdaj že dobrih 14 dni, je jasno. </p>
               <p>Druga stvar, kar želim poudariti, da na Ministrstvu za zdravje poudarjamo in
               izpostavljamo izjemno pomembnost področja kakovosti in varnosti zdravstvenega varstva
               na eni strani, po drugi strani pa občutljivosti področja, o katerem se danes
               pogovarjamo in tudi izpostavljam, da imamo na področju kakovosti in varnosti že od
               leta 2006 vpeljan sistem poročanja o opozorilnih nevarnih dogodkih. Imamo tudi
               objavljena navodila za spremljanje in poročanje o opozorilih nevarnih dogodkih z
               vsemi obrazci in sicer na naši spletni strani in so za vse izvajalce zdravstvenih
               dejavnosti zavezujoča. Izvajalec zdravstvenih dejavnosti, pri katerem se ugotovi
               izredni opozorilni dogodek, mora o tem nemudoma 24-48 ur od dogodka poročati
               Ministrstvu za zdravje na obrazcu, ki je pač objavljen. Mora potem slediti analiza v
               45 dneh in pa končno poročilo v treh mesecih. Naj tukaj povem, da so bili v letih 9
               in 10 s strani Ministrstva za zdravje tudi organizirana številna izobraževanja in pa
               praktične delavnice v sistemu varnosti in kakovosti, ki so bila prav tako obvezna za
               vse izvajalce zdravstvene dejavnosti. Morda samo nekaj besed o tem izrednem upravnem
               nadzoru, vendar samo postopkovno. Ministrica je 23. februarja imenovala komisijo za
               izvedbo izrednega upravnega nadzora na Kliničnem oddelku za vaskularno nevrologijo,
               intenzivno nevrološko terapijo Nevrološke klinike, v okviru katerega bo preverjana
               oziroma se preverja zakonitost dela oddelka v relevantnem obdobju in sicer na
               področju izvajanja zdravstvene dejavnosti, zlasti mrliško-pregledne službe,
               ugotavljanje smrti in obdukcije, vodenje zdravstvene dokumentacije in drugih evidenc
               delovanja Področne komisije za medicinsko etiko, kakovost in varnost. Potem nadalje,
               preverjanja, spoštovanja pacientovih pravic in sicer predvsem v smislu pravice do
               obveščenosti in sodelovanja, pravico do samostojnega odločanja o zdravljenju,
               upoštevanje v naprej, izražanje volje, preprečevanje in lajšanje trpljenja. Potem
               nadalje, spoštovanje zakonskih določil o organih in organizacijah zavoda,
               ustanovitvenega akta in statuta ter ostalih internih aktov, spoštovanje delovnopravne
               zakonodaje in pa aplikacija zdravil, zlasti odreditev, izdaja, popis in pa vodenje
               evidenc ob tem. glede na to, kot sem rekla, da je izredni upravni nadzor v teku,
               seveda podrobnejši pojasnil o njem ta hip seveda ne moremo podajati. Ministrstvo za
               zdravje je ob vsem tem dogajanju tudi zaprosilo Zdravniško zbornico, da za potrebe
               izvajanja izrednega upravnega nadzora v konkretnem primeru posreduje vso relevantno
               dokumentacijo v tem postopku in tudi izvede, v kolikor se ugotovi potreba po tem,
               izredni strokovni nadzor, če le-ta še ni bil izveden. Toliko v kratkem, kar se pa
               tiče izvajalskih aktivnosti Kliničnega centra, bodo pa verjetno o tem spregovorili
               kolegi.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Ja hvala lepa. Zdaj bomo začeli razpravo, mogoče samo  nekaj besed pred tem; torej, glede na to, da smo že
               imeli eno sejo in jo bomo imeli še tudi verjetno v naslednjem mesecu ne bi danes
               verjetno razpravljali splošno o evtanaziji. Zdaj, ker mislim da bo časa dovolj in to
               imamo skupaj tudi s Komisijo za peticije in bo obsežna razprava potekala naprej.
               Potem, zdaj seznanjeni smo, seveda vemo, da poteka kriminalistična preiskava, da so
               tudi ključni tisti, ki so sodelovali, nekateri jih danes ni in so se iz tega razloga
               tudi opravičili, tako da verjetno je možnost seveda kot rečeno, da se seznanimo s tem
               primerom zelo težko bo pa seveda priti do nekih konkretnih zaključkov glede na to
               dejstvo.</p>
               <p>Zdaj tudi upravni nadzor seveda bo svoje povedal v nekem roku, ki je predviden, se
               pravi ali so bili postopki in reakcije v kliničnem centru o katerih bo seveda tudi
               vodstvo kliničnega centra govorilo, primerni, bo tudi naknadno do ocene prišlo.</p>
               <p>Zdaj, naj omenim moj razgovor tudi s predsednikom Zdravniške zbornice, ki je načeloma
               odgovorna za strokovne nadzore, da v temu primeru seveda obstaja prvič nekaj
               praktičnih težav, nekaj tudi sistemske narave. Praktična je nedvomno ta, da je večina
               dokumentacije v zvezi s tem primerom zasežene in seveda Zdravniška zbornica tu mora
               enostavno počakati, da se en postopek zaključi, da do dokumentacije sploh pride. In
               drugič, kar mislim da lahko bistveno vpliva seveda na izid in tudi na samo ukrepanje
               Zdravniške zbornice je potem ali se bo to izkazalo v resnici, kot ste sami
               predlagatelji postavili vprašanje ali gre tukaj za eksces, za strokovno napako ali je
               tudi problem sistema. In slednje je tisto o čemer mi lahko seveda na odboru
               razpravljamo ali je tu prišlo dejansko do napake v sistemu in na kakšen način lahko
               mi, če je do tega prišlo seveda tudi na to vplivamo in to tudi preprečimo v bodoče in
               izboljšamo. Vendar tega odgovora seveda danes ne vemo. In tudi to seveda potem vpliva
               na končno kaj lahko mi danes naredimo in kaj ne moremo narediti.</p>
               <p>Zdaj, svoje stališče seveda je podal predlagatelj, tudi Ministrstvo za zdravje nas je
               seznanilo s tem. Zdaj, preden bi mogoče šli na širšo razpravo bi jaz prosil kar
               vodstvo kliničnega centra oziroma verjetno strokovnega direktorja ali bo generalni
               direktor? Da vi predstavite potek, kaj se je dogajalo, kaj ste naredili, kakšni so
               bili ukrepi, da ne bomo potem znova. Slišali ste vprašanja in pomisleke in poskušajte
               odgovoriti čim več. Izvolite.</p>
            </sp>
            <sp who="SDT7:VrhunecSimon">

               <speaker>MAG. SIMON VRHUNEC:</speaker>

               <p>Predsednik in spoštovani člani odbora, če dovolite bi midva s strokovnim direktorjem
               skupaj zdaj odgovorila na to. Jaz v bistvu kot uvodnik nekaj stavkov, sicer je pa to
               izrazito strokovno medicinska problematika, tako da bo več strokovnih direktorjev in
               pa tudi strokovni direktor nevrološke klinike lahko povedal kako so stvari
               potekale.</p>
               <p>Zdaj, kar se tiče naše inštitucije bi želel najprej se pridružiti temu, kar ste
               predsednik vi ravnokar povedali, da razumem to, da se pričakuje seveda ugotovitev ali
               sistem korektno deluje ali sistem ne deluje. To je namreč, tako kot jaz razumem,
               naloga državnih organov oziroma inštitucij oblasti. Pri tem bi izrazil seveda neke
               vrste protest, če lahko temu tako rečem, da se naslov današnje točke imenuje
               Evtanazija v UKC Ljubljana, primer slabe prakse v javnem zdravstvenem sistemu<gap n="…"/> Seveda
               se niti jaz, niti moji sodelavci, ne moremo izogniti ob takšnem naslovu občutku, da
               se pri predlagatelju želi na političen način kovati neke točke in zadeve, ki
               praktično ni nikakor politična problematika.</p>
               <p>Kar se tiče sistema je državna sekretarka navedla vse akte, ki opredeljujejo ta
               sistem množica aktov. Mi seveda lahko pokažemo, da smo in znamo pokazati, da smo
               ukrepali, delovali, v skladu s temi akti. Da v posameznih primerih<gap n="…"/> Da delujemo, mimogrede, kot
               UKC skladno z akti. Da v posameznih primerih pa se dogajajo seveda v takšnih
               institucijah, kot je UKC takoe velike inštitucije, tudi ekscesi.</p>
               <p>Želel bi opozoriti na to, da ima UKC Ljubljana mednarodno akreditacijo bolnišnic,
               akreditacijo, ki temelji na mednarodnih sistemih dobre prakse in preverjanja dobre
               prakse. Da je tudi v tem konkretnem primeru smo se soočili s preverjanjem s strani
               tega mednarodnega akreditacijskega modela, več bo seveda okoli tega, o tem znanega
               potem tudi v prihodnosti.</p>
               <p>Jaz bi na temu mestu svoj del zaključil in bi zdaj prosil prof. Hojkarja, če lahko
               nadaljuje naprej v operativnem smislu.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Kar izvolite.</p>
            </sp>
            <sp who="SDT7:HojkerSergej">

               <speaker>DR. SERGEJ HOJKER:</speaker>

               <p>Hvala, gospod predsednik, spoštovani poslanci.</p>
               <p>Torej, kot je že generalni direktor povedal je klinični center bolnica, ki ima
               mednarodno akreditacijo, kar se kakovosti tiče in postopkov. In zdaj smo v postopkih
               pridobivanja ISO standardov, nekaj naših klinik že ima ISO standard, ostale so v
               postopku. Tako da se v kliničnem centru zelo zavedamo kakovosti in seveda tudi
               pristopa k neželenim dogodkom.</p>
               <p>Poglejte, prvo kar se tiče strukture kliničnega centra, mi imamo oddelek, imamo
               klinični oddelek, imamo kliniko in imamo upravo kliničnega centra. torej, tudi
               obveščanje gre od spodaj navzgor. Težko pričakujemo da bo generalni direktor obveščal
               predstojnika o tem, kaj se na njegovem oddelku dogaja, samo čisto kot en čisti
               anahronizem. Pričakujemo pa obratno, da bo predstojnik obveščal generalnega in
               strokovnega direktorja o tem, kaj se pri njemu dogaja. To je prvo.</p>
               <p>Drugo, pustimo zdaj ob strani kaj se je zares zgodilo v tem zadnjem dogodku, to je
               stvar kriminalistične preiskave, ki bo, jaz upam, pokazala kaj se je dogajalo.
               Vsekakor je pa to en nepredvidljiv dogodek na katerega je pa treba reagirati. In
               tukaj imamo zdaj teh šest dni luknje, ko se je to nekaj dogajalo na oddelku pa ni
               bilo nobene pametne reakcije. Kdo je za to odgovoren? V statutu Kliničnega centra
               posebej pa v pravilniku o organizaciji pristojnostih, pooblastilih in odgovornostih v
               Univerzitetnem kliničnem centru je zadeva jasna.</p>
               <p>Predstojnik kliničnega oddelka med drugim odgovarja za kakovost v okviru svoje enote.
               Tukaj<gap n="…"/> Že v statutu je to kristalno jasno, tukaj pa še posebej. Torej, tisti prvi
               odgovorni v okviru kliničnega oddelka je predstojnik. Drugo, slišali smo da osem
               zdravnikov kakor da ni povedalo naprej<gap n="…"/> Za mene je, če bi bil to eden ali dva
               zdravnika bi se spraševal o njihovi dobri volji, če je pa to več, to je pa skoraj
               polovica zdravnikov enega kliničnega oddelka, ki k kor ne posreduje informacije
               naprej, če pa govorimo o polovici potem se je pa treba vprašati o stanju
               predstojnika, kako je vodil ta oddelek.</p>
               <p>Konec koncev, moramo se vrniti na tekst, torej odgovor predstojnice, ko je bila v
               postopku zamenjave in ona piše lepo, preberem njen tekst: "Vsako jutro ob 8.15
               oddelek intenzivne terapije o b 7.30 vodi predstojnica redne jutranje sestanke <stage>/
               nerazumljivo/</stage> kjer se pogovarjamo o novih sprejetih bolnikih, o morebitnih
               zdravstvenih zapletih že hospitaliziranih bolnikov in sprejemamo skupne odločitve
               glede  njihove nadaljnje
               obravnave. Po strokovnem delu na jutranjih sestankih sprotno korigiramo
               organizacijski plan, ki je sicer planiran naprej za vsak posamezen mesec in druga
               predaja službe vsakodnevno med 15 in 15.30. <stage>/ nerazumljivo/</stage> res potekajo in bi morali
               potekati in te raporti so na vseh intenzivnih oddelkih seveda tudi zapisani, to niso
               samo pogovori, morajo biti jasni zapisi potem se čudim kako je lahko, če obravnavajo
               smrt vsakega bolnika posebej, kako so lahko na jutranjem raportu naslednji dan mirno
               spregledali kaj se je s tem bolnikom dogajalo prejšnji dan in mirno odstopili od
               obdukcije. Kot berete, kot sem prebral je to njen tekst, tekst profesor Žvanove, ki
               jasno piše, da ona vodi te raporte, to je tudi odgovornost jasna. In še nekaj je, ker
               mislim, da ej treba upoštevati.</p>
               <p>Predsednik je prebral prej oprostitev <stage>/ nerazumljivo/</stage> prošnjo, da se ne bo udeležil
               sestanka profesor Balažiča, kjer govorijo o tem, da kriminalisti preiskujejo
               približno 40 primerov v tem zadnjem letu. V kliničnem centru je bil odrejen drugi
               interni strokovni nadzor ob primeru, ki se je zgodil v januarju 2014. In kjer se
               jasno kaže, da je bila ta smrt ravno tako dvomljiva in jaz se sprašujem kako je pa
               zdaj v tem letu dni o tem vodstvu kliničnega centra ni vedelo ničesar kako je lahko
               klinični oddelek deloval pri vseh teh 40 recimo pa sigurno 1 kjer imamo papirje, kaj
               se je tukaj dogajalo. To je v striktnem neskladju z standardi, ki jih navajajo
               poslovnik oddelka organizacijski predpis za vodenje <stage>/ nerazumljivo/</stage> in obvladovanju
               ukrepov kjer je predstojnik odgovoren za večino procesov s tem v zvezi. Tako, da
               moram reči, da kar se mene tiče je odgovornost jasna in nedvoumno in zato si je tudi,
               se je vodstvo odločilo in zamenjalo predstojnika kliničnega oddelka. Ni bil pa to
               edini ukrep, to je samo ukrep zaradi razmer na tem oddelku. O celotni problematiki
               poteka vzročno posledična analiza, jaz sem trenutno predhodno poročilo proces še ni
               končan. Problem smo obravnavali na strokovnem svetu nekajkrat, moram reči, da
               strokovni svet je soglasno s konsenzom podprl naše ukrepe. O teh ukrepi smo morali
               poročati DNV-ju kjer so nas prijazno povprašali po zdravju kaj se v Ljubljani dogaja
               in smo morali jasno in glasno povedati o čem se, o čem je problem in kakšni so bili
               naši ukrepi. Naši ukrepi so bili v prvi vrsti usmerjeni na nevrološko kliniko, kjer
               smo uvedli cel kup izobraževanja, ljudje smo obvezno seznanjali z postopki in ta
               proces je zajel tudi ostale klinike kliničnega centra. Na osnovi sklepa strokovnega
               sveta so bili vsi odgovorni ponovno seznanjeni z organizacijskimi predpisi in so se
               morali podpisati, da so s tem seznanjeni. To je eden od korekcijskih ukrepov, ki jih
               je pa še več in, ki so planirane tudi do nekje poletja letošnjega leta. Tako, da je
               klinični center se zelo zaveda kvalitete, ki je osnova dobre medicine, zaveda se, da
               mora v celoti delovati v skladu z smernicami, v skladu z dobro prakso. Posebej smo se
               ukvarjali z ostalimi intenzivnimi enotami. Mi imamo v kliničnem centru  SKIT, tj. koordinacija
               vseh intenzivnih enot v Kliničnem centru in preko te koordinacije smo se še posebej
               posvetili delu na intenzivnih enotah. In moram reči, saj pravim, vsi sklepi in ukrepi
               so bili sprejeti s konsenzom tako na strokovnem svetu kot na SKITu, kjer se vsi dobro
               zavedamo pomena kvalitete. In moram reči, da predstojniki ostalih intenzivnih enot so
               ostali brez besed, ko so videli, kaj se lahko dogaja, kako v bistvu en oddelek
               enostavno ne reagira, pa ne govorim samo na ta dogodek, ampak tudi na vsa ostala
               neskladja, ki so bila aktualna v zadnjem letu. To je čisto grob odgovor, sem pa
               seveda na voljo za podrobna pojasnila. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Zdaj bi odprl razpravo za vse ostale tudi. Prvo iz Zdravniške zbornice
               dr. Valentin Sojar.</p>
            </sp>
            <sp who="SDT7:SojarValentin">

               <speaker>VALENTIN SOJAR:</speaker>

               <p>Hvala lepa gospod predsednik, poslanke in poslanci, ostali kolegice in kolegice.
               Čisto na kratko bi rad povzel pravzaprav tudi to, kar se je dogajalo na Zdravniški
               zbornici, ki je pravzaprav eden od organov, ki je v takih primerih seveda dolžan
               izpeljati določene postopke in tudi ukrepe. Kot prvo bi rad povedal, da sem
               pravzaprav danes žalosten in vesel, da smo na tem sestanku žalosten zato, ker je
               vzrok za ta sestanek pač zaradi nekega dejanja kolega, ki je na tak ali drugačen
               način na eni strani nečasten in na drugi strani seveda nezakonit, v kolikor se bo to
               tudi izkazal. Vesel pa zato, ker pomeni, da smo v Sloveniji še vedno občutljivi na
               stvari, ki se dogajajo, ne samo v zdravstvu, ampak predvsem kar se tiče življenja in
               smrti. Vesel, da se bomo o teh stvareh danes in tudi na drugih sestankih in tudi že
               prej morda tudi kakšne zaključke dosegali. Seveda pa ne moremo mimo dejstva, da so
               določene stvari še v postopku, to kar je bilo danes večkrat rečeno. In seveda
               Zdravniška zbornica kot organizacija je do sedaj pač sprejela ukrepena osnovi
               dejstev, ki so bila znana do sedaj. Tako bom čisto na kratko povzel, kar je gospa
               prej podala pravzaprav v obrazložitvi za sestanek zelo jasne datume, bi tudi jaz rad
               povedal, da to kar je že bilo povedano, da je bil 9.1. zaključen nadzor, notranji
               nadzor v bistvu na Kliničnem centru in da je Zbornica to obvestilo prejela 14.1., kar
               je znotraj tistih rokov, ki so potrebni in je na osnovi tega razsodišče Zdravniške
               zbornice na seji 18.2. opravilo pravzaprav sestanek in sprejelo sklep, da se znotraj
               do tedaj znanih dejstev pač sprejme ukrep, ki je bil takrat javni opomin. Morda je ta
               ukrep seveda na prvi pogled mil ali pa neprimeren, bomo rajši rekli, vendarle pa se
               moramo zavedati, da prvič postopek na razsodišču še ni končan, ker je pač možnost
               pritožbe tako tožilca, zdravniške zbornice Slovenije kot seveda tudi stranke v
               postopku, tokrat kolega Radana. Po drugi strani pa je Zbornica prejela tudi naročilo
               z ministrstva za izvedbo izrednega strokovnega nadzora in to, kar je bilo v uvodu
               pravzaprav s strani dr. Gantarja že povedano in obrazloženo. V tem trenutku
               Zdravniška zbornica ne more zaradi objektivnih zadržkov izpeljati tega nadzor, ker
               pač ni dokumentacije, ki bi to omogočala. Tako da s strani Zdravniške zbornice lahko
               rečemo, da se je vključila v postopek takrat, ko je bila za to pozvana, da so
               pristojnosti Zdravniške zbornice glede na veljavno zakonodajo zelo jasne in da so
               bili vsi postopki speljani znotraj rokov in pa znotraj veljavne zakonodaje. Bomo pa
               seveda kot organ, ki ukrepa seveda v kasnejših dogodkih, ko bodo stvari razjasnjene
               in ko bodo dejstva jasna, mi še razpravljali o morebitnih dodatnih ukrepih.  Gre za ukrepe, ki se
               izvajajo pravzaprav edino na nivoju zdravnika samega, to se pravi v tem primeru
               konkretno dr. Radana, seveda pa Zdravniška zbornica ni inštitucija, ki bi lahko na
               kakršenkoli način posegala tako v organizacijo, kot v izvedbo drugih postopkov, ki so
               vezani na samo delovanje organizacije, kot je klinični center. To je zato, da
               pojasnimo pristojnosti posameznih institucij. Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa!</p>
               <p>Besedo ima gospod Jani Möderndorfer.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Hvala lepa!</p>
               <p>No, za razliko od tega ali smo danes veseli ali žalostni, da o tem govorimo, bom jaz
               rekel, da sem v prvi vrsti žalosten, da se o tem moramo pogovarjati v Državnem zboru.
               Predvsem zaradi tega, ker sam ocenjujem, da tam ni bilo nobene evtanazije, zato me,
               moram reči izredno moti ta naslov. Namreč, v Državnem zboru poteka razprava o
               evtanaziji v enem drugem sklopu in takrat smo tudi zelo jasno opredelili se, da ne
               bomo govorili o primeru Radan zato, ker v končni fazi zelo malo vemo o tem primeru,
               da bi lahko karkoli kaj sodili, sploh pa ne tukaj, v Državnem zboru.</p>
               <p>Tisto, kar mi je zelo pomembno pa je, da se seveda osredotočimo na predlagatelja, ki
               seveda predlaga, ki je predlagal to današnjo sejo, na določena vprašanja, ki jih je
               izpostavil. Namreč dejstvo je, da Državni zbor in predlagatelji, da ne bomo se narobe
               razumeli, ima vso pravico kadarkoli, vedno predlagati in odpirati različna vprašanja
               iz področja za katera smatra, da je prav, da o njem spregovorimo. Malce nerodno je,
               če zakonodajno telo želi razpravljati o stvareh, ko pa je zakonodaja, kar se tega
               tiče zelo jasna kdaj lahko razpravljaš o kakšni stvari, predvsem takrat, kadar imaš
               razpoložljive dokumente, podatke in pa neka dejstva. In zato se mi zdi današnja seja
               svojevrstno prejudiciranje nečesa, česar ne vemo v kaj bo šlo.</p>
               <p>Sam moram reči, da sem osebno izredno razočaran in v tem postopku sem razočaran
               predvsem zato, ker to že vrsto leto opozarjam, da seveda imamo mi v našem sistemu
               malo problem. Mi smo tri vrste različne nadzore opredelili. Poznamo upravnega,
               strokovnega in finančnega. Ampak veste, jaz bom vedno žalosten zaradi tega, ker se
               vsak nadzor opravlja posebej, namesto, da bi se ta nadzor vedno opravljal skupaj. In
               šele takrat prihajamo do relevantnih podatkov, ker lahko primerljivo uporabljamo vse
               parametre. To je ena stvar, ki se mi zdi zelo pomembna.</p>
               <p>Druga stvar, ki se mi zdi zelo pomembna, da s takimi sejami v resnici ogrožamo tudi
               mednarodno akreditacijo Univerzitetnega kliničnega centra. Bolj, kot bomo govorili o
               tem, ne me narobe razumeti, je že prav, da se o tem pogovarjamo, samo ne na ta način.
               Zaradi tega, ker v resnici mi odpiramo neka vprašanja, ki se lahko na koncu končajo
               zelo slabo. In to predvsem zaradi tega, ker bo padla stopnja zaupanja. Jaz mislim, da
               se je že marsikdo v mednarodnem prostoru vprašal kaj se mi pravzaprav sploh tu gremo
               v slovenskem prostoru.</p>
               <p>Tretja stvar, ki se mi zdi zelo pomembna je, da, če se vrnem nazaj na nadzore, je
               tudi to, da glejte, strokovni nadzor se bo opravljal po končani kriminalistični
               preiskavi. Kriminalistična preiskava bo ugotovila nekaj, strokovna preiskava bo pa
               ugotovila nekaj drugega. Glejte, to preprosto ne gre. Tudi takrat, ko se izroča
               dokumentacija, kar ni nič narobe, se mora izročati tako, da se lahko kljub temu
               opravlja neprekinjeni strokovni nadzor. Madona, saj živimo v 21. stoletju, saj imamo
               fotokopirne stroje. Saj to ne pomeni, da ko ti enkrat izročiš nek dokument, da s tem
               dokumentom ne moreš več razpolagati. Saj bi pol stvari v tej državi se zaustavilo,
               ker kriminalistična policija opravlja ne samo to preiskavo ampak na tisoče preiskav.
               Saj bi Slovenija bila ohromljena, če ne bi mogli tega delati. </p>
               <p>Zato mislim, da ali je bila v postopku narejena napaka, ker ste dali dokumente s
               katerimi ne morete danes več razpolagati, in strokovni nadzor bi se moral upravljati.
               Meni je prav žal. Ker, poglejte, vam bom zelo na jasno povedal kaj ste danes
               sporočili Slovencem. Strokovni nadzor ne moremo uporabljati, ker nimamo dokumentov,
               upravni nadzor smo slišali, da teče, finančni nadzor pa niti ne vemo ali teče ali ne
               teče. Kakor, da nihče še nič ni rekel. Jaz pa imam vprašanja zakaj bi moral teči tudi
               finančni nadzor. Finančni nadzor bi moral teči zaradi tega, ker je tudi  nekaj vprašanj se odprlo
               znotraj tega postopka, kako se dela z materialom. Jaz imam strašno dilemo kam teče
               kalij po bolnicah. Jaz sem na televiziji samo eno stvar slišal, da teče mimo
               bolnikov, nekam na tla. In ni niti evidentiran, ker ni bil evidentiran. Torej, kako
               se dela s tem materialom. Za to bi moral biti še en način nadzora opravljen, ne? To
               je vzporedno s strokovnim upravljanjem. Glejte, banaliziram, da se ne bomo narobe
               razumeli. Ampak enostavno preveč odgovorov je, na katera laična javnost nima jasnih
               pojasnil.</p>
               <p>In zato jaz danes pričakujem, da ne bomo sprejeli teh predlaganih sklepov predvsem
               zaradi tega, ker enostavno, prvič niso niti v skladu s poslovnikom, niti s
               parlamentarno prakso, tretjič pa ne dajejo tistega, kar v resnici želimo. Mi moramo
               sprejeti en drug sklep. Glejte, prvi sklep je: Odbor za zdravstvo se je seznanil s
               potekom dogodkov v UKC Ljubljana glede primera suma evtanazije. Glejte, mi že ves čas
               govorimo, da tam evtanazije ni bilo, torej ne moremo o tem sklepati. Lahko kvečjemu,
               da smo se seznanili s postopkom v UKC-ju glede Radana, kako teče. Nič drugega se
               nismo seznanili. Kaj so dejstva, kaj je res, kaj ni res, ne moremo trditi. Čeprav smo
               že nekaj trditev slišali ampak za to so neki drugi postopki, ki morajo biti najprej
               končani zato, da bomo lahko o tem govorili. </p>
               <p>Drug sklep: Odbor za zdravstvo nalaga Ministrstvu za zdravje, da poda pobudo za
               izredni strokovni nadzor in tako naprej. <stage>/ oglašanje iz dvorane/</stage> Ne, ne, jaz
               razpravljam, ker ne bom se več razpravljal, ker ne mislim trikrat razpravljati. Lahko
               razpravljam v celoti, če mi dovolite, predsednik. Namreč prvič, ne moremo nalagati
               ministrstvu prav nič, ta odbor nima, ne more ministrstvu nalagati, lahko mu samo
               priporoča. Poleg tega pa smo že dobili odgovor, da nekaj teče. Kaj bomo zdaj nekaj
               nalagali oziroma priporočali, če pa neke stvari že tečejo, o čemer predlagamo.</p>
               <p>In tretje: Odbor za zdravstvo nalaga Ministrstvu za zdravje o ugotovitvah iz
               srednjega strokovnega nadzora, to me nič niti toliko ne moti ampak predvsem ta drugi
               del, da v roku treh mesecev poroča pristojnemu parlamentarnemu odboru. Če bomo pa to
               sprejeli, ja oprostite, ta odbor pa res ni pristojen, da zdaj posluša še poročila
               strokovnih nadzorov znotraj kliničnega centra. To je stvar, o kateri bo ministrstvo
               poročalo, ko bo seveda zainteresirana javnost hotela to zvedeti ali karkoli. Poleg
               tega, če bomo to sprejeli, potem bomo morali vsak strokovni nadzor poslušati poročilo
               po treh mesecih, ko ga bomo dobili tu in se z njim ukvarjali. Prav
               inštrumentaliziramo ta odbor za neke stvari, za kar ni namen. Razen, če se hočemo
               posebej o tem pogovarjati. </p>
               <p>Jaz zato res predlagam, če hočemo kaj dobro, prvič temu postopku zaupanje javnosti, v
               bom rekel stroko in ne nazadnje zaupanje tudi v organe pregona, ki opravljajo svoje
               delo, potem dajmo vsaj toliko strpnosti imeti, da počakamo najprej na vse izsledke,
               potem se pa lahko pogovarjamo o tem ali imamo v redu zdravstvo ali nimamo, zaradi
               tega, ker se bojim, da se drugače ne bomo pogovarjali tule čez brez nekih, bom rekel
               utemeljenih dejstev, za katere ne moremo niti resne relevantne sklepe sprejemati.</p>
               <p>Izhajam iz opozicije in bi mi bilo še kako v interesu dokazati, da oblast ni opravila
               svoje naloge ampak ta trenutek nimam nobenih argumentov, da ji to očitam zato, ker
               niso končani, bom rekel postopki. Zraven tega pa ne pozabiti, to ni prostor kjer bomo
               sodili. Za to obstajajo neki drugi organi in neki drugi prostori in verjetno bo
               epilog teh dogodkov se končal na sodišču in zato jaz mislim, da je tam čas in
               prostor, da jim prepustimo, bom rekel to kvalitetno odločanje. Toliko. Hvala
               lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa!</p>
               <p>Mislim, da sem v podobni meri tudi jaz v uvodu prosil, da pač gre diskusija res v
               smeri seznanitve s primerom, glede na to, da poteka več postopkov. Ampak bomo potem
               naknadno tudi v sklepih. Zdaj naslednja, ki je želela besedo in je bila omenjena,
               seveda je predstojnica tega oddelka, dr. Žvan Bojana. Izvolite.</p>
            </sp>
            <sp who="SDT7:ŽvanBojana">

               <speaker>DR. BOJANA ŽVAN:</speaker>

               <p>Predsednik, spoštovane poslanke, poslanci! Spoštovano vodstvo UKC!</p>
               <p>Jaz nisem tukaj zato, da bi mi nekdo tukaj sodil, zlasti profesor Hojker, ker se
               stvari dogajajo na sodišču. In o tem, o moji krivdi danes ne bomo razpravljali in
               tudi jaz nisem prišla sem iskati svoje pravice. Prišla sem pa zaradi tega, ker prvič
               sem bila povabljena, drugič pa zato, da me moti ta način, kako sem jaz bila  v temu obveščanju
               izpuščena. Tukaj smo naredili eno zelo, zelo natančno, bi rekla skoraj forenzično
               analizo, ki jo lahko vsi pogledate, kako je to obveščanje potekalo v primeru Radan.
               Prvo, kar bi rada rekla, tukaj sta se zgodila dva ekscesa; najprej je bilo v
               kliničnem centru mišljeno, da gre za strokovno napako ampak to je bil eksces. To je
               bil nenavaden dogodek, kateremu strokovni nadzor ni našel vzroka, niti ni našel nekih
               kasnejših navodil, da se takšen dogodek ne bi več ponovil. Drugi eksces je bilo pa to
               obveščanje in kršenje pravilnikov oziroma pravil o upravljanju z odkloni.</p>
               <p>In, če tukaj vidite je potekalo na začetku eno zelo, zelo pogosto komuniciranjem med
               samim vodstvom kliničnega centra in pa med sabo z zdravniki, ki so bili vpleteni, če
               pa gledate tukaj do mene je pa praktično prišel samo en mail. En samcati mail. Po
               končanem delu, se pravi ob 16.20, dvaindvajsetega.</p>
               <p>Jaz zavračam to odgovornost zaupanja, to nikjer ne piše, čustva pustimo tukaj ob
               strani, tukaj ni ljubezni, tukaj ni sovraštva, to je pravzaprav nek statut prav
               pravilniki, pač obstajajo zato, da vsi upoštevamo pravila. In jaz še enkrat trdim in
               zavračam vso krivdo, da ni bilo zaupanja. Kakšno zaupanje? Neko zagotovitev
               kakovosti, gledam, je tukaj v bistvu odgovoren za vzpostavljanje vzdrževanja sistema
               kakovosti je strokovni direktor UKC. Strokovni direktor nevrološke klinike skrbi za
               razvoj sistema kakovosti, predstojnik pa odgovarja za zagotavljanje kakovosti. Se
               pravi vodi ampak vi ste izvzeli tukaj predstojnika, ste ga enostavno preskočili, v
               predstojnikov sedež se je usedel pač strokovni direktor in začel po svojem neznanju
               voditi ta postopek. In se ni držal vseh dokumentov za upravljanje o kakovosti, ker
               jih verjetno tudi ni poznal. Jaz sem imela velikokrat že takšno priliko, smo
               obveščali, smo reševali znotraj, smo naredili na takšen način, ko se spodobi, da se
               sestaneš s timom, da se dogovarjaš potem naprej, da pravočasno obvestiš, da narediš
               analize in na koncu narediš rešitve, da se dogodek ne bi več ponovil.</p>
               <p>Tako da, v bistvu v temu primeru je bilo to zgrešeno imam pa še en dokument, pričanje
               dr. Šviglja, kjer je bilo njemu naročeno, da prečitam: Ko se je dr. Švigelj
               dvaindvajsetega javil dr. Grosku in tam je bil tudi gospod Blaž Ivanec, ki je pravnik
               je bilo Šviglju naročeno, da gre takoj do strokovnega direktorja nevrološke klinike
               in ne do predstojnice. Se pravi, to je bilo namerno je bilo izpuščeno moja vloga in
               moje ime.</p>
               <p>Pa še nekaj, v vseh teh dokumentih za upravljanje s kakovostjo piše: <q>"Zlasti kadar
               gre za nevaren opozorilni dogodek ali za izredni dogodek, da je treba obveščati
               ustno."</q> To pomeni, da stopi nekdo do predstojnika ali pa do koga drugega ali pa ga
               pokliče po telefonu, ne pa po e-pošti po končani službi. Tako da, v bistvu ves ta
               postopek je bil pravzaprav zgrešen, na koncu je bila pa vsa krivda obešena
               predstojniku kot neko žrtveno jagnje je moralo biti, treba je bilo upravičiti zadevo
               pred javnostjo, mediji so svoje naredili in nekoga je bilo pač potrebno žrtvovati in
               to sem bila v temu primeru jaz.</p>
               <p>Pa še enkrat povem, da ne iščem tukaj pravice ampak govorim o tem, da je bila tukaj
               vzpostavljena varnostna razpoka najprej od 16. do 19., to je takrat, ko sedem ali pa
               šest ljudi ni poročalo. Takrat bi se lahko zgodil ponovni eksces, zato, ker ni nihče
               poročal o tem. Ne nazadnje imajo v vsi delavci v svojih pogodbah to, kar je prečitala
                   da morajo ob
               izrednem dogodku, takrat ko gre za življenje ali večjo materialno škodo takoj
               poročati delodajalcu, delodajalec je pa tukaj generalni direktor in ne predstojnik.
               In tudi v temu primeru je tudi delodajalec dolžan obvestiti predstojnika. To ni
               otroški vrtec, vsi so si sami pogodbe podpisali, vsi so podpisali in so morali
               prečitati njihove naloge oziroma obveznosti.</p>
               <p>Potem je pa nastopila druga varnostna razpoka, od petka, ko se je Radan sam prijavil
               predsedniku etične komisije in v temu času se je do ponedeljka spet molčalo in je
               bila druga varnostna razpoka kjer bi se lahko spet ponovil eksces. In to je tisto,
               kar mene moti, da se je varnost naših pacientov zamajala v temu obdobju. In tukaj je
               pa pravzaprav vprašanje za vodstvo UKC.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, vi ste želeli repliko, se pravi strokovni direktor<gap n="…"/></p>
            </sp>
            <sp who="SDT7:HojkerSergej">

               <speaker>DR. SERGEJ HOJKER:</speaker>

               <p>Poglejte, vse kar smo zdaj poslušali se je dogajalo v okviru kliničnega oddelka za
               žilno nevrologijo. Skratka, vse v okviru oddelka, ki ga je takrat vodila prof.
               Žvanova.</p>
               <p>Jaz mislim, da najbrž to ni prostor kjer bi razpravljali o teh zadevah, namreč o vsem
               tem, mi imamo ponovno presojo DNV-ja v maju letos in bomo morali na vse to odgovoriti
               tam, kar se kakovosti in kvalitete tiče. Tako da jaz mislim da je to ena informacija,
               ki jo lahko slišite v tem ampak odločili bodo pa presojevalci, ki prihajajo iz
               Amerike in ne bodo imeli prav nobenih pomislekov, nam odvzeti certifikat, če smo ga
               kaj zelo lomili in tudi jasno bi bilo zakaj bi ga, recimo.</p>
               <p>Tako da, jaz ne vidim smisla v bistvu, nadaljnje razprave o tem.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Torej, jaz tudi mislim da tukaj seveda ne moremo biti razsodniki kaj je bilo v teh
               korakih narejeno prav. Zdaj, tukaj bo odgovor seveda dal v veliki meri upravni nadzor
               mislim pa da tudi redni pritožbeni postopki, ki se peljejo ali je klinični center
               ravnal v skladu in s pravili in sprejetimi akti za področje varnosti dela v kliničnem
               centru.</p>
               <p>Zdaj, vi ste želeli tudi besedo, se pravi strokovni direktor nevrološke klinike, dr.
               Vodušek.</p>
            </sp>
            <sp who="SDT7:VodušekDavidB.">

               <speaker>PROF. DR. DAVID B. VODUŠEK:</speaker>

               <p>Hvala lepa, spoštovani predsednik. Spoštovane poslanke in poslanci in ostale gospe in
               gospodje. </p>
               <p>Najprej bi rekel, da je ta izredni opozorilni dogodek, ki se je zgodil seveda globoko
               pretresel najprej nevrološko kliniko, jaz sem se v imenu nevrološke klinike svojcem
               oprostil. Menim pa da, od tedaj, ko smo 22. 12. 2014 ukrepali, govorimo o vodstvu
               nevrološke klinike, od tedaj naprej lahko zagotavljam, da je varstvo bolnikov na
               nevrološki kliniki primerno, kakor seveda bi ves čas moralo biti.</p>
               <p>To kar bi zdaj povedal ni toliko replika kot je samo drobna korekcija oziroma v duhu,
               kot je bilo rečeno, razumljivo široki javnosti. Poglejte, kaj je res bilo oziroma
               kako bodo odločili organi bo, kot je bilo danes že večkrat rečeno, jasno takrat, ko
               bodo ta poročila dostopna.</p>
               <p>Jaz bi želel nekaj drugega, da razumete, da seveda v bolnišnici, ko delamo z bolniki
               je potrebno sprejemati pa odločitve sproti. In tukaj bi se na dve stvari navezal, ki
               jih je prof. Žvanova odprla; najprej na to, da je bil dejansko ne glede na to kakšna
               bo končna presoja, kaj se je zgodilo, kaj je dr. Radan naredil ampak nedvomno pa je,
               da je bila stvar, ki jo je naredil proti  smernicam stroke. In to je bil resni prekršek proti
               smernicam stroke, tako da je bil po moji oceni, tedaj ko sem jaz izvedel za zadevo,
               ko mi je dr. Švigelj kot vodja oddelka to 22. decembra poročal je bilo meni takoj
               jasno, da je bilo potrebno dr. Radana odstraniti od dela z bolniki. In to sem tudi
               storil, najprej na čisto takšen domač način, kot sem rekel, njemu sem naročil da mora
               oditi domov in vodji oddelka pa naročil, da prerazporedi delo. Zakaj sem to naredil?
               Zato, ker se mi je zdelo potrebno ukrepati takoj. Dr. Radan je bil tisti dan razpisan
               za dežurstvo, jaz sem za to izvedel ob dveh. To se pravi, da če ne bi bil tedaj
               ukrepal bi bil dr. Radan še nadaljnji dan v stiku z bolniki. To, da je prišel vodja
               oddelka k meni in da ni prišel k svoji neposredno nadrejeni je res in je to tudi on
               omenil. To je zame postopkovna zadeva, ki tedaj ni imela prioritete, da bi jaz pa
               zdaj razmišljal o tem, torej drugega stvari dal stran, kaj bo z bolniki, kaj bo z
               Radanom in se samo s tem ukvarjal kako bom predstojnico našel, ki je tisti dan, ker
               je bila po dežurstvu, že odšla domov ob 12.00 in je imela potem tudi dopust. Skratka,
               na meni je bilo takrat, da ukrepam.</p>
               <p>Te svoje ukrepe sem po elektronski pošti tudi njej sporočil, ker sem ocenil, da
               seveda mora biti o tem obveščena, ker sem pa že jaz zadevo sprožil, torej na nek
               način nepovratno nisem smatral za primerno, da tako rečem, da jo motim, saj kar se
               mene tiče bi lahko bila spala po dežurstvu. <stage>/ oglašanje iz klopi/</stage> Skratka, mislim da
               to ni smešno, gre za ukrepanje v temu konkretnem primeru.</p>
               <p>Isti dan, tako kot je bila meni tisti dan zadeva predana je bilo jasno, da ni šlo za
               običajen izredni opozorilni dogodek ampak da je šlo za zadevo, ki jo je po zakoniku
               potrebno sporočiti policiji. Tukaj jaz pravzaprav nisem imel izbire in tukaj se
               navežem na drugo zadevo. Tudi meni je potem v enem elektronskem pismu očitala
               predstojnica, da je bil postopek nepravilen da bi se najprej morali sestati v timu,
               se pogovoriti in potem videti naprej. Jaz mislim, da ko sem bil jaz soočen tedaj,
               tisti dan, s podatki ki sem jih tedaj imel na voljo je bil zame ta utemeljen sum
               jasno podan in nisem imel druge izbire, kot da to tudi sporočim naprej vodstvu
               kliničnega centra, tej naši službi za kakovost, za izredne opozorilne dogodke in tudi
               organom pregona. Jaz mislim, da so te stvari imele tedaj enostavno prednost pred
               ostalimi pomisleki.</p>
               <p>Datum 22., poudarjam zato, to je bilo resda potem je šlo v konec delovnega časa, to
               je bil dan, ko sem bil jaz obveščen in seveda to obvestilo je šlo potem naprej in
               pravzaprav se je odvijalo naprej, po moji oceni dovolj hitro, če je bil že 24.
               odrejen izredni strokovni nadzor.</p>
               <p>Toliko samo da sem skušal razumljivo, širši javnosti ponazoriti tedaj, bom rekel,
               stanje na fronti, ko smo bili soočeni, ko sem jaz bil soočen s tem, kaj se je zgodilo
               in da je potrebno v zvezi s tem nekaj ukrepati, da bodo potem ustrezni organi lahko
               prevzeli zadeve v svojo analizo in v svoje ukrepanje ampak, neposredno bolniki in
               ostali sodelavci so pa potem lahko bili, kako bi rekel, so lahko mirno nadaljevali
               naprej.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, naslednji je gospod Sojar še enkrat.</p>
            </sp>
            <sp who="SDT7:SojarValentin">

               <speaker>VALENTIN SOJAR:</speaker>

               <p>Hvala lepa, še enkrat, čisto na kratko.</p>
               <p>Jaz mislim, v temu delu bi nekako rad pritrdil gospodu Möderndorferju, da verjetno
               Državni zbor vendarle se bi moral, saj to ni zdaj, da vas kaj hočem učiti ampak čisto tako, ko
               razmišljam o stvareh vendarle nekako bolj na splošne strani orientirati zato, da bomo
               iz tega morda se pogovarjali o tem, ali je zakonodaja, ki ta hip ureja to področje,
               primerna ali ne. Temu bi dodal to, da Zdravniška zbornica Slovenije že nekaj časa
               opozarja na to, da je zakonodaja na temu področju, kar se tiče nadzora zdravniškega
               dela nekoliko pomanjkljiva. Tako kot sem že prej povedal, ta hip omogoča dejansko
               nadzor samo posameznika, ne omogoča nekega strokovno-organizacijskega nadzora, ki
               seveda ne bo finančni ampak predvsem v smislu organizacije dela in pa izvedbe te
               organizacije dela, tako da je seveda ta nadzorni sistem ta hip razporejen na več
               organov, ki majo svoja pooblastila.</p>
               <p>Tako da bi želel tukaj poudariti, da če se boste pogovarjali kot poslanci o tem,
               kakšne so morebitni predlogi za spremembe je to gotovo nekaj, kar bo prišlo v poštev,
               ko bo prišlo do razprave o Zakonu o zdravniški službi, ki bi moral v svoji bodočnosti
               vključevati tudi te sistemske spremembe.</p>
               <p>To seveda, da zdaj prištevamo kdo točno je kdaj bil obveščen ali ni bil obveščen
               govori zato, da nekatere, da stvari niso šle tako kot bi morale iti v temu začetnem
               delu, vendarle pa jaz mislim, da iz te razprave je dosti jasno, da ko pa je prišlo do
               jasnega znaka, kaj je verjetno se zgodilo ali pa zakaj se sumi, da so pa ti postopki,
               ki so bili predpisani, bili tudi speljani.</p>
               <p>Tako da, to je skoraj gotovo mogoče iz tega zajeti, je pa seveda ob tem se
               postavljajo pa druga vprašanja, ki pa verjetno v tej sestavi ne bodo vsa rešena.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednja ima besedo gospa Jelka Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Hvala za besedo.</p>
               <p>Jaz moram reči, da se strinjam s kolegom Janijem pa tudi z gospodom iz Zdravniške
               zbornice<gap n="…"/> Mi namreč ne želimo ugotavljati zdaj krivde ali česarkoli, to seveda so
               pristojni določeni organi se pa v sami zadevi oziroma v vseh teh sejah, ki jih imamo
               v Državnem zboru na področju zdravstva lahko ugotovimo, da imamo neprestano UKC
               tukaj. Torej, je nekaj narobe s kakovostjo v UKC-ju, nekaj je narobe v tej ustanovi
               in tukaj, ustanovitelj Ministrstvo za zdravstvo, mene predvsem tudi to zanima, kje je
               tukaj Ministrstvo za zdravstvo? Namreč, v samem primeru ste dejali, gospod Vrhunec,
               da to ni vaša zadeva, da je to strokovna<gap n="…"/> Ne ugotavljamo to, ali je gospod Radan
               naredil to kar se v medijih pojavlja ali kakorkoli, to bo ugotovila kriminalistična
               preiskava, mi ugotavljamo postopke v UKC-ju. Postopke v času samega dogodka, do tega,
               da se je odredil strokovni nadzor in tako naprej in jaz mislim, da tukaj kot direktor
               ne morete roke kar tako dali vstran in reči to mi moja stvar, naj se o tem pogovori.
               Je pa žalostno, da je to prišlo tako daleč,da to analizirajo mediji na celi strani,
               to je žalostno. In žalostno je res to, gospod Hojker oziroma, vsi ki ste razpravljali
               o tem, da to prihaja v medije, da se to ne razčisti znotraj samega UKC-ja oziroma
               klinike. To je pa res žalostno.</p>
               <p>In, mene zanima, prosim s strani ministrstva, glede na to da govorite, da zelo veliko
               daste na kakovost v samem UKC-ju, da je sistem poročanja narejen tako, da je od
               štiriindvajset do oseminštirideset ur potrebno sporočiti ministrstvu, da je prišlo
               do, torej v temu primeru do nepričakovane smrti. Kdaj točno so vas iz UKC-ja in kdo
               točno vas je o tem obvestil? In zakaj set upravni oziroma strokovni nadzor sprožili
               šele, skoraj tri mesece, če ne več, 23. 2. kot ste dejali, to je februarja, to se je
               zgodilo decembra<gap n="…"/> Zakaj ste to takrat odredili, ko je že notri bila kriminalistična
               preiskava in kot smo danes slišali, mislim to je tako nezaslišano, da zdaj več teh
               dokumentov ni, da jih ne morete dobiti in da je potrebno počakati, da ta zadeva teče,
               s tem, da ima že zdaj vsak zdravnik svojega odvetnika, vsi tisti vpleteni notri so se
               obkrožili z odvetniki. To me zanima zakaj ste  reagirali tako pozno, ministrstvo, zakaj, glede na to,
               da se vam gre za kakovost v UKC-ju, niste odreagirali prej? To je eno vprašanje. </p>
               <p>Naslednje vprašanje, gospod Hojker, dejali ste tudi vi, da se vam gre za kakovost in
               standarde v UKC-ju in da se obvešča od spodaj navzgor. Zakaj potem po vašem mnenju,
               ker ne morete pa vedeti točno določeno zakaj, so določeni zdravniki obšli
               predstojnico, govorili direktno z gospodom Voduškom in dejali ste, da gospa
               predstojnica je zapisala oziroma njene besede so, da se vsako jutro pač sestane in
               pogovorijo ali vi mislite, da je predstojnica dolžna prisiliti vsakega zdravnika, da
               pove kaj se dogaja? Če ji niso povedali in so zaobšli, potem ne vem kaj bi
               predstojnica lahko tu naredila.</p>
               <p>Druga stvar, ki je, gospod Vodušek, ne ni smešno, ko smo se zasmejali, ko ste dejali,
               da je šla predstojnica domov in je niste želeli motiti. Glejte, če gre za smrt ali
               kakršenkoli drug odklon, katerega ste vi takoj pravilno, to pa se strinjam z vami,
               odreagirali tako kot ste mislili in pač sprožili določene zadeve, da gospod Radan ni
               bil več v službi, tu ni pomembno ali je gospa na dopustu ali spi ali kakorkoli
               oziroma ne gre za določeno gospo ampak za tistega, ki bi moral to zadevo vedeti.
               Mislim, da bi morali to povedati ne glede na to. Imamo, dan danes pri vsej tej
               tehnologiji ni problem.</p>
               <p>Druga zadeva oziroma ne vem katera že, je pa 40 primerov se preiskuje. In vprašanje,
               če bi se teh 40 primerov preiskovalo, če do tega odklona ne bi prišlo. To je pa še
               bolj zaskrbljujoče. Koliko takšnih odklonov je že bilo, to se meni postavlja kot
               laiku, ki so bili mogoče tudi, ne vem kakšni odkloni, bog nas varuj, da bi o tem
               razmišljali, ki so zdravniki molčali o tem. Pa ne mogoče samo na tej kliniki, še kje
               drugje. Mislim, ta številka 40 je<gap n="…"/> Grozna številka, no. In da se zdaj o tem govori,
               zdaj bomo pa preiskovali tistih 40. Vprašanje še koliko je torej drugih, kjer so
               zdravniki molčali.</p>
               <p>In zakaj ta seja tudi? Ta seja torej je samo, da želimo opozoriti na zadeve, da pri
               določenih odklonih v UKC-ju ali tudi kje drugje, da je potrebno spoštovati te
               standarde, obveščanje in tako naprej, da je treba, potrebno iti, ja, gospod Vodušek,
               tako, kot ste rekli, po hierarhiji, ali gospod Hojker. Po hierarhiji. Ampak vi nobene
               od te hierarhije oziroma od tega navedka kolegice, ki je šla po Delovem, torej po
               novinarski, niste zanikali. In potemtakem, če jaz gledam to hierarhijo, če si narišem
               čisto laično, je niso na kliniki upoštevali, pravilne hierarhije, od spodaj navzgor.
               En člen vmes je zmanjkal. In kako to razlagate potem? Mislim<gap n="…"/> Torej, ta hierarhija
               naj bi bila.</p>
               <p>In želim opozoriti na to, da se te stvari seveda razjasnijo, se bodo sigurno z
               upravnim nadzorom in kriminalistično preiskavo, upajmo, da, ker v Sloveniji se
               dostikrat kar potem kar zadeve pozabijo, utišajo, nekoga smo suspendirali, ščitimo
               torej en drugega, tako v zdravstvu, kot na drugih področjih, da ne bi bil kateri kaj
               kriv, da se ja ne bi zadeve razširile preveč, ker potem tako, kot pravi gospod Jani,
               dajemo državljanom pač občutek, da niso več varni v naših bolnišnicah, da naši
               zdravniki niso dobri, kar ni res. Daleč od tega. Daleč od tega in tudi ni namen, bom
               rekla spravljati v slabo luč zdravnikov ampak glejte, če nekdo naredi zadevo, pa ne
               odklon, pustimo gospoda Radona, če nekdo naprej ne pove, tudi to je slabo za naše
               zdravstvo. In to je ta slabost. Tudi med drugim, ne?</p>
               <p>In če ne bomo teh zadev rešili na tem primeru, pa vprašanje koliko je še drugih,
               bomo, kaj bomo dali sporočilo zdravnikom, da lahko molčijo v takih primerih odklonih?
               Ker se jim ne bo nič zgodilo, ker ne bo nihče za to odgovarjal. Jaz mislim, da vsi
               tisti, ki so bili vpleteni, jaz upam, da bodo, no, se te zadeve razjasnile, da bodo
               tudi tej odgovarjali zakaj so sprostili en člen v obveščanju, če imamo standarde in
               kakovost in pravite, saj nas bodo, ne vem kdaj ste rekli, ali v tem letu ali kdaj,
               Američani bodo pregledovali kakovost. Ja, a moramo čakati njih, da bodo rekli: niste
               upoštevali standarde kakovosti v UKC-ju in zato vam odvzamemo certifikat. Ne, to bi moralo biti znotraj
               UKC-ja in tukaj ministrstvo, kot ustanovitelj, bi moralo poseči vmes takoj, ne 23.2.!
               Ne šele potem, ko sem že jaz dala poslansko vprašanje, takrat se je pa začelo nekaj,
               pa mislim, saj ne jemljem zaslug ampak 23.2. glede na 16.12., ko je že, da ne bom
               rekla<gap n="…"/> Kaj boste zdaj preiskovali? Zdaj že vsi molčijo, zdaj nobeden več ne da
               izjave, vsi imajo odvetnike, tišina. Po možnosti še tak strokovni nadzor, da še celo
               se eni sami sebe nadzirajo. Ministrstvo, kot ustanovitelj. Kar naprej imamo UKC. Že
               tri mesece imamo UKC tukaj! Ministrstvo pa reče: mi smo naredili, saj zdaj pa ne
               moremo govoriti, ker je preiskava. Ja, seveda, ja, po treh mesecih. Prej vas pa ni
               bilo. Ali pa, se opravičujem, mogoče ste, ampak vi ste rekli 23.2<gap n=".."/> Zdaj me pa zanima
               kdaj so vam sporočili in zakaj šele 23.2. nadzor?</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa!</p>
               <p>Zdaj repliko želi profesor Hojker, strokovni direktor UKC:</p>
            </sp>
            <sp who="SDT7:HojkerSergej">

               <speaker>DR. SERGEJ HOJKER:</speaker>

               <p>Spoštovana gospa, poglejte. Prvič, medijev ne bi komentiral. Tukaj je bilo objavljeno
               v delu in njihova konstrukcija, njihov način prikazovanja in tega pač ne morem
               komentirati. Že na začetku sem vam povedal, da v Kliničnem centru tečejo od začetka
               januarja postopki, korekcijski postopki, da to pač o tem nismo obveščali javnosti,
               ker je to naša zadeva, lahko pogledate zapisnike strokovnega sveta, kjer smo o tem
               razpravljali, sklepi, ki so bili sprejeti, tudi mislim, da bi bilo zelo dobro predno
               si ustvarite mnenje, da počakate na izide analiz. </p>
               <p>Vzročno-posledična analiza bo končana v nekaj dneh. Upravni nadzor bo ravno tako zelo
               hitro končal. In jaz mislim, da bodo tam zadeve jasno napisane in vam bodo tudi jasne
               kaj se je dogajalo in ali je Klinični center pravilno ukrepal. Zavedati se morate, da
               se podobni incidenti ali pa neljubi dogodki ali pa kakorkoli že imenujemo, lahko
               zgodijo v katerikoli bolnici. V Nemčiji so imeli ravnokar podoben primer, v
               univerzitetni bolnici. Skratka tisto, kar je ključno je, ali je Klinični center
               pravilno reagiral in ali je poskrbel za vse, da se podobne zadeve ne bi več
               ponavljale oziroma, da bi bila verjetnost majhna. Če se spomnite serije letalskih
               nesreč, vedno je bilo sosledje dogodkov in vedno se poskušajo iz ene letalske nesreče
               nekaj naučiti. In to isto počnemo v Kliničnem centru.</p>
               <p>Kar se tiče obveščanja, je zadeva drugačna. Poglejte, govorite o 40, Balažič je
               govoril o štiridesetih, ko je bilo predano na začetku in jaz sem ga samo citiral. Jaz
               ne vem tega, ker se pač nisem pogovarjal s kriminalisti, on se je. Glejte, to so
               dogodki, ne vemo kaj se je dogajalo ampak oni pač to preiskujejo. Vemo pa kaj se je
               dogajalo pred enim letom, ko smo naredili mi interni strokovni nadzor. In tisto, kar
               mene zanima je, zakaj je torej dogodek pred enim letom, ki je ravno tako neljub
               dogodek, pa od predstojnice kliničnega oddelka do danes še nisem dobil nobenega
               poročila. Eno leto je vmes. Zakaj ni bila obveščena, zakaj ni sporočala naprej, je
               mislim da, drugo vprašanje. </p>
               <p>Tako, da jaz se ne ukvarjam samo s temi šestimi dnevi ampak z delovanjem kliničnega
               oddelka, kjer se je to lahko zgodilo. In to je največja vrzel, če že govorimo o
               varnostnih vrzelih v Kliničnem centru. Tako, da jaz mislim, da se lahko pogovarjamo o
               vseh postopkih in jaz pričakujem, da če boste imeli drugič kakršnakoli vprašanja, ste
               vedno dobrodošli v Kliničnem centru in vam bomo pokazali vse, kaj počnemo in kako
               počnemo in razložili zakaj tako počnemo.</p>
               <p>Tako, da jaz se pač ne morem strinjati s tem, da jemljete Klinični center kot slabo
               bolnico. Je visokokvalitetna bolnica, ki je najvišje <stage>/ nerazumljivo/</stage> od vseh
               slovenskih bolnic v mednarodnem prostoru in ima tudi certifikate o poslovni odličnosti, kot <stage>/
               nerazumljivo/</stage>. In trudimo se, da bi tako tudi ostalo.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa!</p>
               <p>Torej, tudi jaz v resnici bi želel, da ne gre informacija v javnost iz te seje, da je
               tu zdaj problematičnih 40 primerov. Govorimo o enem ekscesnem primeru, je pa verjetno
               razumljivo, da policija preiskuje vse primere, ki jih je pač zdravil dotični
               zdravnik. In na koncu se bo pač odkrilo kaj je in zato tu odgovornosti na kogarkoli,
               v tem trenutku verjetno, prelagati ne gre. Verjetno nam je vsem jasno, da ko po
               avtocesti nekdo vozi v napačno smer, v tistem trenutku ni odgovoren minister za
               infrastrukturo ali pa sistem. Če bi jih pa vsak dan 20 vozilo ali pa 30, potem se pa
               postavljajo druga vprašanja. Tako, da dajmo še enkrat počakati na izsledke
               preiskav.</p>
               <p>In še ena stvar, ki me začenja malček tu, na našem odboru zdaj, da lahko rečem
               motiti. To ni mesto kjer bomo razčistili relacije do katerih je prišlo. Vidim, da so
               različna stališča tudi znotraj Kliničnega centra, ali je bil postopek pravilno voden,
               kdo je odgovoren, kdo ni odgovoren. Tudi tu potekajo ustrezni postopki. Upravni
               nadzor, verjetno tudi pritožba tudi preko sodišča in tu mi do končne odločitve ne
               bomo prišli.</p>
               <p>Dajmo, jaz bi še enkrat<gap n="…"/> Seznanitev s tem primerom sigurno je na mestu in predvsem to
               ali mi lahko v okviru tega sistema naredimo kaj več. Kot razumem, je ena pot
               akreditacija, ki določa te načine reakcije ob kakršnemkoli slabem primeru, drugo so
               seveda pravilniki, ki so sprejeti. Zdaj, ali se jih držite ali ne, seveda bodo tudi
               izsledki teh preiskav. Tako, da dajmo poskušati biti v tem delu konstruktivni, ker
               zdaj jaz verjamem, tu bo replika na repliko, ko se bomo začeli o tem pogovarjati, kdo
               je zaobšel koga. Mislim, da informacija na koncu seveda ni prava.</p>
               <p>In še enkrat, v tem trenutku je to ekscesni primer. Kaj ob pa na koncu izšlo iz tega,
               če se bo izkazalo, da jih je več, potem je v resnici problem sistema. V tem trenutku
               pa to ni in tudi jaz seveda smatram, da je Klinični center do te mere in v tem
               trenutku lahko rečemo, da je korektno to delo opravilo.</p>
               <p>Tako, da zdaj naslednja, ki se je prijavila za razpravo je gospa Brinovšek Nada. <stage>/
               oglašanje iz dvorane/</stage> Bo, tudi on bo. Replika. Ja, dobro, gospa Jelka Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Ja, hvala, gospod Gantar.</p>
               <p>Ni, da ne bom narobe razumljena, samo to, no. Sem že povedala, da ni namen to oziroma
               reči, da so vsi zdravniki slabi in da je UKC slab. Sem ponovila, tudi sem povedala,
               da ni to namen ampak enkrat končno moramo reči bobu bob. Drugače pa daleč od tega.
               Vem, da ima UKC svoje oziroma standarde in tako naprej, kakovosti. Jaz upam, da
               presojo, da bodo prestali po vseh teh zadevah. </p>
               <p>In še enkrat, ni na men očrniti v javnosti, kot pravite, da bi šlo to sporočilo ven.
               Ne. Vendar pravim, še enkrat, enkrat je treba reči bobu bob, enkrat je treba povedati
               kdo je za določene stvari odgovoren in ščititi drug drugega, bo treba enkrat s tem v
               bistvu končati. Bi pa prosila še, če ste toliko prijazni, da gospa z ministrstva pove
               oziroma odgovori na moja vprašanja. Najlepša hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Ja, mogoče potem kar prvo dajte odgovoriti.</p>
            </sp>
            <sp who="SDT7:PirnatNina">

               <speaker>NINA PIRNAT:</speaker>

               <p>Hvala lepa. Jaz bi uvodoma še enkrat poudarila, da Ministrstvo za zdravje ni
               izjavilo, da ni mogoče pridobiti informacij oziroma, da ni mogoče pridobiti
               dokumentacijo, ker to dejansko ne drži. mi vso dokumentacijo za izvajanje upravnega
               nadzora imamo in jo pridobivamo in jo tudi dobimo in prosim tega ne tolmačiti, da to
               ni možno, ker tega nismo izjavili. Izsledkov upravnega nadzora pa, kot rečeno, ne
               moremo komentirati sedaj, dokler niso dokončno jasni.</p>
               <p>Kar se tiče obveščanja. Prvo obvestilo o dogodku je Ministrstvo za zdravje res
               prejelo 6. januarja iz medijev, vendar vso nadaljnjo obveščanje oziroma nadaljnje
               dogodke grejo že od 7. januarja dalje, vključno s sodelovanjem in dogovarjanjem z
               zdravniško zbornico, kjer smo točno ocenili glede na takrat razpoložljive
               informacije, da bodo zadeve ogledali organi pregona, da bomo dobili poročilo
               internega strokovnega nadzora iz Kliničnega centra in tako dalje. Ravno tako je od kliničnega centra
               Ministrstvo za zdravje tudi izrecno zahtevalo dodatna, izrecna pojasnila glede
               poročila o izvedenem strokovnem nadzoru 23. januarja, potem smo pridobili vmes tudi
               stališče Komisije za medicinsko etiko glede evtanazije, 3. februarja. Ravno tako smo
               potem dobili tudi poročilo akreditacijske hiše DNV glede aktivnosti, ki jih namerava
               izpeljati klinični center in tako dalje.</p>
               <p>Skratka in glede na vse razpoložljive informacije, ki smo jih takrat dobili, tako v
               poročilu o izrednem strokovnem nadzoru akreditacijske hiše smo se odločili da potem
               še sami izvedemo izredni upravni nadzor.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednja je gospa Nada Brinovšek.</p>
            </sp>
            <sp who="SDT7:BrinovšekNada">

               <speaker>NADA BRINOVŠEK (PS SDS):</speaker>

               <p>Predsednik, hvala še enkrat za besedo.</p>
               <p>No, tudi jaz želim poudariti, kot sem že prej v začetni obrazložitvi poudarila, naš
               namen danes ni tukaj, da nekoga obsodimo ali pa rečemo, nekdo je kriv ampak da
               pridemo vendarle do tega, da izvemo ali so bili kršeni standardi oziroma pravila poti
               obveščanja, ali je šlo to za eksces. Jaz mislim, da bi to morala že ugotoviti oziroma
               bi to moral ugotoviti že sam interni, strokovni nadzor, to je žalostno.</p>
               <p>Zdaj, moram reči, ko sem poslušala to, kar je govorila gospa Žvanova me skrbi. Jaz
               sem prepričana, da je šlo za to, da se je zgodil eksces in za to, da so bila kršena
               pravila obveščanja, za obe stvari. Zdaj, ne sprejema pa gospod Vodušek dejstva, da
               ste, sami ste rekli,da ste v temu primeru ravnali na domač način. Halo, na domač
               način. Tako ste, sem si zapisala<gap n="…"/> In jaz mislim, da tukaj obstajajo neki določeni
               standardi in bi morali ukrepati v skladu s temi standardi, jaz mislim da toliko ste
               pa že, saj ste na nekem položaju.</p>
               <p>Zdaj tukaj bi tudi, gospod Hojker, vi ste prej govorili, da nihče oziroma tako bom
               rekla, nihče od nas ni trdil, da mora generalni direktor obveščati predstojnike. To
               od nas, ne vem kako ste prišli do tega, mi nismo tega trdili, obratno smo trdili. Vi
               imate način obveščanja oziroma protokole obveščanja nadrejenih in je čisto jasno.</p>
               <p>Zdaj, glede teh štiridesetih primerov ali triinštirideset, ni važno koliko je, jaz
               moram reči, da sem zgrožena. In, če bi bila gospod Hojker, jaz na vašem mestu, mene
               bi zdaj zajela panika, ne zdaj, včeraj, tam tisti moment, ko ste vi izvedeli za to.
               Ne vem, saj se skoraj ne moremo čuditi, da je zadeva takšna kot je.</p>
               <p>Moram reči tukaj tudi ministrstvo, poglejte, 6. 1. ste bili obveščeni, mesec in pol
               ste rabili za to, da je ministrica se spomnila pa imenovala komisijo pa še izvedeli
               iz medijev. To je jasno, kot beli dan piše tule, da je na Ministrstvo za zdravje
               potrebno poročati o naslednjih, <q>"bla bla bla"</q> in to mora storiti UKC. Jaz ne vem, ali
               si to ne berete, imate to zaradi lepšega v vaših <q>"mapicah"</q> lepo shranjeno<gap n="…"/> Jaz
               verjamem, da ne more imeti direktor vsega v glavi ampak za to imate strokovne službe,
               ki so dolžne, da vas na to opozarjajo. Jaz ne vem, ta pravila veljajo na neke službe,
               za neke organizacije, nikakor pa ne za vse.</p>
               <p>Zdaj je še spet gospod Hojker, rekli ste, da smo pač zadevo izvedeli iz medijev in da
               tam pač tako piše<gap n="…"/> Poglejte, nobeden s strani UKC-ja ni zanikal vrstni red
               obveščanja, ki je bil prikazan v časopisu Delo. Ni zanikal. Se pravi, torej je sistem
               obveščanja šel po tistem vrstnem redu, kot je bil nakazan v Delu ne pa po tistem, kot
               ga določajo pravila in pa standardi. Sploh se pa tu ne čudim seveda, tako kot je
               rekel gospod Vodušek, da ste ravnali v temu primeru na domač način.  To je zelo<gap n="…"/> Saj domač mi je zelo
               ljub ampak v temu primeru jaz mislim, da to pač ne bi smeli ravnati v takšnem
               smislu.</p>
               <p>Toliko zaenkrat pa verjetno se še bom oglasila. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Na to razpravo imamo zdaj dve repliki in sicer državna sekretarka, gospa Nina Pirnat
               pa prof. Vodušek. Dajmo kar mogoče vi.</p>
            </sp>
            <sp who="SDT7:PirnatNina">

               <speaker>NINA PIRNAT:</speaker>

               <p>Pravzaprav ni povsem replika ampak je samo še enkrat opozorilo,da tukaj ne moremo
               soditi in ne moremo komentirati stvari, ki se jih ta trenutek ne sme in ne more
               komentirati, ker so v postopku. Še enkrat, prva izvaja.</p>
               <p>Druga izjava pa, da je Ministrstvo za zdravje takoj po ugotovitvi stanja oziroma
               obvestilo izvedlo, še enkrat, veliko aktivnosti, ki sem vam jih taksativno po datumih
               navedla in prosim, da to upoštevate. Vse ostalo pa ni v pristojnosti, da danes tu
               izjavljam, kar smo že prej poudarili.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Poglejte, še enkrat vas prosim, da se zavedamo, da poteka več postopkov, da zadeva ni
               jasna in da je tukaj ne bomo razčistili, ker če ne mi z replikami ne bomo nehali
               rezultat na koncu bo enak. Tako da, dajmo se poskušati omejiti na seznanitev z
               dogodkom.</p>
               <p>Zdaj, prof. Vodušek, vi ste želeli še repliko.</p>
            </sp>
            <sp who="SDT7:VodušekDavidB.">

               <speaker>DR. DAVID B. VODUŠEK:</speaker>

               <p>Bom čisto kratek.</p>
               <p>Poglejte, jaz se oproščam, če sem nespretno uporabil en izraz, tisto kar sem jaz
               želel je, da sem širši javnosti na razumljiv način sem nekaj skušal objasniti, ker
               imam spoštovanje do tega organa. In tisto, kar sem jaz želel objasniti je to, da gre
               tukaj, po mojem videnju za dve nekoliko različni zadevi; ena je povsem vsebinska in
               je bila vezana na to, ko je prišel vodja do mene z zelo, torej, težkim sporočilom, ki
               sem ga potem preveril pri dr. Radanu, ki je tedaj še vedno bil pri svojem prvotnem
               mnenju, ki je cel teden vztraja, to se pravi, da je temu bolniku dal prekomerno dozo
               kalija. Ko, sem bil s tem soočen je vsebinsko bilo potrebno, po mojem, prioritetno
               zaščiti bolnike, zagotoviti oddelku ustrezno nadaljnje delo obvestiti vodstvo
               kliničnega centra in tudi organe pregona. To je tisto, kar sem hotel na razumljiv
               načni povedati, da to je bila moja prioriteta.</p>
               <p>Meni je bilo jasno, da predstojnica mora biti obveščena o tem in sem jo obvestil po
               elektronski pošti istočasno kot vodstvo kliničnega centra. Naj dodam, da je pri nas
               dosti utečeno obveščanje po elektronski pošti, ki ga mimogrede predstojniki redno
               berejo. Jaz sprejmem na znanje, da bo ministrstvo poročalo o tem, ali so bile pri tem
               narejene napake in bom to absolutno vzel na znanje. Jaz sem samo želel na razumljiv
               načni povedati, da sem takrat po svoji prioritete postopal v prid bolnikov in
               sodelavcev. Imam pa tudi čisto vest glede obveščanja vseh udeleženih, mimogrede sem
               tudi obvestil namestnika predstojnice, ne samo predstojnico.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj je na vrsti za razpravo gospa Iva Dimic.</p>
            </sp>
            <sp who="SDT7:DimicIva">

               <speaker>IVA DIMIC (PS NSi):</speaker>

               <p>Hvala lepa. Lepo pozdravljeni, hvala lepa za besedo predsednik in vsi sodelujoči na
               današnji seji.</p>
               <p>Da se udeležim današnje seje me je predvsem je padla odločitev zaradi tega, ker prvi
               stavek, ki sem ga prebrala, ko j gospod Radan ko je novica prišla ven kaj se je
               zgodilo rekel, da je s tem ekscesom hotel opozoriti na nevzdržne razmere na
               nevrološki kliniki. Mislim, da bi se morali še več pogovarjati o nevzdržnih razmerah
               v UKC-ju. Poslanci Nove Slovenije smo že sklicali izredne seje pa očitno jih bo treba
               še več, na te nevzdržne razmere v celotnem zdravstvenem sistemu pa da ne bom govorila
               čakalne vrste in tako naprej, ker to je stvar druge.</p>
               <p>Jaz danes nisem slišala, da bi kdo kaj pokomentiral, bom rekla, to kar smo dobili na
               mize in nihče ni zanikal besede, da je bilo  dr. Šviglu naročeno, da naj ne obvesti predstojnice
               nevrološke klinike. Mislim, da znotraj tega kaže na neko hudo nevzdržno razmerje
               oziroma na neke odtujene odnose in način obveščanja, kar pa je, bom rekla tako, kot
               neka državljanka ali pa bolnica, ki sem hospitalizirana, zame nezaslišano in zelo
               zaskrbljujoče. In, gospod Vodušek, vi ste rekli, da ste ga kar sami razrešili, ker
               ste, če sem prav razumela prej, vedeli, da predstojnica ni bila obveščena. Glejte,
               jaz prihajam iz gospodarstva, to sem že nekajkrat ponovila, in to iz živilske branže,
               ampak, veste, ljudje, ki za par evrov kaj zagrešijo, so v nekih postopkih. Če narobe
               vnese 5 kg kruha, se že za njega izvede nek nadzor in nek postopek. Tule pa načrtno –
               in jaz nisem nikogar slišala, ki bi ovrgel to, da gospa Žvanova ni bila dejansko nič
               obveščena, da bi rekel, ni res, smo jo obvestili, in tako naprej. Jaz verjamem, da
               ste jo vi po elektronski pošti obvestili, ampak, glejte, mislim, da po elektronski
               pošti, včasih tudi dve, tri ure nimaš časa pogledat na elektronsko pošto, je pa sms
               ali klic le tista prva zadeva, ki se jo je treba poslužiti. In mislim, glede na to,
               da ste vrhunski specialisti, da imate tudi neke pagerje verjetno, na katere se da vse
               to povedati.</p>
               <p>Skratka, ko poslušamo in ko vse skupaj beremo in zadeve analiziramo, je dejstvo, da
               gre za primer slabe prakse v javnem zdravstvu in ustvarjanje okolja, v katerem se ne
               spoštujejo ne predpisi ne standardi in delavci lahko brez posledic izločijo svojega
               nadrejenega, s tem da zaobidejo, da ne krožijo informacije. To dejstvo kaže res na
               težave, ki jih zna imeti UKC pri ponovnem pridobivanju certifikata kakovosti, kar se
               mi zdi, da je zelo zaskrbljujoče. In od ministrstva pričakujem vseeno neko poročilo.
               Nenazadnje sta dve pred mano vprašali, kdaj ste bili obveščeni od UKC-ja. Spoštovana
               sekretarka, jaz tega vašega odgovora nisem zasledila. In bi samo še prosila, bila je
               omenjena grozna številka, kjer se izvaja zdaj preiskava, 43 primerov. Pa me samo
               zanima, ali so to samo primeri dr. Radana, samo na tem primeru, samo na tem oddelku,
               ali je to širše. Ker če je tole ven prišlo, prosim tudi zaradi javnosti, da se o tem
               nenazadnje malo več pove, ker to je pa zelo pereče, no. In da se ravna na domač način
               pri vseh standardih in predpisih, se mi zdi pri vas, tako strokovno usposobljenih, ko
               so zadeve jasno napisane, da se je treba tega držati. V Poslanski skupini Nove
               Slovenije se bojimo, da je duh ušel iz svetilke. Kako ga bomo spravili nazaj?
               Pričakujem predvsem od vas, ki dejansko na tem delate vsakodnevno, da boste znali
               povedati, kako se bo tega duha, ki je ušel iz svetilke, nazaj spravilo. In da se bo
               dalo neko sporočilo širši javnosti, državljankam in državljanom, da zadeve gredo v
               pravo smer in da ne prihaja do tega.</p>
               <p>Za konec bi še prosila, no, če mi lahko pokomentirate vse te narisane zadeve, kako so
               te informacije krožila in ali je bilo to načrtno, bom rekla, ne obveščanje dr.
               Žvanove, zato da se jo je potem lažje odstavilo. In me zanima, kaj ste pa naredili s
               temi, ki so priznali. Dr. Švigelj je menda celo, kot je bilo povedano, povedal, da je
               bilo naročeno, naj ne obvešča, v kakšnih postopkih so potem. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Torej, meni bo počasi žal, da sem prebral opravičilo prof. Balažica. Še enkrat,
               govorimo o enem ekscesnem primeru in preiskavi, ki poteka širše. In toliko bolj je to
               pomembno zato, da  se
               zavedamo tudi mi, da v tem primeru se lahko danes seznanimo, da je veliko nasprotnih
               mnenj, veliko nasprotovanj. Nenazadnje je tudi razkrivanje samih odnosov lahko, če
               tako hočete. Ampak še enkrat, potekajo postopki in bodo rešeni na drugih nivojih, mi
               se pa seznanjamo z enim primerom, ki se je zgodil in se ne bi smel zgoditi. In ne
               tega raztegovati na številne primere, ker danes ni govora o tem, niti nekega
               utemeljenega dvoma, ki bi ga lahko mi postavljali. Tu si pač moramo biti na
               jasnem.</p>
               <p>Besedo bom dal še gospodu Niku Šafariču iz Društva za preprečevanje možganskih in
               žilnih bolezni, ki bo verjetno še nekaj tega osvetlil, kar ste zdaj pokazali,
               razpredelnico. Bi pa potem res prosil, da glede samega postopka, tudi znotraj UKC-ja,
               to razpravo zaključimo. Kvečjemu to, kar je sistemsko, kar je mogoče še Ministrstvo
               za zdravje tisto, ki lahko odgovori, da pripeljemo to razpravo počasi do zaključka.
               Gospod Šafarič, imate besedo.</p>
            </sp>
            <sp who="SDT7:ŠafaričNiko">

               <speaker>NIKO ŠAFARIČ:</speaker>

               <p>Sem Niko Šafarič, predsednik Društva za preprečevanje možganskih in žilnih bolezni.
               Pozdravljam vse skupaj!</p>
               <p>Pravzaprav v tej zadevi mene moti nekako iskanje krivde pri predstojnici. To je ena
               stvar. Prof. Hojker je že danes trikrat poskušal podstaviti odgovornost predstojnice
               za izvajanje. Tu imam pred seboj izvod statuta, in sicer, kaj mora početi
               predstojnik, kaj mora početi strokovni direktor klinike in kaj mora izvajati direktor
               Kliničnega centra, strokovni direktor Kliničnega centra. Strokovni direktor
               Kliničnega centra je napisal tale program, ko se je prijavil za strokovnega
               direktorja. In boste ugotovili, program dela strokovnega direktorja Kliničnega centra
               obsega en list papirja in en stavek je namenil zagotavljanju kvalitete. Danes se
               pogovarjamo o zagotavljanju kvalitete v Kliničnem centru. Hočem opozoriti na vaš
               predpis, to je SZK-008, ki govori o tem, da ta sistem, prof. Hojker, ta sistem ne
               išče krivcev, temveč je cilj, da se razjasnijo okoliščine. Vi ste, preden ste
               ugotovili okoliščine, že poiskali krivce – to je nedopustno.</p>
               <p>Druga stvar. Prof. Vodušek, vi ste verjetno poznali predpis SZK-003 in v tem<gap n="…"/> <stage>/
               oglašanje v ozadju/</stage></p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Postopkovno ima, samo moment.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Hvala za besedo, predsedujoči. </p>
               <p>Zdaj imam občutek, da imam na svoji levi strani odvetniški zbor gospe Žvanove. Pa to
               ni tema današnje seje odbora, zato bi prosil, da se držimo teme. To, kar pa je
               postopkov na raznoraznih sodiščih, boste pa reševali kje drugje, ne tukaj. Tako bi
               prosil predsedujočega, da v tem smislu vodi sejo.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Nadaljujte, samo dajte se res, prosim, omejiti na bistveni del.</p>
            </sp>
            <sp who="SDT7:ŠafaričNiko">

               <speaker>NIKO ŠAFARIČ:</speaker>

               <p>Se bom omejil na sledeče. Moti me to, da se je v tem – če boste pogledali kolektivno
               dinamiko pogovorov, boste opazili, da je dejansko kolektivna dinamika potekala do
               prof. Voduška, medtem ko od tu naprej pa kolektivne dinamike ni bilo več. To analizo
               kolektivne dinamike bi moral Klinični center najprej narediti, da bi ugotovil, kaj se
               je dejansko dogajalo v komunikacijah, tako kot določajo predpisi. In bi prosil, da
               Klinični center temeljito, in to v pravnem nadzoru, da ministrstvo temeljito preuči
               to kolektivno dinamiko, kako so potekale komunikacije, zlasti kako so potekale ustne
               komunikacije, ki so bile v teh primerih predpisane. Samo to bi prosil.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. To bo v okviru pravnega nadzora narejeno.</p>
               <p>Naslednji ima besedo<gap n="…"/> <stage>/ oglašanje v ozadju/</stage> Postopkovno, izvolite.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Najprej postopkovno ena stvar. In sicer, vi, predsednik, ste dali besedo v bistvu med
               samim izvajanjem razprave. Ne daje se postopkovnega, da se nekoga prekine, pa se da
               besedo. To je tudi stvar omike, kajne, in kulture, ko nekdo govori, se pravi,
               postopkovno se da, ko nekdo konča razpravo.</p>
               <p>Druga stvar pa, kar se tiče tega, da zdaj imamo tu eno stran, ki nekaj  zagovarja in tako naprej
               oziroma ki je odvetnik nekoga. Glejte, predlagatelj nujne seje, je ena izmed
               političnih strank. In oni so zapeljali razpravo oziroma razpravljali v skladu v
               skladu s sklicem te seje. Poslovniške možnosti so tudi drugačne, je treba pač
               poslovnik prebrati. Ne moremo pa zdaj očitati dotičnim poslankam in poslancem, da se
               razpravlja kar o nečem. Razpravljajo o tem, kar so sklicali. Če pa bomo omejevali
               razpravo v Državnem zboru, omejevali razpravo v hramu demokracije, potem pa je lahko
               to problem. To je lahko resen problem potemtakem, no. Jaz ne razpravljam oziroma do
               zdaj nisem razpravljal, ampak opozarjam samo na način izvajanja, ki je lahko
               dolgoročno, mislim, ki kaže, da ne razumemo, da smo v parlamentu. To je problem.
               Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Mislim, da se demokratičnih načel držimo. Da pa kljub vsemu razprava mora potekati v
               okviru, kot je zastavljen, in da ne moremo posegati v postopke, ki potekajo na drugih
               nivojih. In to je bila moja prošnja. Sicer bi tudi sam razpravljavca prosil, da se na
               to omeji. Ampak, okej, sprejemam na znanje.</p>
               <p>Naslednji, ki se je javil za razpravo, je mag. Vrhunec. Ne, umika. Potem je gospod
               Zorčič Igor.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Gospod predsednik, hvala za besedo.</p>
               <p>Kar se tiče razprave oziroma današnje seje, se ne morem strinjati s kolegom
               Möderndorferjem. Mi smo namreč v Državnem zboru tega sklica imeli kar nekaj takšnih
               sej. Običajno jih sklicujejo opozicijske stranke. Včasih gre za kakšno politično
               zadevo, za politično pomembno vprašanje, včasih gre zgolj za prestiž. Pa vendar, ta
               razprava je predvidena v poslovniku in jaz si tudi kot član največje stranke ne bi
               nikoli dovolil, da bi jo omejil prav zaradi opozicije, ker verjetno je po svojem
               bistvu mogoče še najbolj namenjena opoziciji. Ampak kar me moti pri današnji seji, je
               ta naslov in namen, ki ni samo v razpravi. Kakor izhaja iz naslova Evtanazija v UKC
               Ljubljana, primer slabe prakse, pač napotuje nekega povprečnega državljana, ki to
               spremlja, na pomislek, da je to nekakšna praksa, ustaljena praksa v Kliničnem centru.
               Danes smo slišali večkrat, da ne gre za nobeno prakso. Da gre za obsojanja vredno
               dejanje, ki ima mogoče celo znak kakšnega kaznivega dejanja in se kot takšno tudi
               obravnava. Se pravi, tudi ne gre za evtanazijo. Nenazadnje, evtanazije v pravem
               smislu, normativnem smislu pri nas niti ne poznamo. Če že gre, gre za eno od kaznivih
               dejanj po Kazenskem zakoniku. Zakaj se mi ta razprava ne zdi – zdaj, ne zdi se mi
               slaba, razprava je toliko slaba, kolikor slabe informacije bomo dobili na tej
               razpravi. Če bomo dobili pa dobre informacije, bo pa morda celo dobra. Mogoče nas bo
               celo napotila na to, da sprejmemo kakšno odločitev, politično, ne vem, spremembo
               zakona, karkoli podobnega. Meni se zdi bistvenega pomena, da pridemo danes do
               nekaterih odgovorov, do nekaterih smo že prišli. In sicer, ali gre v tem primeru za
               sistemski problem ali gre za eksces. Danes smo večkrat slišali, da gre za eksces, se
               pravi, za nek osamljen primer. Da ne gre za sistemski problem, verjetno kaže, ali pa
               doslej nam niso znane okoliščine o tem, da bi se tudi drugi, ostali zdravniki v
               podobnih primerih posluževali enakih praks, torej, z nekakšno nedopustno prakso glede
               uporabe zdravil. Tako v tem pogledu ne vidim nobene potrebe po spremembi zakonodaje.
               Zdaj, če ima kdo kakšne pomisleke v zvezi s tem, seveda sprejmem nasprotne argumente.
               Če pa gre za eksces, se pa spet pojavljajo, recimo, da se pojavljata dve
               problematični točki. Ena je v tem, ali je treba kakorkoli spremeniti normativni okvir
               pri zaposlovanju zdravnikov. Zdaj tu poslušamo neke očitke na račun ministrstva, jaz
               mislim, da so povsem neutemeljeni.  Če gre res za eden primer, tudi če je ta storil morebiti
               več nedopustnih ravnanj ali celo kaznivih dejanj se lahko vprašamo ali je mogoče kje
               napaka v sistemu, da se takega zdravnika zaposli. Se pravi, da ima svoje neke
               neprimerne poglede ali pa etično nesprejemljive poglede na življenje bolnikov in da
               bi se v bodoče izognili takim primerom, da bi se že pri sami zaposlitvi ali že prej
               taki primeri identificirali in z njimi tudi ustrezno ravnali, ne vem, bi ga pač
               zaposlili na nekem drugem delovnem mestu.</p>
               <p>Drugi problem pa je vprašanje notranje kontrole. Danes smo veliko slišali o tem,
               slišali smo tudi, da poteka upravni nadzor. To je lahko problematično. Seveda, zaradi
               tega, sploh, če je prišlo do takih ravnanj večkrat pa bi se morda lahko nadaljnja
               preprečila pa se niso. V tem pogledu bi tudi vas prosil, ne vem, morda gospod Sojer,
               če nam lahko kaj več poveste o tem, ali lahko v Državnem zboru na kakršenkoli način
               dodelamo ta normativni okvir, ki bi preprečeval, se pravi, zaposlovanje ljudi na tako
               pomembna mesta, to je ljudi, ki imajo nesprejemljiv pogled na etična vprašanja. Ali
               lahko kakorkoli spremenimo ta normativni okvir glede same kontrole obdelave kakšnih
               pacientov? Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednja ima besedo gospa Nada Brinovšek.</p>
            </sp>
            <sp who="SDT7:BrinovšekNada">

               <speaker>NADA BRINOVŠEK (PS SDS):</speaker>

               <p>Hvala za besedo, še enkrat.</p>
               <p>Gospod Zorman, jaz sem vesela oziroma mislim, da smo tukaj lahko vsi veseli, da smo
               danes, bi rekla, malo pesniško razpoloženi. Občutek domač način, to so taki lepi
               izrazi in ko to poslušamo, jaz dobim marsikatero asociacijo na te dve besedi.
               Sprašujem vas, gospod Zorman, ali vas ne zanima kaj se je dogajalo, ali so bile
               kršene poti obveščanja? Jaz mislim, da če bi danes tukaj jasno dobili odgovor, kar
               mislim da interni strokovni nadzor to je ugotovil, ali so bile kršene poti obveščanja
               ali ne. Nas ne zanima kdo je tista oseba, itd. Samo, da ali ne? Če bi to s strani
               predstavnikov UKC v začetku te seje dobili, bi rekli, potrebne so sankcije in gremo
               naprej. Gospod Gantar, jaz mislim, da nihče z naše strani tukaj dol ne posega v same
               postopke. Če mi želimo vedeti samo to, ali je šlo za eksces, ali je šlo za kršenje
               standardov in pravil, to ni poseganje v postopek.</p>
               <p>Če se vrnem na standarda in pravila oziroma certifikat, ki so ga delali za UKC,
               mislim da neka ameriška družba. Jaz mislim, da je ta certifikat UKC dosti stal in
               sedaj, če bodo prišli preverjati spet te poti certifikat, jaz mislim, da zastonj ne
               bodo prišli tukaj doli, vsaj tako je moje mnenje, lahko da se motim. Sedaj še vedno
               nismo dobili, to sta moji obe kolegice spraševale s strani ministrstva odgovor, kdaj
               je UKC obvestil in zakaj tako pozno ministrica odločila, da je imenovala komisijo?
               Jaz ne vem, ali je to tako težko povedati, ali pa, ne vem.</p>
               <p>Gospod Vodušek, spet vas omenjala, vedno ko govorite poveste neke dobrega za nas.
               Enkrat je domači način obveščanja, drugič svoje prioritete. Mislim, da so prioritete
               oziroma način obveščanja točno jasno določen, zato ste tudi plačali nekaj. Verjetno v
               tem standardu kakovosti oziroma tudi neki sistem načina obveščanja.</p>
               <p>Tukaj bi še rada rekla da,  mislim da je rekel gospod Zorman, da smo na tej strani
               neki odvetniki gospe Žvanove. Ne, nismo. Verjetno veste kako je zadnje čase pod
               drobnogledom delo po pogodbi. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Besedo ima Zdravniška zbornica, dr. Sojar.</p>
            </sp>
            <sp who="SDT7:SojarValentin">

               <speaker>DR. VALENTIN SOJAR:</speaker>

               <p>Hvala lepa. Toliko za pojasnilo. To kar ste vprašali v bistvu, če so kakšni predlogi
               oziroma kje bi lahko pomagali poslanci.</p>
               <p>Mi smo kot Zdravniška zbornica Slovenije že pred več kot dvemi leti podali predlog
               kako bi želeli, da bi se Zakon o zdravniški službi spremeni in bi s tem v bistvu
               omogočal določene spremembe v načinu strokovnih nadzorov dela zdravnikov, tako da bi
               lahko opravljali kot Zdravniška zbornica ne samo nadzor nad delom posameznika, ampak
               pravzaprav tisto, kar si želimo, da bi bil to tudi oddelek ali neka enota, ki ne
               zajema samo strokovnega dela, ampak zajema tudi odnose med zaposlenimi predvsem med
               zdravniki seveda.</p>
               <p>Tukaj skozi razpravo je zaznati tudi ta podton, da je šlo za eksces in da je pomemben
               ta stavek, ki ga je dr. Adam izrekel, da je želel opozoriti na neke razmere, ki so se
               njemu zdele nevzdržne. Jaz o tem ne bom sodil, tudi ne želim, ker nimam nobene
               kompetence, ampak vendarle bo skozi same postopke prišlo tudi kaj takega do izraza
               bolj kot si predstavljamo, ampak nič ne prejudiciram.</p>
               <p>V tem trenutku je Zdravniška zbornica omejena na pristojnosti, ki jih določa
               obstoječa zakonodaja. Želimo pa si, da bi prišlo do nekih sprememb in te spremembe so
               napisane in te spremembe so bile komunicirale in artikulirane, žal pa seveda sedaj
               glede na to, da čakamo na novo zakonodajo v okviru zdravstvenega varstva, ki
               vključuje tudi Zakon o zdravniški službi pričakujemo, da se bodo te pripombe
               upoštevale znotraj tistega, kar se bo zdelo, da je v tistem trenutku najbolj
               smiselno. Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednji je, gospod Zorman, predsednik odbora.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Hvala za besedo.</p>
               <p>Tukaj bi se malo odzval na to sprenevedanje nekaterih danes, da imamo stalno na temi
               UKC Ljubljana in da je očitno nekaj res hudo narobe s tem. Zakaj imamo to stalno na
               temi in vsi znajo odgovoriti sami, ker so oni predlagatelji izrednih sej na to temo.
               Verjetno je v UKC Ljubljana tudi marsikaj narobe tako kot je marsikaj tudi prav,
               ampak to ni današnja tema. Zdi se mi, da glede na to, da so postopki v teku, da
               poteka kriminalistična preiskava, da poteka upravni nadzor in da izsledkov teh
               postopkov še nimamo in sklicevanje seje ob vseh znanih dejstev je zloraba tega odbora
               ne glede na demokratičnost, ki seveda omogoča, da se tukaj debatira o marsičem.</p>
               <p>Kolegica Brinovšek, je spraševala, zakaj je Ministrstvo za zdravje čakalo toliko
               časa. Kot je državna sekretarka povedala, jaz sem poslušal, je dvakrat pozvala
               vodstvo ministrstva, dvakrat pozvala vodstvo UKC-ja naj pojasni vse zadeve kako
               potekajo pri njih postopki, kako je zagotavljanje varnosti pacientov, itd., in šele
               potem uvedla nadzor, kar ste vi, ko ste sklicevali to sejo vedeli, da je ta upravni
               nadzor že odrejen in poteka. Seveda tudi jaz želim razčistiti kar se je dejansko na
               nevrološki kliniki dogajalo, vendar tega ne bomo naredili na tem odboru, to bo
               naredila kriminalistična preiskava, to bo naredil upravni nadzor. To, kar bodo na
               koncu rezultati, bo za mene relevantno kaj si mislim oziroma kaj si mislim, da bi
               moralo biti  niti ni ta
               trenutek pomembno. Ne morem pa mimo v bistvu dveh občutkov. Na eni strani, to kar sem
               že povedal, da imam občutek, da je sklicatelj sklical sejo, za to, da se bo nekako
               zaščitilo ime dr. Žvanove, ampak to je zgolj moj občutek, ampak kar pa je drugi
               občutek, ki me ne moti, da na Nevrološki kliniki pa verjetno še kje drugje v UKC,
               zaradi nekih osebnih nesoglasij prihaja do takšnih in pa podobnih primerov. Tukaj ne
               govorimo, da je nekdo naredil strokovno napako, ampak je zaradi nekih osebnih
               nesoglasij v bistvu preskočil neki člen, da rečemo v verigi tukaj poročanja. Kdo je
               sedaj kriv? Če se ne motim, ta osebna razmerja niso najboljša, si lahko vsak misli
               sam.</p>
               <p>Bi pa še nekaj opozoril, kar ni bilo danes povedano. Tisto, ki poznate historiat
               določene osebe boste razumeli moje vprašanje. Če nekdo ni primeren za neki oddelek,
               potem ne more biti primeren tudi za nekega drugega.</p>
               <p>Na koncu. Ministrstvo za zdravje je naredilo vse kar je bilo v njihovi pristojnosti.
               Bi pa poudaril, da je za izvajanje tega kontinuiranega sistema za vodenje kakovosti
               in varnost pacientov odgovoren izvajalcev, v tem primeru, UKC nadalje sama nevrološka
               klinika oziroma sam klinični oddelek oziroma sam oddelek in ne ministrstvo.
               Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Gospa Žvanova.</p>
            </sp>
            <sp who="SDT7:ŽvanBojana">

               <speaker>DR. BOJANA ŽVAN:</speaker>

               <p>Jaz tukaj ne bi šla na neke osebne občutke. Tukaj je bilo jasno pojasnjeno kako so
               bila pravila kršena, ko so pravzaprav tukaj mene preskočili. Če bi se mi pravil
               držali se to ne bi zgodilo. To je replika na to.</p>
               <p>Druga stvar pa je. Ko ste vi vprašal ali je kakršnokoli orodje, vzvod, da se takih
               ljudi ne zaposluje? Mogoče bi bila pa tukaj le primerna sprememba zakonodaja, da se v
               bistvu ljudi, ki so na tako pomembnih položajih kot je recimo delo v intenzivni
               terapiji, kjer se dnevno srečujejo s smrtjo in reševanjem včasih uspešno življenj,
               včasih pa neuspešno, zelo velikokrat neuspešno in so zelo pod pritiskom teh menjav,
               ker je teh pacientov preveč, kam s takim pacientom, ali bo preživel. Mogoč bi bilo to
               kot pri železničarjih obvezno recimo psihofizično testiranje takega zdravnika na
               delovnem mestu. To recimo ena pobuda za tako zelo zahtevna delovna mesta.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Je še kdo, ki bi želel razpravljati? Gospa Brinovšek.</p>
            </sp>
            <sp who="SDT7:BrinovšekNada">

               <speaker>NADA BRINOVŠEK (PS SDS):</speaker>

               <p>Hvala. Tokrat se bom res zadnjič oglasila.</p>
               <p>Jaz moram reči gospod Zorman, da ste se spet postavili v vlogo predstavnika
               ministrstva. Ne vem, če lahko vi z gotovostjo trdite, daje ministrstvo storilo vse
               kar je lahko ali pač, mogoče imate reč boljše informacije? Še enkrat se nisva
               razumela, jaz sem spraševala ministrstvo, zakaj tako dolgo ni bila imenovana
               komisija. Ne kdo pa kdaj, pa kako je izgledal.</p>
               <p>Drugo bi rada rekla, mislim da je tukaj predsednik, gospod Gantar, naj teh 40
               primerov, ki se sedaj preiskuje to informacijo, da naj zadržimo za sebe. Jaz ne vem
               gospod predsednik, ste pozabili, da se zadeva snema in da je že vse na internetu?
                   Za konec. Jaz bi
               predlagala, da le daste na glasovanje in podpreti, spoštovani kolegi poslanci, naš
               prvi sklep, da smo se seznanili s potekom dogodkom na UKC glede primera suma
               evtanazije. Jaz mislim, da to ni sporno za nobenega. Glede na sam sistem kakovosti in
               varnosti obravnave zdravstvenih pacientov smo izvedeli, da je ministrstvo dalo
               zahtevo za upravni nadzor, o tem sklepu verjetno ne bo potrebno glasovati, od tega
               odstopamo. Seveda pa še vztrajamo pri zadnjem tretjem sklepu, da se ugotovitvah
               izrednega strokovnega nadzora v roku treh mesecev seznani pristojni parlamentarni
               odbor. Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala. Tukaj jaz moram odgovoriti glede na to število primerov. Ni bila moja želja in
               niti namen, da se kakorkoli prikriva ali skriva. Še enkrat, dejstvo je, da govorimo o
               enem primeru in da se preiskuje ostale primere istega zdravnika, kar ne pomeni, da
               imamo sedaj problem tega števila primerov. Jaz sem želel samo, da to ne bi bilo
               napačno razumljeno. Upamo lahko seveda, da se bo na koncu izkazalo ob zaključenih
               preiskavah vseh, ki so v to vpleteni, da gre v resnici za eden ekscesni primer, ker v
               nasprotnem primeru verjamem, da bomo na to temo tukaj še sedeli. Če drugih
               razpravljavec ni bi zaključil razpravo.</p>
               <p>Glede samih sklepov. Torej, moje mnenje glede na to, da sem si tudi jaz besedo na
               koncu vzel, je da smo seznanili s potekom dogodka, kaj bo na koncu bomo v nadaljnjem
               postopku videli, medtem ko samo Ministrstvo za zdravje že opravlja upravni nadzor. Za
               strokovni nadzor kot je predlagano v sklepu tudi sicer ni pristojno Ministrstvo za
               zdravje in v tem kontekstu seveda tretji sklep pa ni potreben. To je moje mnenje.
               Glede sklepov želi še kdo razpravljati? Gospod Zorčič.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Predsednik, jaz imam pomisleke v zvezi s temi sklepi, da ne rečem o drugem in tretjem
               sklepu, kjer itak poteka nadzor. Tudi s prvim. Prvič zaradi tega, glasi takole:
               <q>"Odbor za zdravstvo se je seznanil s potekom dogodkov v UKC Ljubljana glede primera
               suma evtanazije."</q> Kot sem že prej povedal, jaz težko to ravnanje, ki se očita
               določenemu zdravniku definiram kot evtanazijo, ker nimamo podatka niti o tem, da si
               je ta paliativni pacient želi umreti. To je prvi pogoj, da sploh lahko govorimo o
               evtanaziji.</p>
               <p>Druga stvar, ki je, sedaj seznanitveni sklep, jaz predlagam, če že, da vi to sami
               ugotovite. Morda gospod predsednik, da smo se seznanili in da o tem ne glasujemo, ker
               težko glasuješ tukaj za ali proti, da se nismo seznanili, nenazadnje smo pa že veliko
               vedeli preden smo prišli danes na sejo. Jaz sem tudi predsednik drugega odbora in to,
               da smo se o nečemu seznanili, samo ugotovim za zapisnik, ni se seznanil samo tisti,
               ki ga ni bilo na seji. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala. Gospod Vrtovec.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Jaz se tukaj ne strinjam z gospodom Zorčičem. Ne moremo glasovati, da smo se
               seznanili ali ne, razumem. Ampak, malce me je pa zmotilo to, kar ste predhodno
               govorili, saj zaradi tega piše notri v sklepu o sumu. Morda <stage>/ nerazumljivo/</stage>. Vi ste
               pravnik, pa znate to brati. To se pravi, govorimo zgolj in samo o sumu, zaradi tega
               res ne vidim težave, da bi sklep lahko podprli.  Zaradi tega govorimo o sumu. Jaz bom ta sklep<gap n="…"/> Če piše
               sum, to še ne pomeni, da je bilo kriminalno dejanje narejeno.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Bi prosil, da govori eden. Besedo ima gospod Vrtovec.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Predsednik, vzdržujte res skladno s poslovnikom! Jaz bom pa glasoval za sklep.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Še kdo? V kolikor ne, bom dal ta dva sklepa, ki sta obstala s strani predlagatelja na
               glasovanje. Obrazložitev glasu, gospod Zorman.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Tudi, zaradi dejstva, ki ga je povedal kolega Zorčič bomo v Poslanski skupini SMC
               glasovali proti prvem in tudi proti tretjemu sklepu.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Še kdo želi obrazložiti glas? Sicer dajem na glasovanje prvi predlagan sklep s strani
               predlagatelja, to je: <q>"Odbor za zdravstvo se je seznanil s potekom dogovorom v UKC
               Ljubljana glede primera suma evtanazije."</q> Pričenjamo z glasovanjem.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Sklep ni bil sprejet.</p>
               <p>Drugi sklep za glasovanje: <q>"Odbor za zdravstvo nalaga Ministrstvu za zdravje, da o
               ugotovitvah izrednega strokovnega nadzora na Nevrološki kliniki UKC Ljubljana v roku
               treh mesecev poroča pristojnemu parlamentarnemu odboru."</q> Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Sklep ni bil sprejet.</p>
               <p>S tem zaključujem točko dnevnega reda in tudi 7. nujno sejo odbora. Zahvaljujem se
               vsem vabljenim za prisotnost, za razprave. <stage type="time">Seja je bila končana 12. marca 2015
                  ob 12.32.</stage>
               </p>
            </sp>
         </div>
      </body>
   </text>
</TEI>