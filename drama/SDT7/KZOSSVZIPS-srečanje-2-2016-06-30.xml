<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZOSSVZIPS-srečanje-2-2016-06-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0DC7E34DAFD669AEC1257FC7003C4002</idno>
               <idno type="custom" subtype="day">9CDC876104D7F61FC1257FF70029D64C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=9CDC876104D7F61FC1257FF70029D64C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZOSSVZIPS-srečanje-2-2016-06-30.KZOSSVZIPS" n="2">
               <name>srečanje</name>
               <date when="2016-06-30"/>
            </setting>
         </settingDesc>
         <particDesc>
            <listOrg>
               <org xml:id="KZOSSVZIPS-srečanje-2-2016-06-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZOSSVZIPS-srečanje-2-2016-06-30.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  KOMISIJA ZA ODNOSE S SLOVENCI V ZAMEJSTVU IN PO SVETU XVI. Vseslovensko srečanje</stage>
            <stage type="date">(30. junij 2016)</stage>
            <stage type="chairman">Vseslovensko srečanje sta vodila Ivan Hršak, predsednik Komisije za odnose s
            Slovenci v zamejstvu in po svetu in Anita Koleša, podpredsednica Komisije za odnose s
            Slovenci v zamejstvu in po svetu.</stage>
            <stage type="time">Vseslovensko srečanje se je začelo ob 9.10.</stage>
            


            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Spoštovani predsednik Državnega zbora dr. Milan Brglez, spoštovani gospod minister
               Gorazd Žmavc, cenjene rojakinje in rojaki, gospe in gospodje, spoštovane kolegice in
               kolegi poslanci, predstavniki medijev. Pričenjam 16. Vseslovensko srečanje, ki letos
               poteka v znamenju počastitve 25. obletnice slovenske samostojnosti. Vljudno vabim
               predsednika Državnega zbora dr. Milana Brgleza, da nagovori zbrane. Izvolite.</p>
            </sp>
            <sp who="SDT7:BrglezMilan">

               <speaker>DR. MILAN BRGLEZ:</speaker>

               <p>Dragi rojaki in rojakinje, gospe in gospodje, dobrodošli doma. Dobrodošli v svoji
               domovini, ki je pred nekaj dnevi praznovala svojo 25. obletnico osamosvojitve.
               Dobrodošli v domovini, ki se vsako leto veseli tega, da se vanjo vračajo, predvsem pa
               tega, da je niste nikoli pozabili. Ne glede na to, da vam je bila marsikdaj prej
               mačeha kot mati. Letos je za našo domovino in za vse nas posebno leto. Je torej leto,
               v katerem praznujemo 25 let od tega, ko smo udejanili odločitev, da želimo živeti na
               svojem in po svoje. Da želimo živeti tako kot so si želeli živeti številni naši
               predniki, v državi, ki bo med Triglavom in dolenjskimi vinogradi ter med jadranskim
               morjem in panonskimi griči varovala človekove pravice, zagotavljala vladavino prava
               ter bila država vseh svojih državljank in državljanov.</p>
               <p>Razglasitev samostojnosti in zmaga v borbi za našo domovino ne bi bila dovolj, če ne
               bi tudi celotna mednarodna skupnost pripoznala, da si Slovenija zasluži, da postane
               polnopravna članica mednarodne skupnosti. Ta pot ni bila lahka. Toda brez vas Slovenk
               in Slovencev, ki živite širom sveta, bi bila še težja. Vi ste bili tisti, ki ste
               poleg vseh naših politikov in prijateljev v tujini delali vse, da bi države, ki so
               bile nenaklonjene razpadu Jugoslavije in priznanju samostojne Slovenije razumele, da
               ima Slovenija pravico biti samostojna in neodvisna država in da imamo njeni
               državljani in državljanke pravico da dosanjamo san, ki so ga sanjali že naši
               predniki. Brez vas, vašega napora in mnogokrat upora ter brez pomoči vaših
               prijateljev v državah, v katerih živite, bi bila Slovenija gotovo priznana pozneje,
               morda celo krepko pozneje. In zato sem vam iskreno hvaležen.</p>
               <p>Dragi rojaki in rojakinje, tudi sicer vam želim izraziti hvaležnost in podčrtati
               številna dejanja, pri katerih ponosno izkazujete svoje korenine in ponosno
               predstavljate Slovenijo na številnih področjih. Ne glede na to, da so nekateri vaši
               predniki iz Slovenije odšli pred stoletjem, drugi po koncu druge svetovne vojne,
               tretji v šestdesetih letih, nekateri pa še pozneje, do matere in domovine niste ohranili grenkobe, ker
               vam v danem trenutku ni mogla nuditi potrebnega. Ne, z vsakim dnem z vsakim dejanjem
               z vsako slovensko besedo izpričujete ljubezen do domovine in vsakodnevno kažete na
               to, da je Slovenija del vas. Še več, vaša srca pojejo tako kot Gregorčeva pesem, Eno
               devo le bom ljubil, eni vedno zvesto stal, njo le bom ves čas življenja ljubil iz
               srca globin. Ljuba moja je Slovenija, jaz pa slave zvest sem sin.</p>
               <p>Ljubezni do domovine za vas ni besedno lepoličje. Domoljubje in redoljubje nista
               povezana s praznimi besedami, imata pomen. Globok pomen, ki ga občuti lahko le tisti,
               ki je bil prisiljen zaradi ekonomskih ali političnih okoliščin zapustiti domačo
               domovino in oditi na tuje. Oditi nekam kjer ga nihče ne pozna, kjer mu tujec ne bo
               rezal belega kruha in kjer bo moral zato ker bo sam tam tujec, pokazati veliko več,
               zato da bo vsaj malo cenjen. Taka odločitev je težka, a postaja lažja, če nosimo
               domovino v srcu.</p>
               <p>In kako bi domovine kot je Slovenija ne nosili v srcu. Kje drugod se lahko v nekaj
               urah nasmučate, kopate v morju, sprehajate po dolenjskih vinogradih in uživati v
               preslastni prekmurski tunki. Ne, Slovenija je edinstvena, postavljena v osrčje Evrope
               in postavljena v naša srca. Zato ne čudi, da je Cankar v svojem Kuretu zapisal: <q>»O
               domovina, ko te je Bog ustvaril, te je blagoslovil z obema rokama in je rekel: »Tod
               bodo živeli veseli ljudje!«</q>«</p>
               <p>Skopo je meril lepoto, ko jo je trosil po zemlji od vzhoda do zahoda. Šel je mimo
               silnih pokrajin, pa se ni ozrl nanje – puste leže tam, strmé proti nebu s slepimi
               očmi in prosijo milosti. Nazadnje mu je ostalo polno prgišče lepote. Razsul jo je na
               vse štiri strani: od štajerskih goric do strme tržaške obale ter od Triglava do
               Gorjancev, in je rekel: <q>»Veseli ljudje bodo živeli tod, pesem bo njih jezik in njih
               pesem bo vriskanje!«</q> Kakor je rekel, tako se je zgodilo.</p>
               <p>A ne glede nato, da nam je bila Slovenkam in Slovencem dana prečudovita domovina, je
               treba priznati, da v teh zadnjih petindvajsetih letih z njo nismo znali najbolje
               opravljati. Zato smo zamudili številne priložnosti, da bi danosti, ki smo jih imeli
               še okrepili, šibkosti, v kateri smo se znašli, pa zmanjšali ter tako v celoti našo
               domovino umestili v kontekst razvite države Evropske unije. Prepričan sem, da se da
               ta izgubljena leta nadoknaditi s trdim delom, z vizijo, z jasnim ciljem, da našo
               domovino Slovenijo povrnemo spet med evropske zvezde, kjer je že bila, da iz nje
               izloščimo prah, ki se je skozi to petindvajsetletje nabral ter da njeno podobo
               predstavimo takšno kot je. Geografsko ne največja, prav tako morda številčno majhna,
               a skromna prelepa podalpska jadranska država s poštenimi in delovnimi ljudmi. Kjer
               mesta krasijo prelepe stavbe, gričke pa skromne, a lepe cerkve. Slovenija je še vedno
               lahko zvezda Evrope, le vsi torej tudi vsak izmed nas, si moramo zato
               prizadevati.</p>
               <p>Spoštovane in spoštovani, Slovenija bi bila brez vas in vašega ambasadorstva krepko
               drugačna. Bila bi siromašnejša, bila bi neprepoznavna in predvsem bi bila manj
               pomemben akter mednarodne skupnosti. Zato naj ponovno izrazim zahvalo vsem vam, ki
               ste z vašo angažiranostjo in vašim delom pred petindvajsetimi leti izkazali, da smo
               Slovenke in Slovenci vredni zaupanja, da imamo svojo državo in da si jo zaslužimo.
               Delajte za našo skupno domovino še naprej. Ponesite v svetu bogastvo, ki ga imamo
               tukaj pod Alpami, predvsem pa bodite še naprej zvesti Sloveniji. Z vašo zvestobo in
               nadaljnjo podporo bodo spremembe, ki so nujno potrebne za boljše življenje vseh nas,
               lažje. Zato vas prosim, podpirajte svojo domovino. S predlogi za njen razvoj,
               sodelovanjem pri njenem razvoju in upravljanju ali z mislijo, molitvijo in dobro
               besedo o njej v javnosti. Domovina in vsi mi vam bomo hvaležni.  In ne pozabimo, kar je v enem od svojih
               intervjuju dejala gospa Marija Ahačič Polak: Dom je tam, kjer si ga ustvariš,
               domovina pa je samo ena.</p>
               <p>Spoštovane in spoštovani, v čast mi je, da vas lahko danes pozdravim v tej hiši.
               Želim vam plodne razprave in prijetno počutje ter iskrene čestitke vsem ob dnevu
               državnosti. Dobrodošli v svoji domovini. Naj živi Slovenija.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala lepa predsedniku Državnega zbora. K pozdravnemu nagovoru pa vabim tudi ministra
               Gorazda Žmavca. Izvolite.</p>
            </sp>
            <sp who="SDT7:ŽmavcGorazd">

               <speaker>GORAZD ŽMAVC:</speaker>

               <p>Spoštovani gospod dr. Milan Brglez, predsednik Državnega zbora, spoštovani gospod
               Ivan Hršak, predsednik matične komisije Državnega zbora, spoštovane poslanke in
               poslanci, spoštovani predstavniki in predstavnice vladnih in nevladnih ustanov in
               organizacij, dragi rojakinje in rojaki Slovenije, sosednjih držav in vsega sveta,
               prijatelji Slovenije.</p>
               <p>Letošnje vseslovensko srečanje v Državnem zboru, srečanje Dobrodošli doma in sej?
               svetov Republike Slovenije za Slovence v zamejstvu in po svetu, poteka v res osebnih
               okoliščinah. Obhajanje jubileja slovenske državnosti nas navdaja s ponosom in
               veseljem, hkrati pa nas spodbuja k vrednotenju doseženega in načrtovane
               prihodnosti.</p>
               <p>V prehojenih 25 letih smo se srečevali s težavami in uspehi. Seveda ni bilo in še
               vedno ni lahko. Po letih napredovanja in zmag smo se morali prebijati skozi hudo
               ekonomsko in socialno krizo. Ne smemo pozabiti problematike sodobnih svetovnih
               emigracij in tudi ne povečanega izseljevanja iz Slovenije. Po britanskem referendumu
               pa se sprašujemo tudi o prihodnosti Evropske unije. Pa vendar bilo je še precej huje,
               pa se je slovenski narod tako doma kot tudi na tujem znal obdržati, preživeti in celo
               napredovati. Zdaj tudi ob praznovanju 25 rojstnega dneva samostojne Slovenije velja
               predvsem pogum, samozavest in visoko dvignjen pogled.</p>
               <p>V usodnih dneh in tednih pred četrt stoletja ste si, drage rojakinje in rojaki, iz
               vseh koncev sveta z dušo in srcem prizadevali za osamosvojitev in mednarodno
               priznanje naše države. Prepričan sem, da vam tega nikoli ne bo žal. Ne glede na
               morebitne razlike v pogledih ali težavah, s katerimi se srečujemo. Z vašo podporo in
               zvestobo Sloveniji se vam zato iskreno zahvaljujem.</p>
               <p>Državnemu zboru in še posebej poslankam in poslancem, članom Komisije za odnose s
               Slovenci v zamejstvu in po svetu ter njegovemu predsedniku Ivanu Hršku s sodelavci,
               čestitam in se zahvaljujem za pobudo in izvedbo že XVI. Vseslovenskega srečanja v
               Državnem zboru. Želim vam spoštljivo izmenjavo mnenj in plodno razpravo. Vsem
               udeleženkam in udeležencem čestitam ob dnevu Državnosti Republike Slovenije v duhu
               Radove? prireditve vam kličem dobrodošlico doma. V duhu gesla letošnjega srečanja v
               Državnem zboru pa vas vabim na Praznujmo s slovensko domovino. Hvala lepa.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala ministru za njegov prispevek. Kot je običajno bi zbrano občinstvo
               želel nagovoriti tudi sam.</p>
               <p>Spoštovani predsednik Državnega zbora, spoštovani minister, rojaki in rojakinje,
               cenjeni gospe in gospodje, lepo pozdravljeni v Državnem zboru.</p>
               <p>V čast in zadovoljstvo mi je, da vas lahko kot predsednik Komisije za odnose s
               Slovenci v zamejstvu in po svetu nagovorim na že XVI. tradicionalnem vseslovenskem
               srečanju. Letošnje srečanje je posebej pomembno, saj poteka ob praznovanju 25.
               obletnice samostojnosti Slovenije.  Veseli nas, da ste se zbrali v tako velikem številu in da boste
               praznovali s slovensko domovino, kot smo naslovili tokratno srečanje. Dejansko ima
               vsakdo izmed vas dve domovini in letos je čas, ko lahko ponosno praznujete z matično
               domovino, tisto domovino, ki jo nosite globoko v sebi.</p>
               <p>Naša velika želja je, da bi ob letošnjem praznovanju spregovorili predvsem mlajši
               rojaki, ki živijo zunaj meja Republike Slovenije. Navsezadnje je Republika Slovenija
               stara 25 let in je torej mlada država. Mladi, kot vemo, so polni idej, polni novih
               pogledov in tudi kritični opazovalci sedanjosti. Zanima nas torej njihovo dojemanje
               položaja odnosov med slovensko narodno skupnostjo in matično domovino. Radi bi
               izvedeli, kakšna so njihova pričakovanja ter kakšen prispevek lahko sami podarijo
               slovenski domovini. V program pa smo seveda uvrstili vse, ki ste izrazili željo po
               sodelovanju.</p>
               <p>Spoštovani, 25. obletnico slovenske samostojnosti in državnosti je moč razumeti na
               več načinov. Lahko nam predstavlja izziv in hkrati priložnost, da razmislimo o naši
               prehojeni poti in načrtih za prihodnost. Torej smo vsi povabljeni k temu procesu.
               Kajti vsi nosimo v sebi slovenstvo, vsem je znan napev: <q>»Slovenec sem, tako je mati
               djala«</q>. V sebi torej nosimo različne koščke slovenske identitete. In ravno slovenska
               identiteta nas je združila in povezala, da smo hkrati racionalno in čustveno,
               predvsem pa pogumno, stopili skupaj na pot do svoje države. Z velikim zanosom in
               pričakovanji smo pred 25. leti, tudi z vašo pomočjo, strnili svoje vrste, da smo si
               prek premišljenih odločitev, prek enotnosti naroda, pa tudi z oboroženim bojem,
               izborili svojo samostojnost in postali gospodar na svojem. Drage rojakinje in rojaki,
               drage Slovenke in Slovenci v zamejstvu in po svetu, dovolite, da se v imenu vseh nas,
               ki živimo na slovenskih tleh, zahvalim za številne izraze podpore slovenski državi.
               Posebna zahvala gre vsem, ki ste v mesecih pred referendumom in v času priznanja
               slovenske države prek klicev, telefaksov, pisem in drugih sredstev, izražali podporo
               slovenski samostojnosti. Nekaj teh pisem podpore bomo v nadaljevanju prikazali na
               zaslonih v dvorani in v preddverju dvorane. Nekateri ste ubrali drugo pot in ste celo
               osebno zelo uspešno lobirali za priznanje Republike Slovenije. Pri tem bi želel
               izpostaviti veliko povezovalno vlogo, ki jo je odigral Slovenski svetovni kongres.
               Vsem še enkrat iskrena hvala!</p>
               <p>Drage rojakinje in rojaki, vaš odziv je bil izjemen, kar je pripomoglo k pozitivnem
               političnem ozračju v odločilnih plebiscitarnih dneh, saj smo se Slovenci ne glede na
               meje povezali, šlo je resnično za zgodovinsko odločitev vsega slovenskega naroda.
               Pred 25. leti smo ponosno razglasili svojo državo in uresničili sanje naših
               prednikov. Zgradili smo ustroj države, institucije demokratičnega sistema, ustvarili
               blaginjo in postali zgodba o uspehu, na kar smo lahko zelo ponosni. Postali smo
               cenjena država, ki je postala članica vseh pomembnih mednarodnih organizacij, se
               pridružila evroatlantskim povezavam, prevzela evro, Slovenija je postala del
               notranjega trga Evropske unije, v letu 2008 je celo predsedovala Svetu Evropske
               unije. Veliko smo dosegli, začeli smo živeti bolje, si ustvarili višji standard,
               postajali smo samozavestnejši, predvsem pa smo sami začeli odločati o svoji usodi,
               kar sami smo postali odgovorni za svoja dejanja.</p>
               <p>V določenem obdobju pa so nekateri zaznali, da smo začeli izgubljati začetni zagon.
               Dragi rojaki in rojakinje, verjetno ste v zadnjih letih večkrat začudeno opazovali,
               kaj se dogaja v matični domovini. V domovini, ki jo v svojem srcu velikokrat
               doživljate zelo osebno, zelo globoko. Smo še tako povezani med sabo, je naš ponos še
               tako goreč? Včasih je namreč zaznati dvom.  Morda so bili naši ideali prezahtevni, naša
               pričakovanja, ki smo jih gojili ob snovanju lastne države, prevelika, morda naše
               sposobnosti prešibke? Je nemara zato prisotno razočaranje? Morda se moramo le
               zavedati, da je Slovenija še mlada država in da samo v petindvajsetih letih ni mogoče
               doseči vsega. Menim pa, da je eden od razlogov, da se država ni popolnoma oblikovala
               v smeri naših idealov, tudi ta, da smo žal padli na izpitu razvijanja in ohranjanja
               vrednot, medsebojnega spoštovanja in zaupanja. Izgubljati smo začeli svoj bit, svoj
               ponos, svoje dostojanstvo.</p>
               <p>Drage Slovenke in Slovenci, rojakinje in rojaki, 25 let je lahko kratko ali pa dolgo
               obdobje. Lahko rečemo, da smo stari ne 25 let ali pa, da smo stari že četrt stoletja.
               Vsekakor pa je čas, da se ustavimo, ozremo na prehojeno pot in začrtamo pot naprej.
               Predvsem moramo ohraniti prvotni optimizem, cilje, ki smo si jih zastavili, da bomo
               skupaj, tako državljanke in državljani Slovenije, Slovenke in Slovenci doma in zunaj
               meja, oplemenitili našo identiteto in utrdili vitalnost našega naroda. Skupaj z
               mladimi, in predvsem zaradi njih. Naslavljanje vzrokov za sedanji položaj zahteva
               celovit pristop. Že lansko leto sem poudaril, da so potrebne dolgoročne strategije,
               tudi glede vprašanja kroženja možganov, da se bodo generacije mladih, ki se odločijo
               za odhod v tujino, čez nekaj let vrnile v matično domovino z novimi izkušnjami in
               znanji, predvsem pa z vizijo, da v Sloveniji ostanejo. Ali pa da bi vsaj ostali
               povezani z domovino in udejanjali geslo lanskoletnega Vseslovenskega srečanja:
               Slovenke in Slovenci v tujini za uspešno Slovenijo. Kroženje možganov je vedno
               dobrodošlo. V sodobnem svetu, prežetim z informacijsko – komunikacijsko tehnologijo,
               fizična oddaljenost ni več problem, saj omogoča pretok, torej tudi vračanje idej,
               znanj in praks, ne glede na prostor bivanja. Vendar je bistveno, da mladi čutijo
               povezanost z matično domovino, da jih tujina ne bo posrkala vase, da ne bodo pozabili
               na slovenske korenine, temveč da bodo pomagali razvijati slovensko državo.</p>
               <p>Spoštovani, danes je čas, da ne glede na nekatere neizpolnjene cilje in nekatere
               spodrsljaje optimistično zremo v prihodnost in da namesto problemov vidimo izzive.
               Zato moramo slovensko državo nadgrajevati na vrednotah poštenja, domoljubja in
               državotvornosti. Prepričan sem, da bomo na ta način ob naslednji obletnici še bolj
               ponosno praznovali svojo odločitev za samostojnost. Naredimo Slovenijo takšno, da se
               bomo z njo v celoti poistovetili. Čeprav ni vedno lahko živeti pod svobodnim soncem,
               pa je to privilegij, ki ga moramo izkoristiti in si nenehno prizadevati za njegovo
               ohranitev in mu dati smisel.</p>
               <p>Vsem Slovenkam in Slovencem doma, prek meja in po svetu, državljankam in državljanom
               čestitam ob 25. letnici samostojnosti. Srečno, Slovenija!</p>
               <p>16. Vseslovensko srečanje pričenjamo s kratkim glasbenim programom, ki ga izvajata
               mezzosopranistka Bernarda Fink Inzko, ob spremljavi pianista Vladimirja
               Mlinarića.</p>
               <p>Mezzosopranistka Bernarda Fink Inzko, ki deluje tako na opernem kot na koncertnem
               področju, se uvršča med najuspešnejše vokalne interprete slovenskega rodu. Rodila se
               je v Buenos Airesu slovenskim staršem. Študirala je na <q>»Instituto Superior de Arte
               del Teatro Colón«</q> v Buenos Airesu. Leta 1985 je osvojila prvo nagrado na tekmovanju
               <q>»Nuevas voces Líricas in se preselila v Evropo. Živi na avstrijskem Koroškem,
               poročena je z Valentinom Inzkom, ki opravlja funkcijo visokega predstavnika Evropske
               unije za Bosno in Hercegovino ter je tudi predsednik Narodnega sveta koroških
               Slovencev. Bernarda Fink Inzko je pela z vodilnimi svetovnimi orkestri, vključno z
               dunajskimi in londonskimi filharmoniki, z Gewandhaus Leipzig, filharmoničnim
               orkestrom Radio-France, francoskim nacionalnim orkestrom, Akademijo za staro glasbo iz Berlina, angleškimi
               baročnimi solisti, beneškimi solisti, glasbeniki iz Louvra Musica Antiqua Köln ter
               nastopala pod taktirko svetovno znanih dirigentov. Leta 2013 je prejela nagrado
               Prešernovega sklada. Nastopala je tudi v opernih hišah v Ženevi, Pragi,
               Montpellierju, Salzburgu, Barceloni, Innsbrucku, Rennesu, Buenos Airesu,
               Amsterdamu, pela na Dunaju, v Tokiu, Mon-treuxu, na festivalih BBC Proms, kot tudi v
               Parizu, New Yorku, Amsterdamu in v Sydneyjski operi. Posnela je več kot 50 zgoščenk
               pri Harmonia Mundi in Hyperion Records in bila v kategoriji »najboljša klasična
               vokalna izvedba«</q> za vokalne soliste, skupaj z bratom Markom Finkom ter pianistko
               Carmen Piazzini, nominirana za glasbeno nagrado grammy. V Avstriji je leta 2014
               dobila priznanje z nazivom <q>"Komorna pevka"</q>.</p>
               <p>Danes jo bo na klavirju spremljal Vladimir Mlinarić je od 2002 profesor klavirja na
               ljubljanski Akademiji za glasbo. Klavir se je pričel učiti s sedmimi leti. Srednjo
               šolo je končal v razredu prof. Kirac. Študiral je v Ljubljani, svoje znanje pa
               izpopolnjeval na Dunaju. Velik vpliv na njegov umetniški razvoj je imela prof.
               Zakotnik, pri kateri je študiral interpretacijo Lieda. Še kot študent je dobil kar
               nekaj nagrad, med drugimi študentsko “Prešernovo nagrado” ter prve nagrade na
               državnih tekmovanjih, prav tako je dobitnik nagrad na mednarodnih tekmovanjih. S
               koncertiranjem je začel v rodni Puli, kot solist ali v različnih komornih zasedbah je
               igral v večjih evropskih središčih in po svetu. Redno nastopa tudi na mednarodnih
               festivalih. Sodeluje z znanimi umetniki, kot danes z gospo Bernardo Fink Inzko. Je
               član tria Luwigana od njegove ustanovitve leta 1994 dobitniki Betettove in
               Župančičeve nagrade. Izvaja tudi moderno glasbo, premierno je zaigral nove skladbe
               Petrića, Sveteta, Leskovica, Ramovša in drugih.</p>
               <p>Danes nam bo gospa Bernarda Fink Inzko zapela dve pesmi, in sicer Oj, hišica
               očetovakatere avtor besedila je Avgust Armin Lebanuglasbil jo je pater
               AngelikHribar,zaglas in klavir pa jo je priredil Egi Gašperšič ter koroško ljudsko
               Luštno je vigred, ki jo je priredil Matija Tomc. Izvolita</p>
               <p><stage>/ glasbeni nastop mezzosopranistke Bernarda Fink Inzko, ob spremljavi pianista
               Vladimirja Mlinarića/</stage>
               Najlepša hvala izvajalcema za čudovit nastop. Obveščam pa vas, da se morata
               predsednik Državnega zbora in minister Žmavc zaradi neodložljivih obveznosti
               posloviti. Zahvaljujem se jima za prispevek. Minister pa se nam bo kasneje pridružil
               ponovno. Hvala.</p>
               <p>Spoštovani, v izredno čast mi je, da vam danes na XVI. Vseslovenskem srečanju z
               naslovom Praznujmo s slovensko domovino predstavim kot vabljene govorce: dr. Verico
               Trstenjak, Martina Lisjaka in gospoda Joe Valenčiča, ki se nam bo predstavil prek
               videoposnetka.</p>
               <p>Lepo pozdravljena dr. Verica Trstenjak in gospod Martin Lisjak, lep pozdrav pa v
               Združene države Ameriko pošiljamo gospodu Valenčiču, ki se nam žal ni mogel osebno
               pridružiti.</p>
               <p>Kot prva bo uvodni prispevek podala dr. Verica Trstenjak.</p>
               <p>Dr. Verica Trstenjak je od leta 2013 profesorica za evropsko pravo na Univerzi na
               Dunaju, pred tem pa je bila šest let generalna pravobranilka na Sodišču EU v
               Luksemburgu ter od leta 2004-2006 sodnica na Splošnem sodišču EU v Luksemburgu.</p>
               <p>V slovenskem okolju je delovala kot državna sekretarka na Ministrstvu za znanost in
               tehnologijo od leta 1996 do 2000, ko je bila imenovana za generalno sekretarko Vlade
               Republike Slovenije. V
               letih 1997–2000 je sodelovala v delovni skupini za pogajanja Slovenije za članstvo v
               Evropski uniji.</p>
               <p>Doktorski študij je opravljala na Univerzi v Zürichu, na Inštitutu za primerjalno
               pravo Univerze na Dunaju, na Inštitutu Maxa Plancka za mednarodno zasebno pravo v
               Hamburgu in na Svobodni univerzi v Amsterdamu. Leta 2006 je bila habilitirana kot
               redna profesorica za področje civilnega in evropskega prava. Bila je nosilka
               magistrskega študija na Univerzi v Luksemburgu, od 2013 pa na Univerzi na Dunaju in
               na Evropski pravni fakulteti v Sloveniji. Bila je gostujoča profesorica na mnogih
               uglednih evropskih univerzah. Do leta 2006 je bila članica Evropske strokovne
               komisije za pripravo Evropskega civilnega zakonika. Objavila je več kot 250 pravnih
               člankov in več knjig o evropskem in zasebnem pravu ter je članica večjih uredniških
               odborov uglednih mednarodnih revij. Predava na znanstvenih mednarodnih konferencah
               doma in v tujini, kjer je vabljena kot glavna govornica.</p>
               <p>Leta 2012 je bila imenovana za zunanjo znanstveno članico na novo ustanovljenem
               Inštitutu Max Plancka v Luksemburgu. Je ustanovna članica in članica Sveta Evropskega
               pravnega inštituta na Dunaju ter od leta 2013 poučuje na poletnih univerzitetnih
               šolah na univerzah v Salzburgu, Dunaju in Innsbrucku, letos pa še v Montrealu v
               Kanadi.</p>
               <p>Dr. Verica Trstenjak, čestitamo vam za vse dosežke. Vljudno Vas vabim da nam
               predstavite svoj prispevek z naslovom Domovina je ena nam vsem dodeljena.</p>
               <p>Ljuba domovina, spoštovane in drage Slovenke in Slovenci, spoštovani visoki gostje!
               Domovina je ena, nam vsem dodeljena.</p>
               <p>V veliko čast mi je, da lahko danes spregovorim ob tem svečanem dogodku. Spregovoriti
               ob Vseslovenskem srečanju in to ob 25. rojstnem dnevu svoje države, je enkratna
               priložnost v svetovnem merilu. Koliko državljanov na svetu pa se lahko pohvali, da
               ima tako mlado državo? Mladost, ki nam jo ponuja, nam mora pomeniti prednost, kar nas
               veže k odgovornosti, da za njo skrbimo, zanjo nekaj storimo, jo spoštujemo. Kot bi
               rekel Kennedy: <q>»Ne sprašuj, kaj bo zate storila domovina, vprašaj raje, kaj sam lahko
               sam storiš zanjo.«</q> Imamo ne samo svojo državo, imamo prekrasno domovino. Dobili smo
               jo po stoletnih sanjah naših prednikov. A smo jo dobili prehitro, da z njo ravnamo
               tako neodgovorno in včasih nespoštljivo velikokrat nedržavotvorno? Imamo domovino, na
               katero smo lahko ponosni, domovino, ki ima vse: morje, Alpe, doline, ki ima sonce in
               dež, sneg in veter, ki ima izredno geografsko lego, meni ljube prleške griče, Kras in
               burjo, soline in galebe, pšenična polja in mak in vinograde, pa slovenski jezik z
               dvojino, midva. Imamo odlične znanstvenike, zdravnike, inovatorje, športnike,
               kulturnike, ki ime Slovenije plemenitijo v svetu.</p>
               <p>Te dni slavi naša domovina. O slavljencu se praviloma govori le dobro. To velja tudi
               za našo domovino. A na našo domovino vplivajo, vodijo ali se drugače z njo ukvarjajo
               osebe, ki zaslužijo tudi kritiko. In na napake je treba opozoriti, sicer se nikoli ne
               izboljšajo. In to je naloga nas intelektualcev. Ko je moj nagovor kritičen je to
               stvar razuma. Ko bo moj del naklonjen domovini je to stvar srca.</p>
               <p>V tujini sem že več kot 12 let nepretrgoma, pa tudi pred tem sem bila v času študija
               v več državah, tako da že dolgo Slovenija zame ni le moja država, je in bo vedno moja
               in edina domovina.  Zato
               pojem domovina čutim tudi čustveno ker jim je domovina res nekaj kamor se rada
               vračam. Je beseda ob kateri začutiš toplino od takrat ko govoriš o svoji družini,
               otroku, materi, očetu. Seveda je veliko stvari, ki ne potekajo tako, kot smo si
               želeli. A tega ni naredila domovina sama, ampak tisti, ki jo vodijo, usmerjajo
               posredno tudi mi, ki jih izvolimo. Kot pravnica bom izpostavila predvsem nekatere
               pravne elemente. A že uvodoma naj poudarim, da vidim večji problem kot ekonomsko
               krizo v Sloveniji, drugo vrsto krize oz. kriz: kriza pravne države, kriza vrednot,
               kriza samozavesti. Ali je pravna država na tisti ravni, kot bi morala biti? Ali je
               politična in medijska kultura takšna, kot naj bi jo moderna srednjeevropska država v
               tem stoletju imela? Ali je sodstvo dovolj učinkovito, da lahko zagotavlja pravno
               varnost, sojenje v razumnem roku, enakost pred zakonom, nepristranost, zakonitost in
               pravičnost? Ali državljani zaupamo v sodne postopke? Ali nismo priča zlorabam prava
               in razpadu vrednot? Zlorabam prava s strani tistih, ki imajo moč, moč tudi, da
               najamejo odvetnike, da s proceduralnimi predlogi in zakonodaja to omogoča izigravajo
               zakon. In učinkovitost. Imamo veliko odličnih sodnikov in sodnih postopkov, ki so
               vzorno končani. A na drugi strani, kako lahko zadeva zastara, in to še kazenska, ker
               je sodnik na dopustu? Ali kako se lahko sodnik javno pristransko izraza glede strank
               v sodnih postopkih in kolegi sodniki tega ne kritizirajo?</p>
               <p>Rabimo tudi učinkovito javno upravo. Ne na primer, da je treba npr. za 4-urno
               zaposlitev v gospodinjstvu izpolniti skoraj 10 krat več podatkov kot v npr. v
               Luksemburgu. Ali da me uradnik pošilja od uradnika do uradnika, le da mu ni treba
               rešiti problema. Ali da kot pred kratkim uradnik trdi, da odločba sicer krši
               človekove pravice ampak je zakonita. Rabimo inšpekcijske službe, ki ne bodo le
               obstajale ampak delovale in dosledno spoštovale načelo enakosti pred zakonom. Vse to
               namreč nima vpliva le na vsakodnevno življenje državljanov v Sloveniji ampak pomeni
               tudi konkurenčno prednost za gospodarstvo v primerjavi z drugimi državami. Nadalje
               kako lahko podjetja ne plačujejo obveznih socialnih in zdravstvenih dajatev in se nič
               ne zgodi. Kdo bo zaupal v poslovanje z našimi podjetji? Ali vsi plačujemo davke?
               Zaskrbljujoč je dejstvo, da vse več ljudi v plačevanju davkov ne vidi kraje ampak
               star rek, znajdi se, <q>"snađi se"</q>. A to nas vodi na pot Grčije oziroma finančnega
               bankrota. Potrebne so seveda spremembe zakonodaje a potrebne so tudi spremembe naših
               vrednot. Mladi v Sloveniji morajo imeti prihodnost, morajo jo videti in morajo jo
               dobiti. Da mladi odhajajo v tujini ni največji problem. A žalostno je, da gredo
               najboljši, ker imajo možnosti zaposlitve v tujini.</p>
               <p>Problem je, da tem mladim ne omogočimo, da se vrnejo. Z dodatnimi znanji in
               izkušnjami kar je darilo za našo domovino. Zato ker veljajo merila zaposlovanja po
               sorodstvenih povezavah po poznanstvih. Politiki, ki pred volitvami obljubljajo, da
               bodo prekinili to slovensko posebnost. Po volitvah pa zaposlujejo brez upoštevanja
               strokovnih kriterijev, si ne zaslužijo mesta v slovenski politiki.</p>
               <p>Le mi, državljanke in državljani Slovenije jim lahko to preprečimo. Smo tudi v času
               globalne ekonomske krize, ki se odraža tudi v Slovenije. Vidim torej, da je nekatere
               stvari res treba spremeniti. Vendar je pa je veliko stvari tudi dobrih pa jih vseeno
               kritiziramo. Smo v eni najbolj varnih držav na svetu. Nadalje. Živimo v eni
               bogatejših držav na svetu. Po statistikah mednarodnega denarnega sklada se uvrščamo
               nekje okrog mesta 35. 
               Živimo v povprečni državi v EU. A nekaj bi tukaj poudarila. Tujina in tudi jaz
               osebno, se čudi težnjam in želji oziroma nostalgiji po bivšem sistemu, po
               totalitarnem komunističnem sistemu in tudi po bivši Jugoslaviji. Zakaj? Ker bivši
               sistem ni pomenil le da ni bilo demokracije, da ni bilo pravne države in
               nespoštovanja človekovih pravic. Bivši sistem je temeljil na nerealnem gospodarskem
               sistemu, kjer je bil prihodek na prebivalca med najnižjimi na svetu. Inflacija je
               bila več kot 100 %. A se zavedamo, da smo imeli jugoslovanski dinar, ki ni bil skoraj
               nič vreden, da smo imeli bankovec za en milijon, a minimalna plača je bila le okrog
               30 evrov po podatkih statističnega urada.</p>
               <p>Ko sem leta 1990 na Norveškem bila na magistrskem študiju, sem izgubila bankovec za
               en milijon jugoslovanskih dinarjev. Takšen približen je izgledal. Poklical me je en
               ameriški študent in mi dejal, da sem izgubila nekaj dragocenega in me poklical na
               univerzo. Ko mi je pokazal moj bankovec, sem se le zasmejala in dejala: <q>»Obdrži za
               spomin, ni nič vredno.«</q></p>
               <p>Čakali smo v vrstah na bankah ob 8.00, da smo plačo zamenjali v tujo valuto, ker je
               bil jugoslovanski dinar vsako uro manj vreden in kupovali denar, v katerega smo
               takrat zaupali, takrat nemška marka.</p>
               <p>Če se danes primerjamo na primer s Srbijo, je razlika v plačah danes precej večja kot
               je bila pred osamosvojitvijo. Zato nam je danes bolje in zato nam v Jugoslaviji ne bi
               bilo nič bolje. To morajo vedeti mlade generacije. Le če bo realno prikazano, da smo
               v zadnjih 25 letih vseeno uspeli, bomo z našo domovino zadovoljni.</p>
               <p>Res pa je, da v primerjavi z nekaterimi drugimi bivšimi socialističnimi državami
               nismo napredovali dovolj oziroma bi lahko še več. Posebej težko mi je, ko berem o
               revščini, socialnih problemih v Sloveniji, a morate vedeti, da nikjer ni idealno. To
               čutimo vsi, ki smo v tujini. Na primer tudi v Nemčiji, ki se smatra kot gospodarska
               velesila, je bila zaradi neplačanih računov izklopljena elektrika 300.000
               gospodinjstev, kar pomeni, da je prizadetih 800.000 oseb. Zato se moramo truditi, da
               pri nas v Sloveniji odpravimo pomanjkljivosti v sistemu, ki nekaterim ljudem ne
               omogočajo dostojnega življenja.</p>
               <p>Vsi kritiziramo tudi zdravstvo in socialo, a pogosto neupravičeno. Če primerjam z več
               državami, v katerih sem živela, so povsod čakalne vrste v zdravstvu. Govoriti pred
               volitvami, da čakalnih vrst v zdravstvu sploh ne bo, je nerealno. Te so tudi v
               Luksemburgu, v najbogatejši državi na svetu, v najbogatejši državi v EU. Te so tudi v
               Avstriji. Vprašanje je ali so predolge, ali so potrebne čakalne vrste, kakšna je
               organizacija in odgovornost v zdravstvu, ali korupcija v zdravstvu ustrezno
               preganjana in kaznovana. Imamo številne odlične zdravnike, ki uživajo ugled. Ne le
               ugled doma, tudi v svetu, a velikokrat izgubljajo energijo z organizacijskimi
               zadevami. Ali je zdravstvo finančno ustrezno organizirano? Nikjer na svetu ni
               zastonj. V Avstriji, ki jo radi dajemo za vzgled, se vsak recept tudi za otroka plača
               5, 5 evrov. Ali bi to v Sloveniji sprejeli?</p>
               <p>V veliko tujih državah z uspešnim zdravstvenim sistemom obstaja močno in učinkovito
               zasebno zdravstvo, ki se delno plačuje prav tako iz zavarovalnic in bolnik sam ne
               plačuje, četudi gre k zasebniku. Ampak tudi tu je potreben nadzor zasebnikov.</p>
               <p>Imamo še vedno zelo visoke socialne standarde. Na primer možnost bolniškega,
               porodniški dopust je dolg. V tujini je ponekod lahko ženska na porodniškem dopustu le
               5 mesecev, na primer že v omenjenem Luksemburgu, najbogatejši državi na svetu.
               Bolniških dopustov staršev za otroke skorajda ni.</p>
               <p>Kaj storiti, če se to v Sloveniji zlorablja? Rešitev ni, da se te socialne ugodnosti
               ukinejo.  Moramo si
               prizadevati, da se ohranijo, ampak da se sistem ugodnosti nadzira in zlorabe
               sankcionirajo.</p>
               <p>Ustvariti moramo zaupanje v pravno državo in državne institucije ter zagotoviti, da
               delujejo tako, da se stanje kakršno je sedaj ne bo ponovilo.</p>
               <p>Tudi v tujini se dogajajo zlorabe in prevare, a ljudje zanje odgovarjajo in sledijo
               sankcije, ker deluje tudi sodni sistem. Kakšen bo naš ugled v tujini, če kazenski
               postopki ne vodijo k rezultatom katerim bi morali. Taka dejanja odražajo našo pravno
               državo v tujini. Korupcija je ne le kaznivo dejanje, mora biti v družbi moralno
               zavrženo dejanje. Pravičnost in poštenost naj bosta vodilo. Vendar ne kot
               uravnilovka, da bi imeli vsi enako. To ni realno in tega na svetu nikjer v modernih
               državah ni. Mogoče v Severni Koreji, kjer ima pa kljub temu politična elita dosti več
               in Severna Koreja ni moderna država. A tisti, ki ima več in je to zaslužil pošteno z
               delom in ali znanjem, plača več davkov, plača več socialnih in drugih dajatev. Od
               tega imajo potem korist vsi državljani. To je moderna socialna pravičnost.</p>
               <p>Poglejmo kaj vse smo dosegli. Povprečna plača oziroma takrat dohodek pred
               osamosvojitvijo, je bil veliko nižji. Če odmislimo dejstvo, da imamo demokracijo in
               ne več totalitarnega sistema, da imamo človekove pravice, ki so res tudi danes včasih
               kršene, a velikokrat manj kot pred 30 ali 25 leti. Moramo vseeno priznati, da na
               splošno živimo veliko bolje. Naša odgovornost danes je, da s spoštovanjem prava, s
               pridnostjo in odgovornostjo tudi z doslednim plačevanjem davkov omogočimo, da
               domovina ponovno razcveti in da hkrati odstranimo plevel, ki se uspešno utira pot med
               našo pšenico. Bodimo ponovno enotni, ko gre za našo domovino.</p>
               <p>Evropska unija, naša širša država, sama preživlja globoko politično krizo, a mlade
               generacije se vidijo kot Evropejci. Kot pravi moj sin: <q>»Sem Prlek, Slovenec,
               Evropejec.«</q> Ne smemo pozabiti, da je Evropska unija bila ustanovljena kot zaščitnica
               in varuh miru in da nam EU zagotavlja mir, olajša nam gospodarsko sodelovanje. Mi
               sami pa smo odgovorni za blagostanje, za plačevanje davkov, za rezultat na volitvah,
               za ugled domovine. Naravne lepote so bile podarjene, za drugo pa moramo poskrbeti
               sami. Tega nam ne bo dal nekdo od zunaj.</p>
               <p>Prisilimo politike in temu je namenjen precejšen del mojega govora danes, da delajo
               za dobro države in državljanov, ne le za svoje dobro in za dobro svoje stranke. Komu
               zaupamo vrhunske državniške naloge? Sposobnim strokovnjakom, ljudem visokih etičnih
               kvalitet in moralnega čuta, ljudem, ki nas nekaj tednov po volitvah ne izdajo, ki ne
               da se držijo obljub, ne spoštujejo svojega programa, kršijo moralne in etične norme,
               včasih celo pravne. Tu gre za odnos politika do sodržavljana. Ne gre za odnos do neke
               abstraktne institucije. Gre za odnos do države, do domovine.</p>
               <p>Domovino imamo, državo imamo. Rabimo še ustrezne voditelje. Voditelje, ki bodo
               državniki, ne samo politiki. Voditelje, ki bodo kot državniki videli interes države
               ne pa voditelje politike, ki vidijo le interes stranke in kako priti in se obdržati
               na oblasti. Voditelje, ki se bodo z vrednostnim sistemom znali opredeliti tudi do
               preteklosti, ker je tudi ta del naše zgodovine, vendar bodo hkrati trezno ocenili
               tudi sedanjost in imeli sposobnost uresničiti programe za boljšo prihodnost.</p>
               <p>Sama se nameravam vrniti v Slovenijo. Ne zato, ker ne bi imela ponudb iz tujine,
               ampak zato, ker imam Slovenijo rada, ker verjamem v  Slovenijo, ker verjamem v prihodnost, ker sem
               ponosna na mojo domovino in ker sem ponosna, da sem Slovenka, ker je v Sloveniji moje
               srce. V Sloveniji je že sedaj lepo, a se tega premalo zavedamo. Vsi si moramo
               prizadevati, da nam bo še lepše, za nas, naše otroke, naše zanamce. Hoditi moramo v
               isto smer. Če eni gredo na sever, eni na jug, bomo vedno na mestu. Moramo dalje
               graditi, ne rušiti. Graditi mostove, ne zidov. Le tako bomo lahko druga Švica. To smo
               še vedno lahko. A tudi v Švici vam vse ne bi bilo všeč.</p>
               <p>S ponosom obesimo slovensko zastavo in se veselimo praznika naše domovine. Ne ker je
               prost dan, ker je praznik naše domovine in naj nam lastna država nikoli ne bo nekaj
               samoumevnega. Bodimo kot ob osamosvojitvi. Enotni, pogumni, modri, samozavestni in
               odločni. Veliki in uspešni bomo toliko kolikor smo enotni, zato verjamem, da je
               posejano seme za Slovenijo padlo na plodovita tla in da bo dobra žetev. Če bi sledili
               sejalcu iz svetega pisma, naj semena ne padejo mimo plodovitih tal, prav tako ne na
               kamnita tla, kot piše v svetem pismu naj ne padejo med trnje, naj padejo na dobro
               zemljo in obrodijo sad, naj bo to trideseterni, šestdeseterni stoterni sad. Domovina
               je ena nam vsem dodeljena, kot je zapisal že Oton Zupančič. Naj nas naša domovina
               združuje in ne razdvaja. Rada te imam Slovenija, moja domovina.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Dr. Verici Trstenjak se lepo zahvaljujem za izreden nastop. Kot drugega glavnega
               govorca smo kot predstavnika mlajše generacije povabili Martina Lissiacha. Martin
               Lissiach se je predstavil z naslednjim opisom, citiram: <q>»Martin Lissiach, Tržačan,
               rojen pet let pred osamosvojitvijo Slovenije. Če na zemljevidu zapičimo šestilo v
               Trstu in narišemo krog s 500 kilometrov polmera ustvarimo območje, kjer se počutim
               doma. Predan kulturi, ki jo doživljam in si dnevno prizadevam, da bi jo doživljali
               tudi drugi. Sodelujem s slovensko kulturno-gospodarsko zvezo, kjer sem se v preteklih
               štirih letih ukvarjal s projektom LEX, ki ga je financiral program čezmejnega
               sodelovanja Slovenija-Italija 2007–2013. Trenutno se ukvarjam z razvijanjem kulturnih
               vsebin in projektov. Sodelujem tudi z Zvezo slovenskih kulturnih društev, ker z
               občudovanjem vsakodnevno sledim izjemnemu številu posameznikov, ki svoj prosti čas
               darujejo slovenski kulturi in slovenski narodni skupnosti. Tu sem zadolžen pri
               koordinaciji dejavnosti. Verjamem, da smo Slovenci v Italiji kvalitetni sooblikovalci
               prostora, v katerem živimo, zato sem z vsem navdušenjem in močmi sodeloval pri
               organizaciji festivala Slofest tako leta 2013 kot leta 2015.«</q> Konec citata.</p>
               <p>Gospod Martin Lissiach nam bo predstavil prispevek z naslovom Od različnosti k
               enotnosti. Beseda je vaša.</p>
            </sp>
            <sp who="SDT7:LissiachMartin">

               <speaker>MARTIN LISSIACH:</speaker>

               <p>Spoštovani! Ob današnji priložnosti, ko smo se Slovenci zbrali, da bi praznovali in
               razmišljali ob 25. obletnici slovenske suverene države, bi za svoje razmišljanje, da
               bi učinkoval lokalno, kot se temu pač pravi, izhajal iz globalnega. Kolegica me je na
               Facebooku preteklo soboto, na rojstni dan naše države  spomnila na pesem skupine 4 Non Blondes, ki je
               leta 1993 pravila tako: <q>"Twenty-five years and my life is still traying to get up,
               that great big hill of houpe for destination."</q> No, mogoče zveni provokativno začeti
               svoje misli v jeziku, ki ni slovenščina. V globalnem jeziku ali pa v jeziku naroda,
               ki se je prejšnji teden odločil, da ne bo več delil z nami vrednot, na katerih je
               zrastla združena Evropa. Prav tako provokativno pa naj dodam, da je moj zapis
               popolnoma skladen z akademskimi razpravami učinkovitejšega mednarodnega uveljavljanja
               slovenske znanosti, ki je zmožen le z opuščanjem našega jezika na univerzah v prid
               predavanja raziskovanja v angleškem jeziku. Kakor koli, pesem pravi, da pri 25 letih
               moje življenje si še prizadeva dvigniti to veliko goro upanja, da bi našla svoj
               cilj.</p>
               <p>Sam sem nekoliko starejši od Republike Slovenije. Rodil sem se 5 let pred njo in tako
               v zgodnjih otroških letih okusil le kanček skupne države Jugoslavije. Nimam torej
               znanja in izkušenj, da bi primerjal nekdanjo državo in današnjo. Danes pa vam
               predstavljam svoje poglede, to se pravi poglede predstavnika mlajše generacije na
               našo državo danes. Kakšna pa se mi zdi slovenska država danes? No, ostaja vtis, da po
               25 letih količine upanja ni ravno za goro, kot pravi že citirana pesem, ampak iskanje
               cilja je mogoče še vedno aktualno. Dejstvo pa je, da je Slovencem uspel pravi
               zgodovinski podvig, ko so si dokopali do lastne države, v duhu enotnosti, ki je
               združevala različnosti. S težkim srcem priznam, da se mi zdi danes včasih
               nepojmljivo, da je slovenski narod bil tako enoten in združen pred zahtevo svoje
               neodvisne države, da ohrani svojo identiteto in se zanjo bori.</p>
               <p>Spoštovani, dovolite mi, da vam citiram besede, ki jih je tržaški pesnik Miroslav
               Košuta povedal ob prejetju Prešernove nagrade leta 2011, citiram. <q>»Preveč strupa je v
               političnih obračunavanjih, preveč blatenja in izigravanja, pa vendar smo pred 20 leti
               premogli drugačno strpnost. Ob visokem skupnem cilju smo bili enotni v spoštovanju
               različnosti«</q> <stage>(konec navedka)</stage></p>
               <p>Ostajam prepričan, da se marsikdo še danes ne zaveda, da so se naši predniki v
               gozdovih borili za našo boljšo prihodnost, ne pa zato, da bi se mi danes borili za
               boljšo preteklost. Živimo namreč v napetih časih, ko se strahom in dvomom zremo v
               nejasno usodo skupnega evropskega doma, ko temelji globalna politika na medijskih
               finančnih in strankarskih špekulacijah. Marsikdaj so tarče teh špekulacij tisti, ki
               se nam zdijo različni. Z vsemi napori sem si prizadeval v preteklih mesecih razumeti
               določene izbire, odločitve. Med obotavljanjem se je kolona različnih pomikala počasi,
               v vrsti eden za drugim, tako kot naši dedje skozi glad in trpljenje v lepše življenje
               iz Dobove do Šentilja. In še, po 6 mesecih mi še vedno žal ni jasna bodeča žica, ki
               je na Primorskem oživela duhove razdelitve zidov in železne zavese. O dogajanju v
               Kopru v preteklih dneh o usodi Primorcev in njihove zemlje pa ne bom govoril, ker
               pričajo o tem dogodki sami.</p>
               <p>Kaj pa pri nas, pri Primorcih in Slovencih v Italiji? Zgodovinske travme so nas
               zaznamovale in nas ponekod zaznamujejo še danes. Počutili smo se marsikdaj različni,
               različni od večinskega prebivalstva naših krajev ali pa različni od matičnega naroda,
               ki je ponekod zrel na svoje rojake zunaj meja predvsem nedosledno. O tem odnosu bi
               rekel, da mora biti matična država lastnem narodnemu obrambnemu pasu, ki ga
               predstavljajo Slovenci, ki živijo v sosednjih državah, vzgled. Danes žal ne vem, ali
               nam je Republika Slovenija res vzgled.</p>
               <p>Identiteta Slovencev v Italiji je trdno povezana s kulturo, jezik, še zlasti skozi
               kulturo pojavlja v obliki najpomembnejšega elementa pri oblikovanju narodne
               identitete, če lahko v današnjem času ta izraz sploh uporabljamo.</p>
               <p>Pred 25 leti v obdobju, ki ga je Boris Pahor orisal z besedno zvezo Slovenska svatba,
               so Primorci z občudovanjem in navdušenjem sledili političnemu zgledu Cirila Zlobca in
               Matjaža Kmecla. Danes po četrtini stoletja pa tečejo že omenjene razprave o uporabi
               slovenščine oz angleščine na akademskem področju medtem, ko se mi na Primorskem v
               slovenskih šolah v Italiji dnevno borimo oziroma spopadamo z utrjevanjem slovenščine v šolskem svetu in
               vseh področjih našega delovanja.</p>
               <p>Vse ustanove Slovencev v Italiji od zvez društev do krovnih zvez, od Slovenskega
               stalnega gledališča do založb, od glasbene matice do Primorskega dnevnika, od Narodne
               in študijske knjižnice do Športne zveze, vsakodnevno bistveno prispevajo k utrjevanju
               in k razvijanju občutka pripadnosti slovenskemu narodu v tem okolju. Za nemoteno
               delovanje teh struktur, za katerimi se skriva ogromno ur predanosti ter
               požrtvovalnega in prostovoljnega dela, so potrebna ustrezna sredstva. Ne pa že
               slišani izreki z žugajočimi prsti, da bo treba, dragi zamejci, zaradi finančne krize
               tudi malo prostovoljnosti.</p>
               <p>Brez stvarne podpore matice bi se tehtne vsebine razvodenele in bi bili prisiljeni k
               temu, da ohranimo le spomin na pretekle dni. Poleg tega mora biti pozornost matične
               države usmerjena ne le na sredstva, temveč tudi na potrebo po usmerjanju odnosa. Kar
               ogroža naš obstoj niso le asimilacijske dinamike, temveč takoimenovani manjšinski
               kompleks ali drugače rečeno občutek različnosti. Naj pojasnim. Čez to se dogaja
               namreč, da temelji odnos do naše skupnosti na predpostavki, da je folkorizirana. Naj
               ta pojem posplošim in ponazorim s preprostejšimi besedami. Slovenci v Italiji
               marsikdaj ugotavljamo, da je naša podoba v očeh matice napačna. Mi smo maloštevilna
               narodna skupnost, kot ni res, da se omejujejo na povprečne lokalne dogodke, katerih
               ne gredo vsebine čez vaško zborovsko petje, priložnostno igranje folklorne glasbe na
               harmoniko ter narečno gledališče. Ta paradoksalna podoba pa postane zaznavna ob vseh
               usmiljenih trepljanjih po ramenih, z izjavami polnimi nevednega in torej namišljenega
               razumevanja. Dragi zamejci, saj bo. Ali pa presenečene ugotovitve: A s Trsta? Kako
               to, da tako dobro govorite slovensko?</p>
               <p>Da ne omenjamo nesmiselnih izjav kot so: Zamejci, a vi pa ste zaščiteni? Ob vsakem
               trepljanju po ramenih se utrjuje občutek, da smo mogoče v slabem ali pa v dobrem
               različni. Ampak, če nadaljujem. Poleg strukturne podpore, da bi omogočili vsem
               uveljavljenim ustanovam, da nemoteno delujejo naprej, mislim, torej, da potrebujemo
               Slovenci z Italije podporo in pozornost, ki naj bosta usmerjeni v spremembo naše
               podobe v očeh širšega okolja in marsikdaj tudi v nas samih.</p>
               <p>Tudi v tem primeru gre poudariti, da je podoba slovenske narodne skupnosti v Italiji
               v očeh matice nekoliko izkrivljena. Marsikdo si namreč predstavlja, da so etične,
               jezikovne in politične napetosti še vedno zelo močne in da se Slovenci v Italiji
               dnevno borimo proti fašistom. Tu gre jasno poudariti. Nihče ne izvaja na našo
               skupnost asimilacijskih pritiskov. Ne bojimo se govoriti našega jezika, ker so se
               časi spremenili. Mlada generacija je zrasla brez strahu, da jo bo kdo psoval, ker
               govori slovenščino v javnosti. V Italiji se je odnos večine do manjšine popolnoma
               spremenil. Postali smo zanimivi in dnevno gradimo našo samozavest. Samozavest naše
               skupnosti je tudi ključ uveljavljanja in razvijanja te skupine ljudi, ki živi zunaj
               meja Republike Slovenije. Ta pa se razvija v odnosu do drugih. Še največ sosedov.
               Samozavestna narodna skupnost ima veliko večje možnosti, da še naprej razvija svojo
               kulturo. Posledica tega naj bi bila torej pozitivna <gap n="…"/> Slovencev v Italiji, temveč
               tudi za celotni slovenski kulturni prostor. Ampak dajemo po besedah Otona Župančiča
               ne le piti nje bolesti, ampak tudi nje prelesti.</p>
               <p>Lahko naštejem namreč ogromno faktorjev, ki so v tem obdobju pozitivni. Prvi med
               vsemi je že omenjena radikalna sprememba odnosa med Slovenci v Italiji in večinskim
               prebivalstvom. O tem pričajo tudi izsledki evropskega projekta LEX, ki ga je
               financiral program čezmejnega sodelovanja Slovenija-Italija med leti 2011 in 2015.
               Veliko je otrok iz italijanskih družin, ki jih starši vpisujejo v slovenske šole iz
               številnih razlogov, kar nas osrečuje, ker je naša različnost postala zanimiva. Novi
               zrak, ki ga je prinesla Evropa, je prisilil dve glavni organizaciji Slovencev v
               Italiji – Slovensko kulturno gospodarsko zvezo in Svet slovenskih organizacij – da
               sodelujejo. Smo različni.</p>
               <p>Ena organizacija je dedič Narodnoosvobodilnega boja, partizanstva in Osvobodilne
               fronte. Druga pa izhaja iz katoliške liberalne in antikomunistične tradicije, ki je
               doživela v povojnem obdobju hude travme. Različni smo po nazoru, ideologiji in
               zgodovini. Kljub razlikam pa smo se zedinili in smo začeli tvorno sodelovati.
               Ponavljam. Socialdemokratično in katoliško usmerjeni smo začeli sodelovati.  V ponedeljek in torek sta
               sestavili ti dve organizacijo na primer skupno delegacijo in obiskali Nemce na južnem
               Tirolskem.</p>
               <p>Prav tako gre omeniti obe organizaciji, ki sta se znali povezati s sorodnimi
               založbami, založništvom tržaškega tiska in mladiko in skupaj spravila na noge sodobni
               kulturni center Tržaško knjižno središče. Šlo je za različni založbi, ampak enotni.
               Bistveno je bilo pri tem projektu ogromno delo in izjemno prizadevanje Urada za
               Slovence v zamejstvu in po svetu, ki je videl v tem sodelovanju prihodnost in je v
               prvi osebi sodeloval pri njegovi realizaciji.</p>
               <p>Primerov dobrih praks je še veliko. Slovenci v Italiji smo se odločili, da ne bomo
               več različni in da si bomo končno priznali, da smo po besedah naše podpornice
               generalne konzulke Republike Slovenije v Trstu Ingrid Sergeš, kvalitetni
               sooblikovalci prostora v katerem živimo. Tako je v Trstu leta 2013 in leta 2015
               zaživel večdnevni festival Slovencev v Italiji Slofest, s katerim smo se z največjim
               ponosom, da smo Slovenci odprli Trstu pa čeprav smo kljub številnim pozivom pogrešali
               obiskovalce iz matične države.</p>
               <p>Spoštovani, po vsem povedanem se mi zdi, da se je princip zgleda matične države do
               skupnosti, ki živi do skupnosti, ki živi zunaj njenih meja zavrtel za celih 360
               stopinj. Kdo je vzgled komu?</p>
               <p>V iskanju svetlih zgledov matice svojim rojakom, ki živijo v objemu tržaškega zaliva,
               Soče in v senci Matajurja ter v Kanalski dolini, sem se nekoliko izgubil. Pa vendar
               sem prepričan, da bomo to skupno pot prav gotovo našli z zaupanjem v sočloveka, s
               sodelovanjem, z vero boljši jutri in z zavestjo, da je za nami neprizanesljiva
               zgodovina, ki nas mora danes združevati, z občutkom solidarnosti, ponosa in varnosti
               socialnega okolja, ki nam dovoljuje, da živimo v takem tako lepem območju Evrope.
               Časi, v katerih živimo, so včasih virtualni, ampak Slovenci moramo biti konkretni
               ljudje, ki moramo mlajšim rodovom pustiti konkretne odgovore. Pri tem procesu pa ne
               smemo nikogar izključevati. Nihče ne sme ostati sam, pa čeprav smo si med seboj
               različni. Da, draga matična država, različno smo. Eni rečemo nona in nono, drugi pa
               babica in dedek. Eni jemo pašto, druge testenine, eni njoke drugi svaljke. Eni pijemo
               teran, drugi pa kabernet. Celo narod je različen. Narod, ki se ne zna odločiti med
               Laškim ali Unionom, med Mariborom in Ljubljano, med dramo in mestnim gledališčem, med
               partizani in domobranci, med desnico in levico, med Metelkovo in Rogom, med BTC in
               E.Leclercom, med Mercatorjem in Tušem ali Hoferjem in Lidlom, med sirovim in mesnim
               burekom naših nepogrešljivih nekdanjih in od nas različnih južnih bratov, med Delom
               in Dnevnikom, med Borisom ali Sebastjanom Cavazzo, med polkom in valčkom, med Bledom
               ali Bohinjem, med severno ali južno obvoznico, med za in proti na referendumu za
               istospolne poroke. Skratka, še enkrat ponovim, različni smo.</p>
               <p>Združuje pa nas slovenski jezik, slovenska kultura in država, v kateri ne živijo le
               Slovenci, ampak tudi, kot bi rekel Lojze Kovačič, prišleki, ki bi jih morali znati
               sprejeti. Združujejo nas štiri sosednje države, v katerih pa ne živijo samo tujci,
               ampak tudi Slovenci. Združuje nas Evropa. In njena zasluga, da lahko dnevno obiščem
               državo, v kateri se počutim doma, ne da bi z osebno izkaznico v roki čakal na mejnem
               prehodu.</p>
               <p>Danes je čas, da po petindvajsetih letih, draga Slovenija, ponovno skupaj vsi skupaj
               praznujemo različnost. Enotno, seveda. Najlepša hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Tudi gospodu Martinu Lissiach se lepo zahvaljujem za njegov izjemen prispevek. In kot
               tretji nam bo svoj prispevek z naslovom S slovensko domovino praznujemo tudi v
               Združenih državah Amerike preko video posnetka predstavil Joe Valenčič, predavatelj,
               zgodovinar, filmar, strokovnjak za odnose z javnostmi in raziskovalec življenja
               Slovencev na severnoameriški celini, predsednik slovensko-ameriškega glasbenega
               muzeja. Joe Valenčič je eden vidnejših članov slovenske skupnosti v Clevelandu ter
               eden najbolj dejavnih, ki predstavlja svoje delo tudi v Republiki Sloveniji.  S svojim raziskovanjem
               prisotnosti Slovencev v Združenih državah Amerike je Joe Valenčič pripomogel k
               zavedanju o pomembnosti slovenske dediščine, še posebej glasbe na ameriških tleh. Kot
               velik poznavalec glasbenega izročila slovenskih izseljencev na ameriških tleh je eden
               od ustanoviteljev edinstvenega muzeja na svetu Clevelandskega muzeja Polka. O svojih
               dognanjih v zvezi s pečatom, ki so ga Slovenci in slovenska kultura pustili v
               Združenih državah Amerike tudi predava in snema dokumentarne filme. Prosim za
               videoposnetek.</p>
            </sp>
            <sp who="SDT7:ValenčičJoe">

               <speaker>JOE VALENČIČ:</speaker>

               <p>Hello in lep pozdrav iz Clevelanda. Jaz sem Joe Valenčič, predsednik
               slovensko-ameriškega Polka muzeja tukaj v Clevelandu National Cleveland-Style Polka
               Hall of Fame and Museum. Sem tudi predsednik federacije društev slovenskega narodne
               podporne enote s clevelandsko okolico in imam slovensko radijsko oddajo vsako
               soboto.</p>
               <p>Cleveland je največji <stage>/ nerazumljivo/</stage> za Slovence izven Evrope. Do 100 tisoč
               prebivalcev slovenskega porekla tukaj v naši okolici. Slovenci so emigrirali v
               Clevelandu pred 130 let. Med tem so si zgradili celo slovensko metropolo, slovenskimi
               kulturnimi dvoranami, cerkve, trgovine, <stage>/ nerazumljivo/</stage> društva, pevske zbore, to je
               bogata kulturna dediščina, ki se vedno razvija in ki jo še vedno uživamo. Te dneve
               tudi mi praznujemo 25. letnico samostojnosti Slovenije, ker pred 25 leti smo mi tudi
               delali vse, kar smo mogli, da bi ZDA sprejela Slovenijo kot samostojno in
               demokratično. V 20. stoletju, kadar je bila domovina ogrožena mi Slovenci v severni
               Ameriki smo se združili <stage>/ nerazumljivo/</stage> na pomoč, za časa prve svetovne vojne, med
               drugo svetovno vojno in potem pa tudi v letu pred 1991. Ker je Slovenija v <stage>/
               nerazumljivo/</stage> s svojo samostojnostjo in potem <stage>/ nerazumljivo/</stage> napadena, mi Slovenci v
               ZDA in naši prijatelji smo se mobilizirali vam na pomoč. 1. julija 1991 predstavniki
               naših društev so se zbrali skupaj pod imenom United American for Slovenia. Združeni
               Američani za Slovenijo. Organizirali smo se, da bi pozvali predsednika Busha ter naj
               prizna Slovenijo kot neodvisno demokratično državo. Začeli smo pošiljati pisma na
               Belo hišo, kontaktirali smo državne funkcionarje, zbirali smo podpise, po peticijah,
               imeli smo radijske oddaje, intervjuje, srečali smo se s senatorjem Johnom <stage>/
               nerazumljivo/</stage> in drugimi, vse, da bi pripoznali Slovenijo kot sasmostojno. V aprilu
               1992 se je uresničilo. Jaz sem bil med tistimi, ki smo dvignili slovensko zastavo
               zraven našega od Združenih držav. Bili smo ponosni na našo domovino in še vedno smo.
               Toliko se je zgodilo med tem. Slovenija je zdaj v Evropski uniji, Nato, v evrozoni.
               Pred 25 let nismo imeli interneta, ni Wi-fi, ni Facebooka. Skozi tehnologijo zdaj
               imamo tudi eno virtualno Slovenijo po celem svetu, brez mej. Mi smo tukaj v Ameriki
               izkoristili vse, kar je nam Amerika nudila. Priložnost, sredstva, tehnologija, da smo
               si izoblikovali življenje za sebe in za naše družine in tudi za našo virtualno
               Slovenijo tukaj, posebej v Clevelandu. Naredili smo si tudi kariere in smo
               profesionalci, strokovnjaki, glasbeniki, zdravniki, podjetniki, profesorji, politiki,
               v kulturi. Lahko pa ponovim,
               kar smo mi Slovenci v Ameriki rekli vam v Sloveniji pred 25 leti. Izkoristite naše
               znanje, povezujte se z nami. Radi pomagamo Sloveniji. Mi smo lahko vaši kontakti po
               Ameriki. Lepo praznujte, mi bomo tudi in pridite kdaj nas obiskat. Happy birthday
               Slovenia. <stage>/ aplavz/</stage></p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Gospodu Valenčiču se lepo zahvaljujem za njegov prispevek. Vsi skupaj pa mu pošiljamo
               prisrčne pozdrave čez lužo.</p>
               <p>Vsem vabljenim govorcem se iskreno zahvaljujem za sodelovanje. Zahvala velja tudi
               govorcem v drugem delu našega srečanja, ki so prijavili svoje 10-minutne prispevke in
               jih bomo imeli priložnost slišati po odmoru. Ob tem vas obveščam, da bodo na ekranih
               prikazana pisma podpor, ki ste nam jih Slovenci in Slovenke zunaj meja Republike
               Slovenije naslovili v času osamosvajanja Slovenije. Tako pred plebiscitom kot ob
               razglasitvi samostojnosti in mednarodnega priznanja. Nekatera pisma so razstavljanja
               tudi v vitrini. Hkrati vas vljudno vabim na ogled razstave poročanja časnikov v
               Združenih državah Amerike v vojni za Slovenijo, v organizaciji Združenja za vrednote
               slovenske osamosvojitve.</p>
               <p>Srečanje bomo nadaljevali ob 11. uri, ko bom vodenje za del srečanja predal moji
               podpredsednici gospe Aniti Koleša. Hvala.</p>
               <p><stage type="time">(Vseslovensko srečanje je bilo prekinjeno ob 10.31.)</stage>
               </p>
               <stage type="time">(Vseslovensko srečanje se je nadaljevalo ob 11.04.)</stage>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Spoštovani gostje, lepo prosim, če zasedete svoja mesta.</p>
               <p>Dovolite, dragi gostje, da vas pozdravim v tudi svojem imenu in, da seveda
               nadaljujemo razpravo letošnjega XVI. Vseslovenskega srečanja. Vsekakor nas veseli, da
               je bilo precejšnje zanimanje tudi za razpravo in v tem delu bomo poleg že najavljenih
               govorcev imeli možnost tudi ostali prisotni, da predstavimo svoj vidik, seveda glede
               na temo srečanja. Zato Vas vabim, da tisti, ki bi se radi k razpravi javili oddate
               izpolnjeno prijavnico, da vas lahko uvrstimo v prvi razpoložljivi čas na tem
               srečanju. Še nekaj tehničnih napotkov. Opozorimo naj vas, da se je potrebno držati
               napotil, ki ste jih prejeli v <q>"mapci"</q> na klopi, da ko ste pozvani k besedi poveste
               tudi svoje ime in priimek, zato, da bomo vse prav zapisali na magnetogram oziroma se
               bo zapisalo na magnetogramsko besedilo in pa seveda vas tudi prosim, da potem ko
               boste svojo razpravo povedali tudi ugasnete mikrofon, zato da bomo slišali
               naslednjega govorca.</p>
               <p>V ta del razprave smo razvrstili devet govorcev, in najprej vabim k besedi Tonya
               Lenka, ki živi v Avstraliji od leta 2002 in je predsednik slovenskega društva v mestu
               Gold coast. Naslov njegovega prispevka je Medgeneracijsko povezovanje Slovencev v
               Avstraliji. Lepo prosim gospod Tony Lenka.</p>
            </sp>
            <sp who="SDT7:LenkoTony">

               <speaker>TONY LENKO:</speaker>

               <p>Lepo pozdravljeni. Moje ime je Tony Lenka, in v čast mi je, da lahko sedim tule in
               delim izkušnje, ki sem si jih pridobil v zadnjih 14 letih življenja v tujini. Jaz sem
               drugače nova generacija izseljencev. 30 let sem živel v Sloveniji in sem se v letu
               2002 odločil, da bi mogoče pogledal še kje drugje kako se živi in dela, in v letu v
               2002 odšel najprej v Novo Zelandijo in potem v Avstralijo. Danes sem predsednik
               slovenskega društva v mestu Gold Coast v Avstraliji. Imam svoje podjetje. 14 let
               živim v Avstraliji s svojo družino. Imam dva otroka. Imam zanimive izkušnje iz
               življenja v Sloveniji, iz življenja v Avstraliji in predvsem pa želim z vami deliti
               izkušnje, ki sem si jih pridobil v delu v slovenski skupnosti in povezovanju, kako
               živeti med različnimi vrednotami z različnimi pogledi na našo domovino.</p>
               <p>Se pravi, v prvi vrsti je zanimivo to, da jaz sem odšel, eni ste bili prisiljeni,
               odšli smo zaradi različnih namenov. Jaz osebno sem odšel zaradi kariernih idej. Imel
               sem idejo, da bi mogoče lahko delal še kje drugje v tujini in seveda zdaj v slovenski
               skupnosti kjer smo, srečamo zgodbe raznoraznih ljudi in lansko leto je dejansko v
               mestu Gold Coast prišlo, situacija je bila tako daleč, da me je aprila 2000 takratni
               predsednik poklical iz kluba in rekel, klub bomo zaprl. In jaz sem takrat odločil, da
               verjetno moram jaz nekaj vrniti Sloveniji. Glede na to, da sem bil zadovoljen 30 let
               in je čas, da zadevo spremenimo. In ravno ta zadeva in ta izkušnja je tista, ki je
               verjetno zanimiva zdaj za marsikoga, tako kot smo prej slišal od Martina iz Trsta.
               Sem se jaz dejansko soočil z zelo zanimivi zgodbami, kjer smo se nekako v enem klubu
               srečali ljudje, ki so odšli v 50 letih, 60 letih in živijo v enem spominu na
               Slovenijo. In seveda vsi tisti, ki smo v zadnjih 10, 14 letih prišli, ki imamo mogoče
               splet različnih drugih izkušenj.</p>
               <p>V glavnem zdaj to kar je najbolj zanimivo je zelo na kratko. Povzetek je, da, kako
               danes uspevamo. Danes klub dejansko zelo dobro živi, imamo okrog 100 članov.  V tem času, se pravi samo
               v času pol leta, je zaživelo življenje med obema generacijama. To pomeni, da imamo v
               klubu aktivne člane, ki so stari od 18 do 85 let. Poslušamo zelo različno glasbo,
               vendar združujejo nas zadeve, ki jih dejansko vsako nedeljo vzdržujemo. To so jezik,
               hrana, naša kultura Humor, povezovanje na osnovi zgodovine, ki jo imamo in ustanovili
               smo slovensko šolo, se pravi, da imamo sedaj vsako soboto prve skupine Slovencev in
               tudi Avstralcev, ki prihajajo v našo slovensko šolo. Prihodnost kaže zelo dobro.</p>
               <p>Kaj je bilo tisto glavno, ki mogoče nekdo lahko prinese na drugi del sveta? Tisto,
               kar nam je zaenkrat uspelo, je to, da je treba imeti strašno razumevanje.
               Predstavljate si, da imate starše ali pa ste imeli starše in ta generacijski predor
               različnih vrednot je lahko ogromen. Se pravi, nekdo, ki je star 30 let in nekdo, ki
               je star 80 let, je izredno zanimivo kako se lahko združimo v enem klubu, organiziramo
               en piknik, delimo odgovornosti v kuhinji, pri strežbi in vsem tem.</p>
               <p>Glavno, kar nam je bilo pomembno za uspeh, je, da smo si določili kaj je naš namen,
               kaj je tisto, ki nas združuje, zakaj smo tam? Se pravi identifikacija nekih osebnih
               vrednot v klubu je popolnoma v ozadju in smo izključno tam zaradi tega, ker smo
               Slovenci, ker želimo ostati in razširiti našo kulturo. Zaenkrat kaže odlično.</p>
               <p>Če pridete kdaj v naše mesto <gap n="…"/> ste dobrodošli. Vsako nedeljo smo odprti od enih
               popoldne naprej. Prirejamo različne športne aktivnosti, imamo enkrat mesečno večji
               piknik, kjer je potem tako kot gasilska veselica v Sloveniji. Imamo še ogromno idej
               za prihodnost. Eden od razlogov zakaj sem danes tu je, da slišimo izkušnje drugih kaj
               se dogaja drugod po svetu in delimo to naprej. Hvala lepa.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Najlepša hvala, gospod Lenko. Hvala tudi za povabilo, se bomo oglasili na vaš piknik.
               Veseli pa nas tudi, da je vedno kdo z nami iz daljne Avstralije, tako da dobimo
               izkušnje tudi od naših Slovencev, ki živijo tam.</p>
               <p>Po programu pa je naslednji na vrsti Erik Masten, predstavnik Agro-Slomaka. Gospod
               Masten je tajnik Kmečke zveze Trst, prispevek pa je naslovil Zemlja zamejska, zemlja
               slovenska. Najprej pa si bomo ogledali TV prispevek o zamejskem kmetijstvu, ki je bil
               objavljen v oddaji Ljudje in zemlja, in sicer v nedeljo 5. 6. 2016. Prispevek sta
               pripravili novinarki Mirjam Muženič in Špela Lenarčič.</p>
               <p>Če povzamem slovenskim vinogradom v tržaški pokrajini, kjer sta doma tudi stara sorta
               trte Glera in žlahtno vino Prosekar, sporazum med domačo Furlanijo-Julijsko krajino
               in sosednjo deželo Veneto o zaščiti tega vina, ni prinesel skoraj ničesar. Okoljska
               zaščita Natura 2000 pa je tamkajšnjim kmetom dejavnost na lastni zemlji tako omejila,
               da seštevajo milijonsko škodo.</p>
               <p>Poglejmo najprej ta prispevek oziroma videoposnetek. Prosim.</p>
               <p><stage>/ Video posnetek./</stage></p>
               <p>Prispevek gospe Jelene Malnar smo prestavili na naslednjo točko. S tem prispevkom je
               malo zamika, ampak bomo potrpežljivi.</p>
               <p>Gospod Masten bo najprej nekaj povedal. Izvolite.
               </p>
            </sp>
            <sp who="SDT7:MastenErik">

               <speaker>ERIK MASTEN:</speaker>

               <p>Spoštovane poslanke in poslanci, cenjeni gospe in gospodje.</p>
               <p>Vsak narod ima svoj prostor. Izven prostora naroda ni. Tega načela so se dobro
               zavedali naši predniki, ki so se z vsemi razpoložljivimi sredstvi borili za ohranitev
               slovenske zemlje v zamejstvu. Slovenske zamejske kmečke organizacije, ki združujejo
               slovenske kmete v zamejstvu in kot take predstavljajo pomemben steber narodnostne
               identitete, so sestavni del slovenske narodnostne skupnosti ter so nosilci obstoja in
               razvoja slovenskih kmetij, ohranjajo poseljenost podeželja s slovenskim življem ter
               zagotavljajo trajnostni razvoj podeželskega območja.</p>
               <p>Omejene naravne danosti ter strukturne šibkosti kmetij, ki vedno težje kljubujejo
               političnim in novim tržnim izzivom, odseljevanju mladih izobraženih ljudi, ki v
               kmetijstvu ne vodijo možnosti razvoja, ker se z majhnimi kmetijami ne morejo
               ustvariti lastne eksistence, so pomembna vprašanja, s katerimi se soočamo slovenski
               kmetje v zamejstvu v vseh štirih sosednjih državah.</p>
               <p>Če je kmetijstvo važno za celotno skupnost, je še pomembnejše za manjšine, za katere
               pomeni ne le važno gospodarsko dejavnost, temveč tudi najučinkovitejše sredstvo za
               ohranitev svoje narodne identitete. Slovenci bi v zamejstvu brez kmetijstva izgubili
               vezi s svojo zemljo, ki je v pretežni meri tudi prostor našega bivanja, naše kulture,
               naše tradicije. Manjšini brez zemlje so dnevi šteti.</p>
               <p>Če pripadniki slovenske narodne skupnosti zapustimo svoj bivalni prostor izgine
               narodna skupnost in pravice, ki so vezane na slovensko poselitveno strukturo na
               določenem območju.</p>
               <p>Pripadniki slovenskih narodnih skupnosti v zamejstvu se borimo in kljubujemo
               številnim različnim ideološkim in političnim pritiskom. Upirati se moramo
               diskriminacijam in se boriti za svoj obstoj na svojem naselitvenem prostoru. Veliki
               politični in družbeni pritiski so zaznamovali povojno obdobje in so prizadeli celotno
               slovensko zamejsko stvarnost, posebej pa zemljo kot gospodarski in bivalni prostor.
               Kot na tekočem traku, so pristojne oblasti izvajale razlastitvene posege, ki so z
               redkimi izjemami bile neupravičene in namensko izvedene pod pretvezo javne koristi.
               Slovenski zamejski kmetje so kmalu spoznali, da se le združeni lahko uspešno
               zoperstavijo omenjenim pritiskom večinskega naroda.</p>
               <p>Ta je bil tudi eden glavnih razlogov, ki je privedel do ustanovitve že v letu 1950
               slovenske kmečke stanovske organizacije na tržaškem. Ogroženost zaradi nevarnosti
               odtujevanja slovenske zemlje se je razširila tudi na ostala območja, kjer smo
               Slovenci zgodovinsko prisotni izven meja matične Slovenije. Čeprav so bili razlogi in
               oblike pritiskov različni, vsi pa so silili slovenske kmete k združevanju moči, kar
               je dalo povod za nastanek organiziranih oblik skupnega nastopanja.</p>
               <p>Njihovo delovanje je šlo pretežno v dve smeri. Utrjevanje in posodabljanje
               strokovnega znanja in utrjevanje tako stanovske kot narodne zavesti. Stanovske
               organizacije so se in se še zavedajo, da slovenskemu kmetu v kmetijstvu pretita dve
               vrsti nevarnosti. Odpad od narodnega telesa in gospodarski propad.</p>
               <p>Prizadevnost in zavzetost slovenskih zamejskih kmetov sta omogočili, da je kljub
               žrtvam teritorija, ki jih je vsilil družbeni razvoj, pretežni del zamejske zemlje
               ostal v slovenskih rokah. Ob tem pa je prišlo tudi do kakovostnega napredka, ki je v
               številnih primerih postal odličje v vseh kmetijskih usmeritvah, ki so vezane na
               teritorij.</p>
               <p>V zadnjem času je prišlo v družbi v odnosu do krajine in širše do zemlje do novih
               pristopov. Sodobni človek se predvsem v gospodarsko razvitih državah čedalje bolj
               zaveda edinstvenega neobvladljivega bogastva, ki je zemlja. Toda tudi dobronamerni
               pristop družbe do okolje skriva za kmetijstvo zaskrbljujoče pasti, ki izhajajo iz
               prepričanja, da je kmetijstvo za okolje škodljivo oziroma škodljiva dejavnost.  Zato ga je treba izločiti
               ali vsaj drastično omejiti, predvsem na zavarovanih območjih. Ti občutki nas
               spremljajo predvsem v zvezi z upravljanjem zemlje na območjih vključenih v Natura
               2000, kjer je načelno kmetijska dejavnost dovoljena in celo spodbujena, v resnici pa
               strogo omejena. Ta pristop na prvi pogled sicer ne ogroža lastnine, v daljšem
               časovnem razmiku pa se v lastnika usidra prepričanje, da ne razpolaga več s svojo
               zemljo kar spodbuja opuščanje in ne malokrat tudi odtujitev te dobrine.</p>
               <p>V zvezi s tem želimo poudariti, da so posledice, ki nastanejo iz prikazanega odnosa
               družbe do kmetijstva, sicer slična z gospodarskega vidika tako v matici kot v
               zamejstvu. Posledice pa so v zamejstvu hujše. Ker spremlja gospodarsko škodo tudi
               narodnostno obubožanje zaradi krčenja narodnega teritorija. Radi bi poudarili, da
               naša kritičnost do zavarovanih območij ne izhaja iz predsodkov, vsaj smo prepričani,
               da je zaščita naravnih danosti nujna za človeka. Kritični pa smo do načina izvajanja
               zaščite, ki ne upošteva človeka kot prvega nosilca aktivnega varstva okolja.</p>
               <p>Pri tem želim opozoriti prisotne na dejstvo, da so teritorij, na katerih so
               zgodovinsko naseljene slovenske zamejske skupnosti v sosednih državah Italiji,
               Avstriji, Madžarskem in na Hrvaškem, pretežno vključeni v zavarovana območja Natura
               2000, naravne parke in rezervate. Upravljanje omenjenih območij pa je na milost in
               nemilost prepuščeno birokratskemu aparatu večinskega naroda, ki ohranitvi in razvoju
               slovenskih narodnih manjšin predpostavlja strogo zaščito okolja in naravnih danosti.
               V takih razmerah so slovenske zamejske manjšinske skupnosti na dolgo rok izločene iz
               svojega bivalnega prostora in posledično kot strnjena narodna skupnost. Zato je skrb
               zamejskih kmečkih organizacij, da prepričevalno vplivajo tako na oblasti kot na javno
               mnenje, da je primarni sektor v sodobnejših oblikah kmetovanja samoumeven
               spremljevalec narave. Te oblike, ki omogočajo pridelavo in izdelavo čedalje
               kakovostnejše kmetijske ponudbe so popolnoma usklajene s pričakovanjem potrošnikov.
               Razmerje med kmetom, proizvajalcem in potrošnikom je vedno tesnejše in se izraža še
               zlasti v neposredni prodaji na turističnih kmetijah in krajevnih tržnicah. Zamejske
               skupnosti so osvojile to potrebo in jo iz leta v leto udejanjajo v rastočem obsegu.
               Bi pa jo lahko še v večji meri uveljavile, če bi pri tem imeli večjo podporo družbe
               in politike.</p>
               <p>V prvem delu smo poudarili, da so zamejski kmetje čutili potrebo po združevanju, kar
               se je izkazalo kot učinkovito sredstvo za obrambo kmečkih in narodnostnih pravic.
               Novi časi nam omogočajo tesnejše in višje oblike sodelovanja med zamejskimi kmečkimi
               skupnostmi in matico. Najvidnejša oblika omenjenega sodelovanja je prav gotovo
               Agra-Slomak, ki v koordinaciji Ministrstva za kmetijstvo, gozdarstvo in prehrano
               Republike Slovenije povezuje slovenske zamejske kmečke organizacije in omogoča skupne
               pobude kot so npr. izdelava čezmejnih programov ter skupni nastopi na različnih
               pobudah in sejmih kar izpričuje obstoj in prisotnost pestre zamejske kmetijske
               stvarnosti.</p>
               <p>Pri naših naporih za ohranitev in razvoj zamejskega kmetijstva bi se radi zahvalili
               vsem inštitucijam, ustanovam in organizacijam v matici, s katerimi plodno sodelujemo
               in nas podpirajo v naših prizadevanjih. Pri tem izstopajo Ministrstvo za kmetijstvo,
               gozdarstvo in prehrano, Urad za Slovence v zamejstvu in po svetu, Kmetijsko gozdarska
               zbornica Slovenije in Zadružna zveza. V zamejstvu pa, želimo še zahvaliti Generalnim
               konzulatom, ki nas podpirajo in s katerimi plodno sodelujemo. Njim in vsem, ki na
               katerikoli način pripomorejo, da so naša prizadevanja in delovanja uspešni se moramo
               zahvaliti, da z združenimi močmi ustvarjamo skupni kmetijski prostor in uveljavljamo
               načelo, da je zemlja zamejska, zemlja slovenska. Hvala. 
               </p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Gospod Masten, najlepša hvala za vaš zanimiv prispevek.</p>
               <p>Bomo videli ali nam bo uspel tale RTV prispevek, ki bi naj ilustriral vaš govor.</p>
               <p><stage>/ video posnetek RTV Ljubljana/</stage> Hvala lepa tudi za ta zanimiv prispevek.</p>
               <p>Kot naslednja govorka pa se nam predstavlja Jelena Malnar, predsednica Slovenske
               konference Svetovnega slovenskega kongresa s prispevkov: Četrt stoletja povezovanja
               Slovencev po svetu. Tudi tukaj mislim, da bomo prispevku dodali še video
               posnetek.</p>
            </sp>
            <sp who="SDT7:MalnarJelena">

               <speaker>JELENA MALNAR:</speaker>

               <p> Lepo pozdravljeni! Hvala za vabilo. Bi prosila, če se prezentacija kar vrti dokler
               predstavljam, ker je prezentacija s slikami, z utrinki iz naših dogodkov, o katerih
               boste slišali v mojem prispevku: Četrt stoletja povezovanja Slovencev v Sloveniji in
               v svetu.</p>
               <p>Svetovni slovenski kongres skupaj z svojo in našo domovino letos praznuje
               25-obletnico obstoja. Oba sta bila pred 25 leti uresničitev sanj o enotnosti in
               samostojnosti. Iz teh mislih in želja so nastali zametki za ustanovitev organizacije,
               ki bi povezovala vse Slovence v Sloveniji in svetu še posebno tisto živeče izven meja
               matične države.</p>
               <p>Svetovni slovenski kongres je nastal v dramatičnih, a odločilnih trenutkih za
               Slovenijo. Na ustanovnem kongresu konec junija leta 1991 je sodelovalo preko 350
               delegatov iz vrst kulturnikov, znanstvenikov in drugih iz posameznih društev iz
               sveta, zamejstva in Slovenije. Prisotni so si zavezali, da si bodo v svojih državah
               in v političnih krogih prizadevali za mednarodno priznanje in suverenost
               Slovenije.</p>
               <p>Svetovni slovenski kongres je sestavljen iz mreža konferenc po svetu s stičiščem v
               Ljubljani. Od svojih začetkov gradi mostove med Slovenci s Sloveniji in zunaj njenih
               meja na kulturnem, gospodarskem, znanstvenem in družabnem področju. Še posebej
               pomembno vlogo povezovanja z Slovenci izven Slovenije preko svoje razpršene mreže in
               kot središče za poročanje o stanju v Sloveniji, je opravil prav v času osamosvajanja
               in mednarodnega priznavanja Slovenije. S to vizijo in ciljem je nadaljeval vse do
               današnjega dne.</p>
               <p>V 25 letih smo organizirali že 9 konferenc zdravnikov iz Slovenije in sveta, v jeseni
               letos bo potekala 9 konferenca znanstvenikov in gospodarstvenikov iz Slovenije in
               sveta. Vseh konferenc v 25 letih delovanja SSK vključno z letošnjimi bo kar ena 31.
               To pomeni, da smo v Sloveniji samo na področju znanosti privabili nekaj 100
               slovenskih znanstvenikov, ki živijo in delajo izven Slovenije in so slovenskimi
               kolegom s svojimi referati predstavili svoja znanja ter osebne in mednarodne dosežke,
               mnogi pa so vzpostavili tudi tesnejše stike s tukajšnjimi kolegi in sodelujejo pri
               poslovnih projektih.</p>
               <p>Strokovnih konferenc se vedno udeleži 150 in več slušateljev. Vsakokrat pa SSK v
               spremljajočih zbornikih natisne izvlečke predavanj in na ta način omogoči še dodatno
               širjenje tovrstnih informacij.</p>
               <p>Svetovni slovenski kongres ob tem upravlja še vrsto drugih dejavnosti, ki privabljajo
               naše rojake, da se predstavijo in obiščejo Slovenijo. V naših prostorih je svoja
               likovna dela razstavljajo več kot 50 slovenskih umetnikov iz sveta. Prav tako smo v
               prostorih SSK gostili številne skupine, ki so se predstavile s svojimi pevskimi in
               igralskimi dejavnostmi. Kultura, ki predstavlja njihove običaje in vrednote, na
               svojstven način ohranja stik s slovensko kulturo in jo prenaša na mlajše rodove. V
               tem lahko razberemo občudovanja vredno ljubezen do Slovenije, ki jo s ponosom
               ohranjajo.</p>
               <p>Zavedamo se, da mladi potomci slovenskih staršev, ki živijo po svetu počasi
               izgubljajo stik z slovenskim jezikom in Slovenijo. Enotedenski tabori, ki jih
               pripravljamo vsako leto po različnih krajih Slovenije, pomagajo mladim, da boljše
               spoznajo domovino svojih staršev in izpopolnijo znanja slovenskega jezika, ob tem pa
               navežejo stike s slovenskimi rojaki. Letos bo konec julija potekal že 20 tabor
               slovenskih otrok.</p>
               <p>Ob 25-obletnici smo se spomnili začetkov in izdali zbornik,ki smo ga včeraj tudi
               predstavili na proslavi naše 25. obletnice.  V vodstvu SSK smo se odločili, da ta pomembni jubilej
               obeležimo s posebno proslavo in izdajo jubilejnega zbornika. Zbornik prikazuje 25 let
               aktivnega delovanja SSK. Za mnenje o našem delu, projektih in poslanstvu SSK smo
               zaprosili tiste, ki so z nami pri projektih sodelovali. Njihovi spomini in občutja so
               napolnili strani tega zbornika, ki pa za nas prestavljajo smernice za nadaljnje delo.
               Tako izgleda zbornik.</p>
               <p>Še nekaj o naslovnici zbornika. Naslovnica zbornika krasi delo slikarke Vide Pfeifer,
               ki je več kot 40 let živela v Nemčiji, potem pa se je vrnila v Slovenijo, kjer sedaj
               živi in ustvarja. To je tudi ideja SSK. Želimo si, da bi se naši rojaki vrnili in
               plodno ustvarjali tukaj v svoji domovini Sloveniji. Morda ne tako očitno, pa vendar.
               Slika na abstrakten način simbolizira ljubezen, ljudi in naravo, ki mora živeti v
               sožitju in ljubezni. Na poseben simboličen način je v ozadju barva zlata, ki
               predstavlja bogastvo, svetlobo in sonce ter željo po doseganju najvišje kvalitete
               bivanja in življenja. Vse to in prav to si želimo tudi za Slovenijo.</p>
               <p>Zbornik imamo tudi s seboj. Če koga zanima, si lahko tudi zbornik malo ogleda in
               prebere kakšen prispevek.</p>
               <p>Za dolgoletno delo in prizadevanja nam je konec leta 2015 predsednik Republike
               Slovenije gospod Borut Pahor na posebni slovesnosti v predsedniški palači vročil red
               za zasluge za prispevek pri povezovanju Slovencev v zamejstvu in po svetu.</p>
               <p>V vseh teh letih je SSK premagal veliko ovir. V teh trenutkih se soočamo še z eno. S
               pomanjkanjem finančnih sredstev za nadaljnje delo. Da bi naši strokovni sodelavci, ki
               so zaposleni na SSK in strokovnjaki, ki nam nesebično pomagajo pripravljati projekte,
               lahko ukvarjali le s kvaliteto, strokovnostjo in razvojem obstoječih ter uvajanjem
               novih projektov, bi potrebovali več posluha in velikodušnejšo podporo zlasti
               finančno, delu SSK od strani države. Zato upam, da bomo z že vzpostavljeno
               komunikacijo in novimi stiki, ki smo jih navezali identificirali skupne interese in
               se vzajemno podpirali kakor moralno tako tudi finančno.</p>
               <p>Za zaključek bi z vami delila še nekaj misli akademika prof.dr. Boštjana Žekša, ki ga
               je zapisal o kongresu v jubilejnem zborniku.</p>
               <p>Citiram: <q>»Trenutno ne moremo upati, da bi se naši izseljeni strokovnjaki množično
               vračali. Zato nam preostane le to, da z njimi vzdržujemo stalne in intenzivne
               človeške in delovne stike. Tega se je pri nas prvi zavedal svetovni slovenski kongres
               in organiziral veliko število strokovnih srečanj med Slovenci iz tujine in iz
               Slovenije na raznih področjih. Naš odziv je bil naprej plašen in število domačih
               udeležencev je bilo sorazmerno majhno. Toda stvari so se z leti izboljšale. Udeležba
               na srečanjih je uravnotežena. Ustvarjajo se poznanstva in vezi, ki se v nekaterih
               primerih razvijajo v stalno strokovno sodelovanje, ki prerašča celo v sodelovanje med
               institucijami. To smo dosegli le s pomočjo in delom svetovnega slovenskega kongresa,
               za kar mu moramo biti kot država in državljani neizmerno hvaležni. Od svetovnega
               slovenskega kongresa bi se lahko tudi slovenska država učila kako povezovati različno
               misleče. Če ne bi imeli svetovnega slovenskega kongresa bi ga morali takoj
               ustanoviti. Tako pa se mu le lahko zahvalimo in mu obljubimo svojo podporo.«</q></p>
               <p>Hvala za vašo pozornost.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Gospe Malnar se najlepše zahvaljujem. Sedaj pa se selimo na Koroško. Manuel Jug,
               izvršni odbornik Zveze slovenskih organizacij na Koroškem, bo sedaj nastopil. Naslov
               njegovega prispevka se glasi koroški Slovenci in Slovenke, Slovenija in Evropa.</p>
               <p>Gospod Manuel Jug, lahko se nam predstavite kar s klopi, če želite. Dobro. Pridite
               bliže. Najlepša hvala.</p>
            </sp>
            <sp who="SDT7:JugManuel">

               <speaker>MANUEL JUG:</speaker>

               <p>Spoštovani!  Zelo me
               veseli, da vam na današnjem vseslovenskem srečanju, lahko predstavim svoje misli na
               temo koroški Slovenci in Slovenke, Slovenija in Evropska unija.</p>
               <p>Dovolite mi, da se na začetku še kratko predstavim. Ime mi je Manuel Jug in točno
               pred enim tednom sem maturiral na dvojezični trgovski akademiji v Celovcu. Poleg tega
               pa sem tudi že dve leti in pol politično aktiven. Januarja tega leta sem bil izvoljen
               v upravni odbor in pred dvema mesecema sem postal član izvršnega odbora Zveze
               slovenskih organizacij na Koroškem. Tam sem predvsem odgovoren za mladinske
               tematike.</p>
               <p>Odločil sem se za govor z naslovom, ker sem prepričan, da temelji bodočnost na
               stebrih skupnega sodelovanja na vseh področjih. Živimo v sredini Evrope in prav to je
               tudi razlog za sodelovanje kot sosedje. Mnenja sem, da sta za manjšino pristojni obe
               državi v enaki meri. Tako Slovenija kot tudi Avstrija. Samo če bosta kooperirali obe
               državi zelo zgledno, bomo imeli tudi mi koroški Slovenci in Slovenke uspešno
               bodočnost. Eden izmed zelo važnih pojmov je izraz alpsko-jadranski prostor. To naj ne
               bi bilo samo ime za neko regijo, temveč veliko več. Želim si več in predvsem bolj
               intenzivnih kulturnih projektov s strani Republike Slovenije z vključevanjem
               Slovencev in Slovenk iz zamejstva.</p>
               <p>Prav kultura je tista stvar, ki povezuje narode, različne interese in ustvarja skupne
               cilje. Mi koroški Slovenci in Slovenke veljamo kot zelo društven narod. To dokazujemo
               s tem, da imamo v skoraj vseh dvojezičnih občinah tudi slovenska društva in povsod je
               aktivno več generacij od mlajših do starejših.</p>
               <p>Kot sem že omenil sem obiskoval pet let dvojezično trgovsko akademijo v Celovcu.
               Spoznal sem veliko novih sošolcev in sošolk tudi iz Slovenije. Delež Slovencev in
               Slovenk iz Slovenije na naši šoli močno narašča. Aktivno sem se zelo veliko
               pogovarjal z njimi in vam lahko sporočim o njihovih pogledih na matično državo.
               Velika večina teh se je odločila za šolanje v Avstriji, ker enostavno ne vidijo dobre
               prihodnosti v Sloveniji. Gledajo zelo kritično na slovensko gospodarstvo, politiko,
               delovni trg in na splošno življenjsko kakovost. In prav zato si veliko od teh ne more
               predstavljati, da bodo preživeli svojo bodočnost v državi, ker so odraščali.</p>
               <p>Slovenija ima resen problem v tako imenovanega bega možganov in zato si bo morala
               nujno nekaj izmisliti, da bo izvedla programe in načrte za boljšo prihodnost mladih,
               ker se bo drugače demografska struktura Slovenije zelo negativno spremenila.</p>
               <p>Slovenija je država, ki ima toliko prekrasnih krajev. Od prelepih gora do blejskega
               jezera tja do primorskega kraja. Ta majhna država je kot biser v sredini Evrope in
               zato pozivam vse, da se skupno deluje na prihodnosti Slovenije. Rad bi pa tudi
               omenil, da sem imel izkušnje, da kar precej slovenskih državljanov ne ve veliko kaj o
               obširnem delovanju na avstrijskem Koroškem. Želel bi si, da bi predvsem mladina
               izvedela veliko več o naših aktivnostih, morda tudi v povezavi z učnimi načrti na
               šolah in to serozno<stage>(?)</stage> in objektivno.</p>
               <p>Sedaj bi pa rad še omenil pozitivno dogajanje na avstrijskem Koroškem. Ne samo da
               imamo od leta 2013 naprej novo vlado, ki se zelo zavzema za manjšinsko delovanje in
               to tudi dokaže s tem, da bo slovenščina postala del koroške ustanove in dodaten
               pozitiven faktor je ta, da število prijav dvojezičnemu pouku narašča. Tudi dosti
               nemško govorečih staršev se vedno bolj zaveda, da je res tako, da več znaš več
               veljaš. In prav zato si želijo, da bi se njihovi otroci naučili oba deželnega jezika
               in s tem imeli ne samo boljše možnosti na delovnem trgu, temveč tudi večje veselje za
               sodelovanje v dvojezičnih društvih. Poudarjam pa tudi, da ni nujno, da mora nekdo
               obvladati slovenščino perfektno, če hoče sodelovati. Dobrodošel je vsak kateremu je
               slovenščina pri srcu.</p>
               <p>Zato še enkrat rečem, da imajo tako koroški Slovenci in Slovenke kot Slovenija in
               tudi Evropska unija 
               nalogo, da skupaj oblikujemo prihodnost, v katerem bo konec koncev profitirali vsi.
               Ne smemo narediti napake, da bomo kazali s prstom eden na drugega. Vsi skupaj moramo
               poskrbeti za vroče sodelovanje. Zahvaljujem se za vašo pozornost in Sloveniji pa
               lahko čestitam ob 25. letnici samostojnosti in želim, vse najboljše v bodoče.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p> Vam pa se gospod Jug zahvalim za vaš prispevek za utrinke delovanja Slovencev na
               Koroškem.</p>
               <p>K besedi vabim gospoda Marjana Kolariča, zastopnika kanadskih Slovencev pri Vladi
               Republike Slovenije. Prisluhnimo prispevku z naslovom: Slovenec sem v sedanjem
               globalnem svetu.</p>
            </sp>
            <sp who="SDT7:KolaričMarjan">

               <speaker>MARJAN KOLARIČ:</speaker>

               <p>Dober dan. Kot ste slišali je moje ime Marjan Kolarič. Isto bi rad predstavil dve
               kolegici, ki me spremljajo danes, to je gospa Marija Ahačič, tule na desni strani je
               Marija Prelesnik, urednica slovenske knjige, ki je ravnokar izdana.</p>
               <p>Spoštovani gospod Ivan Hršak, spoštovani člani Komisije Državnega zbora Republike
               Slovenije za odnose s Slovenci v zamejstvu in po svetu. Zelo mi je v čast, da vas
               lahko danes na tem srečanju, poudarjam na tem slavnem srečanju, v imenu vseh
               kanadskih Slovencev iskreno pozdravljam.</p>
               <p>Čeprav se naša skupnost, ki šteje več kot 4000 Slovencev nahaja na severnoameriškem
               kontinentu in je kar precej oddaljena od Evrope, ta skupnost izredno doprinese pri
               ohranjanju in širjenju slovenske identitete v svetu. Dodatno poleg tega ima izredno
               pomembno vlogo, da je Slovenija kot dežela z mnogimi vrednotami dobrodošla, in da
               lahko kot taka izkoristi in izboljša svoj mednarodni položaj v svetu narodov.</p>
               <p>Pred leti odločitev države Slovenije, da ne potrebuje ali da ni zmožna popolnega
               diplomatskega predstavništva v Ottawi, je bila napaka, ki je negativno vplivala ne
               toliko na kanadsko kot državo, z strašno velikim potencialom, ampak na sam slovenski
               trgovinski razvoj. Tudi več kot štiri letna odsotnost ministra za Slovence po svetu
               se je to izkazalo do nas, kot da Slovenija ni zainteresirana na vse možnosti, ki jih
               slovenska skupnost in ostala Kanada nudi.</p>
               <p>Kakorkoli na kraju, se je razmerje veliko izboljšalo in z veseljem lahko poročamo, da
               sedež slovenskega ambasadorja v Ottawi zopet deluje, isto z dovoljenjem sedanje Vlade
               v začetku tega meseca junija obiskal sam minister za Slovence po svetu Gorazd Žmavc.
               Kot ste mu žal že sami zasledovali ta obisk, so srečanja s slovenskimi skupnosti in
               kanadskimi vladnimi predstavniki od Atlantika do Pacifika s področja energije,
               trgovine, industrije in drugih sektorjev gospodarstva in izobrazbe, ustvarila zelo
               ugodno stanje za nadaljnji razvoj. Vsi se pa zavedamo, da so v resnici tole le prvi
               koraki in da bo potrebno v prihodnosti vložiti še več kolektivne moči. Predlagamo, da
               se v ta projekt povabi najvišje gospodarsko predstavništvo Slovenije vključno sama
               prisotnost predsednika Vlade bi bila zelo dobrodošla.</p>
               <p>Kanada, kot država, naslednje leto praznuje 150. letnico obstoja. Konfederacija je
               bila ustanovljena leta 1867. Prav to so pa ravno tako bili časi, ko so v Kanado
               prihajali tudi prvi Slovenci. Ti prebivalci od samega župnika, zelo uspešen je bil
               Bishop Baraga, do vsakodnevnih delavcev, ki so si našli delo na železniških progah,
               gozdarstvu in v rudnikih. Sledili so drugi vali pred in po drugi svetovni vojni in
               vse do danes, ko večina prihaja zaradi ekonomskih razlogov. V času v 150 letih je
               doprinos Slovencev v Kanadi ogromno doprinesel razvoju države. Manjša je po času
               skupnosti bila zgrajena večinoma od letu 1950 do 1980. V tem času se je preko Kanade
               ustanovilo več kot 20 društvenih poslopij, ki delujejo kot centri slovenske kulture
               in kjer se Slovenija torej slovenska tradicija in identiteta ohranja in goji. Poleg
               tega je skupnost 
               zgradila pet cerkva, dva doma za ostarele, dve banki, gospodarsko zbornico,
               štipendijske sklade, sklade v pomoč invalidom in revnih, podpira številne ansamble,
               pevske zbore, športna društva, skupnost kot <stage>/ nerazumljivo/</stage>, ki izdaja radijske ure,
               tiska revija, koordinira letni in kulturni program in podpira številne slovenske
               šole. To je zelo aktivna slovenska skupnost, ki je bila zgrajena vse na prostovoljnem
               delu in preko prostovoljnih dohodkov od posameznikov in na podlagi, čeprav nima
               koristi slovenske lokalne ekonomije.</p>
               <p>Trenutno ocenjujemo, da ta kapital, ki je bil investiran ali izbran presega več kot
               500 milijonov dolarjev. Kar solidna vrednost, s katero je sedaj potrebno dnevno
               negovati in istočasno ustvariti ugodne pogoje, da ta vrednost nadalje raste. Zdravo
               finančno stanje je osnova za obstoj katerokoli skupnosti kjerkoli ta obstaja.</p>
               <p>Pogled v prihodnost. Vsi se zavedamo, da so težave, s katerimi se trenutno skupnost
               sooča v zelo kritičnem stanju. Ena od teh je npr. vloga nepredvidene generacijske
               spremembe. Vendar smo kot skupnost optimistični, da je to samo prihodno stanje, ki
               nas bo popeljalo v še boljšo uspešno prihodnost.</p>
               <p>Doprinos našega nara v svetu pa ni bil samo usmerjen sebi, ampak je ogromno
               doprinesel, da je preko enkratne zedinjene skupnosti in lobiranjem pri kanadskih
               vladi v času ustanovitve Slovenije deloval zelo podporno in patriotično. Dodatno je
               vedno pomagal in tudi sedaj pomaga slovenski ekonomiji s številnimi obiski Slovenije,
               by Slovenien v kanadskih trgovinah z doplačilom davkov države Slovenije in s finančno
               pomočjo ljudem v življenjski in naravni krizi. Dodatno sedaj podpiramo zadnje
               slovenske vladne iniciative da slovenska skupnost deluje kot podlaga pri odpiranju
               severnoameriškega trga Sloveniji.</p>
               <p>Posebna zahvala gre tukaj Slovenski gospodarski zbornici v Torontu, kjer trenutno z
               velikim uspehom izvajajo osnovni razvoj, razvojni načrt. Kot ocena tega sodelovanja
               in potenciala, ki leži pred nami pa je potrebno, da čeprav so to zelo dobri in
               koristni začetki, vendar po mojem mnenju to ni dovolj za naše večje mednarodno
               sodelovanje med državama. Zato bo potrebna večja obojestranska zavest nas vseh.
               Zaveza nas vseh. Morda odpiranje Urada za medsebojni razvoj gospodarstva in kulture
               ni slaba ideja.</p>
               <p>To so bile nekako predstavljene slovenske prioritete, kakšne pa ima slovenska
               skupnost? Nekaj predlogov. Priprava dokumentarnega filma pod imenom: Doprinos
               kanadskih Slovencev, kanadski in slovenski državi ob 150. obletnici, druga kanadska
               skupnost podpira otvoritev Sport <stage>/ nerazumljivo/</stage>, ki bi prikazal športne dosežke vseh
               Slovencev, vključno s svetovno rojenih Slovencev. Povečati študentsko izmenjavo med
               državama na 200, isto povečati možnosti zaposlitve slovenskih kadrov v Canariji, ki
               jih Slovenija ne potrebuje. Ena <stage>/ nerazumljivo/</stage> ki je kočljiva, ali si Slovenec
               čeprav ne govoriš slovensko? Združiti celotno kanadsko skupnost v eno krovno
               organizacijo, ta že ima za sabo tri državne konvencije, potrebna je samo formalna
               registracija Ustave in podpis. Bolje seznaniti slovenske državljane o doprinosu
               Slovencev po svetu.</p>
               <p>Kot zadnji predlog? Slovenci po svetu imajo volilno pravico, za kar smo zelo
               hvaležni. Nimamo pa večje možnosti pri vodstvu države. Predlog pred leti, da se ukine
               samostojno Ministrstvo za Slovence po svetu, ki zastopa več kot pol milijona ljudi,
               ni mnogo pomagalo pri zaupnosti Slovencev do Vlade. Zato predlagamo, da se podpre
               razprava glede predstavnika Slovencev po svetu v samem parlamentu.</p>
               <p>To so mnoga vprašanja, želje in možnosti. Glavno je, da biti Slovenec je ponos, da
               biti Slovenec je odgovornost, da biti Slovenec je pravica, da biti Slovenec je kdo
               si, in da biti Slovenec je največja čast. Samo dejstvo, da smo Dan državnosti
               praznovali z dviganjem zastave pred mestno hišo Vancouverja, Ottawe in Toronta, isto
               kot sem slišal se je zgodilo v Avstraliji, Argentini in Združenih državah Amerike, je
               znak, da se Slovenska meja ne konča v Piranskem zalivu,  Karavankah ali na Kopih, ampak da ta sega
               široko v svet, bi rekli, da ga obkroža v tem novem globalnem svetu.</p>
               <p>Dragi Slovenci, v času, ko praznujemo 25. obletnico v imenu vseh kanadskih Slovencev,
               ki so tako ponosni na naš grb in zastavo, želimo slovenski vladi in vsem vam
               državljanom doma in po svetu iskrene čestitke. Hvala lepa.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Gospod Kolarič, hvala lepa za čestitke, za vaš prispevek, za vaše poglede in
               predloge.</p>
               <p>Ob 25. obletnici samostojne Slovenije pa bosta kot je zapisano v naslovu prispevka
               voščili prof. Eva Ciglar in dr. Jasmina Dlačić: Vse najboljše dragi državici.
               Prosim.</p>
            </sp>
            <sp who="SDT7:CiglarEva">

               <speaker>EVA CIGLAR:</speaker>

               <p>Če dovolite, bi kar s tega mesta, ker sva dve. Spoštovani rojaki, drage Slovenke in
               Slovenci, predstavniki Urada za Slovence v zamejstvu in v svetu, predstavniki
               Ministrstva za izobraževanje, znanost in šport Republike Slovenije in Zavoda za
               šolstvo, spoštovani gospod Hršak, gospa Kržišnik, vsi ostali visoki gosti in vsi
               navzoči.</p>
               <p>Sva predstavnici Slovenskega doma kulturno-prosvetnega društva Bazovica z Reke in
               bova svoj govor prebrali v dveh delih, začenši z menoj. Moje ime je Eva Ciglar in v
               društvu opravljam naloge sekretarke, v drugem delu pa bo nadaljevala podpredsednica
               društva dr. Jasmina Dlačić, ki sedi na moji levi.</p>
               <p>Tema letošnjega vseslovenskega srečanja je bila pričakovana, saj smo nedavno
               proslavili praznik spomina na leto 1991, ko se je Slovenija formalno osamosvojila.
               Mi, ki bivamo na Hrvaškem, smo ta dan praznovali dvojno, saj je dan državnosti prav
               tako proslavljala soseda, lahko rečem mačeha Hrvaška.</p>
               <p>Minulo soboto smo torej praznovali skupni praznik, četrtino stoletja samostojnosti
               obeh naših domovin, zato smo našemu prispevku naredili naslov Vse najboljše dragi
               državici, pri čemer z ločilom v naslovu želimo nakazati na dvojno slavje, dve
               sosednji državi, ki sta nekoč sobivali v eni. Zaradi geografske bližine obeh
               sorodnosti jezika in kulture mladi želimo nakazati na večjo strpnost med njima,
               predvsem politično, saj so formalne državne meje v zadnjem času začele ločevati tudi
               miselnost, moralo in etiko obeh narodov.</p>
               <p>Ne želimo si omenjati bodečih žic, ki smo jih opažali, ko smo prestopali mejne
               prehode. Nelagodno so spodbujale k razmisleku, da stojijo tam, da nas ločijo. Med nas
               štejem Slovence in Hrvate. Če v času žic niste prestopali slovensko-hrvaških mejnih
               prehodov in če mediji ne bi prenašali verjetno zaostritve prehoda iz države v državo
               niti ne bi vedeli. Moč medijev ima včasih takšen vpliv, da usmerja večinsko
               miselnost, zato mladi, bodimo objektivni. Ko poslušamo o stališčih zgodovinskega
               dogajanja v državah bivše Jugoslavije, poslušamo zgodbe in legende naših dedkov, ki
               so nedvoumno polne modrih naukov in resnic, a jih hkrati razumemo objektivno, saj so
               se tudi oni morda kdaj borili za domovino in nam dejstva iz preteklosti nemalokrat
               znajo subjektivno prikazati.</p>
               <p>Boli me kadar vidim svoje vrstnike kako se posmehujejo nad nižjim standardom v
               hrvaški državi. Vsi skupaj bi se morali truditi, da se pri nas tisto kar je dobro, še
               izboljša. Danes v sodobnem času oboji bivamo v Evropski skupnosti, ki ima potrebo po
               združevanju in teži po sodelovanju za skupne vrednote in sprejemanje razlik. Prav
               mladi smo tisti, ki moramo dvigniti glave in videti dlje. Prihodnost je v naših
               rokah, zato je treba stopiti skupaj, se učiti, delati, sodelovati, biti tolerantni do
               drugih, pravični in pošteni. Za boljšo Evropo, za boljši jutri naših otrok, za
               ohranjanje naroda, države in njenih vrednot je treba ohranjati jezik, kulturo in
               tradicijo svoje domovine in tako krepiti narodno zavest.</p>
               <p>Prav to pa počnemo v našem društvu, kjer ves trud posvečamo ohranjanju slovenske
               kulture. Ko sem še živela v Sloveniji, sem premalokrat ponosno rekla: Jaz sem
               Slovenka. Zdi se mi celo, da večjo narodno pripadnost, slovensko seveda, čutim sedaj,
               ko prebivam in delam v tujini.  Mnenja sem, da bi Slovenci v matični domovini v splošnem
               lahko bili bolj ponosni na svojo deželo.</p>
               <p>V Kulturno prosvetnem domu Bazovica prav vsak dan na nek način praznujemo Slovenijo,
               saj ohranjamo tradicijo svojih prednikov in slovenske kulturne dediščine nasploh.
               Praznujemo v ponedeljkih, ko imamo zvečer vajo mešanega pevskega zbora, ki prepeva po
               večini slovenske narodne in ljudske pesmi. Praznujemo pa tudi s Hrvaško, ko zapojemo
               kakšno z lokalnega kraja in na ta način praznujejo Hrvatje z nami in mi z njimi.</p>
               <p>V ponedeljkovem večernem terminu v učilnici društva poteka dopolnilni pouk
               slovenskega jezika in kulture, kjer ob učenju slovenščine in kulture potomci
               Slovencev pridobivajo nova znanja o jeziku, običajih, geografskih in zgodovinskih
               značilnosti Slovenije, se pripravljajo na študij v Sloveniji in na ta način Slovenijo
               praznujejo.</p>
               <p>Praznujemo vsak torek, ko se v klubski sobi društva na sestanku zberejo planinci,
               ljubitelji slovenskih in hrvaških gora. Ti praznujejo vsakič, ko dosežejo vrhove
               čudovite narave obeh držav, kot tudi Hrvatje med njimi ob doseganju Aljaževega stolpa
               kdaj v hecu povedo, da so sedaj postali pravi Slovenci.</p>
               <p>Praznujemo ob sredah, ko se folklorna skupina v dvorani društva zavrti ob ritmih
               slovenskih ljudskih pesmi, ki jih spremljajo zvoki harmonike. Plesalke praznujejo
               tudi kadar same šivajo narodne noše, ob tem pa iščejo in raziskujejo o pravih
               materialih zanje in tradicionalnih kosih oblačil, ki so značilni za identiteto noš
               posamezne regije.</p>
               <p>Ob četrtkih Slovenijo praznujejo fotografi. Teme njihovih razstav so zelo različne, a
               imajo ob predstavljanju krajinskih motivov iz Slovenije tudi izjemno povezovalno moč
               z lokalnimi organizacijami, slovenskimi fotoklubi in drugimi narodnimi manjšinami,
               saj s fotografskimi razpisi na različne teme uspejo združiti fotografske umetnike iz
               Slovenije, Hrvaške in ostalih zamejskih držav. Praznovanje z več povabljenimi se
               zmeraj bolje vtisne v spomin in se lahko ponavlja ali nadaljuje.</p>
               <p>Ob petkih ponavadi praznujejo delovne ekipe, ki v slovenskem domu pripravljajo vse
               potrebno za prireditve, ki se praviloma v sobotah odvijajo v dvorani našega društva,
               bodisi ob obeleževanju kulturnih ali državnih praznikov, bodisi ob pričakovanju
               gostov iz drugih kulturnih društev ali pripravah za odhod na gostovanje ali čem
               drugem, saj aktivno sodelujemo z raznoraznimi organizacijami.</p>
               <p>Nadaljuje gospa podpredsednica. Prosim.</p>
            </sp>
            <sp who="SDT7:DlačićJasmina">

               <speaker>DR. JASMINA DLAČIĆ:</speaker>

               <p>Nekateri med njimi so Urad Vlade Republike Slovenije za Slovence v zamejstvu in po
               svetu, Slovenska akademija znanosti in umetnosti, Javni sklad za kulturne dejavnosti,
               Institut za narodnostna vprašanja, Ministrstvo za izobraževanje, znanost in šport,
               SNG Maribor in Mladinsko gledališče iz Ljubljane, pa tudi manjše organizacije iz
               Ilirske Bistrice in njene okolice, slovenske knjižnice, kulturna društva s Primorske
               pa vse do Štajerske in Prekmurja. Pa tudi preko meja na Madžarskem in Bosni in
               Hercegovini.</p>
               <p>Ob sobotah je torej na našem programu vsaj dvakrat na mesec veliko praznovanje
               slovenske kulture, ki ga udejanji bodisi koncert, predstava, predavanje, razstava,
               literarni večer z nastopi vseh dobrodošlih gostov ustvarjalcev kulture.</p>
               <p>Ob nedeljah pa praznuje vsak zase. Ko analizira svoje delo in udejstvovanje skozi
               celoten teden, tisti pravi, pa tedaj najdemo čas za pripravo kakšne tradicionalne
               slovenske jedi. In spet praznujemo po slovensko z našimi mešanimi družinami.</p>
               <p>Praznovali smo letos z dramsko skupino ob izidu nove komedije in vsakič, ko smo jo
               ponovno uprizorili. Praznujemo vsako prvo sredo v mesecu na sestankih upravnega
               odbora društva, kjer se kujejo načrti za delovanje v prihodnje in se analizirajo
               minule naloge, dogodki in dosežki.</p>
               <p>Praznujemo vsakič, ko se kdo od naših članov ali obiskovalcev pride izposoditi
               slovensko knjigo, saj tako vemo, da se ohranja in neguje slovenščina. Od lani naprej
               lahko razpoložljivost literature v naši knjižnici preverite na spletu, saj smo se
               priključili slovenskemu elektronskemu sistemu COBISS in s tem postali prva knjižnica
               na Hrvaškem, ki je vanj vključena, kar olajša dostop do slovenskega gradiva članom in
               udeležencem pouka slovenskega jezika.</p>
               <p>Praznujemo tudi vsake tri mesece, ko izide naš časopis Sopotja, ki prav tako daje
               pečat slovenski zgodovini v okviru delovanja društva, saj dokumentira naše
               prizadevanje in širše obravnava problematiko slovenske narodne manjšine.</p>
               <p>V društvu se trudimo motivirati mlade in najmlajše. Zato organiziramo razne projekte
               povezovanja mladine. Naša mladinska skupina praznuje ko tradicionalno odide na učne
               ekskurzije Spoznajmo Slovenijo in tako si vsako leto člani spoznajo en nov košček
                  Slovenije. Za
               mlajšim smo letos v sodelovanju z reškim vrtcem in dvema osnovnima šolama
               organizirali štiri dogodke, ki so otroke na zabaven način poučili o manjšinah in
               slovenski kulturi. Praznovali bomo tudi v prihodnje ko se bodo prav ti otroci radi
               vračali v slovenski dom. Na Hrvaškem v varaždinski, istrski in naši
               primorsko-goranski županiji obstaja tudi možnost učenja slovenščine v šolah, saj se
               je slovenski jezik s kulturo vključil v državni šolski sistem. Trudili se bomo po
               svojih močeh, da bo takšnih razlogov za praznovanje čim več.</p>
               <p>Mesto Reka je bila letos izbrana za Evropsko prestolnice kulture v letu 2020, za kar
               lahko ponovno praznujemo mi, Slovenci. Saj bomo imeli odlično priložnost, da
               opozorimo nase in na svoj trud za ohranjanje manjšinske kulture, ki jo bomo v dobrem
               duhu delili z vsemi in z veseljem sprejemali druge.</p>
               <p>Slovenska kultura sega mnogo dlje od državnih meja. Meje slovenske kulture so
               zbrisane, zato jo lahko širimo brezmejno tako, da se med seboj povezujemo. Predvsem
               mladi se moramo prijeti za roke in skupaj ustvarjati, graditi kulturo, gospodarstvo
               ter brez predsodkov spremiti k vzajemnim ciljem boljšo prihodnost. Prav to se bo
               dogajalo točno čez teden dni, ko se bomo mladi predstavniki zamejstva in Slovenije
               srečali na konferenci povezujemo v Monoštru, ki organizira Mladinski svet Slovenije v
               sodelovanju z Uradom Vlade Republike Slovenije za Slovence v zamejstvu in po
               svetu.</p>
               <p>Z nami je tudi danes Natali Iskra iz društva EU korak, ki letos že drugič pripravlja
               projekt, za mlade podjetni sosed v Rakičanu. Tako bo kmalu praznovali mladi,
               praznujmo skupaj, praznujmo in bodimo ponosni nato, da smo Slovenci. Slovenija, vse
               najboljše za tvoj 25. rojstni dan.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Dragi naši gostji, najlepša hvala za vajino prijazno sodelovanje in želimo vam še
               naprej lepe in ustvarjalne dneve, vse v tednu.</p>
               <p>Po programu pa je naslednji na vrsti, Sebastjan Valentan. To je duhovnik, pesnik,
               prevajalec in publicist, trenutno na podiplomskem študiju kanonskega in civilnega
               prava na papeški univerzi Santa Croce v Rimu.</p>
               <p>Naslov njegovega prispevka se glasi: Skrb za pravico in resnico ob srebrnem jubileju
               slovenske samostojnosti in implementacija mednarodnega prava. Gospod Valentan,
               izvolite.</p>
            </sp>
            <sp who="SDT7:ValentanSebastjan">

               <speaker>SEBASTJAN VALENTAN:</speaker>

               <p>Spoštovana gospa predsedujoča, spoštovani poslanci, naši predstavniki! Upam, da je
               poleg dveh tukaj za mano navzoč še kakšen. Pozdravil bi tudi ministra za odnose
               Slovenci v zamejstvu in po svetu v kolikor bi bil navzoč. Spoštovani vsi navzoči.</p>
               <p>Praznovanje 25 obletnice slovenske samostojnosti nas seveda popelje tudi v čas četrt
               stoletja nazaj. Ko se je sanj mnogih naših prednikov uresničil z veliko plebiscitarno
               odločitvijo. Takšna odločitev je pomenila nestrinjanje s preteklo državno in
               politično ureditvijo. Pomenila je željo po svobodi, za katero so na naših tleh
               umirali tisti, ki so si upali v času totalitarizma naglas povedati, želimo se
               osvoboditi, to je naša pravica.</p>
               <p>Podobna usoda, bi skoraj doletela mladega Mariborčana doktorja Cirila Žebota, sina
               Franja Žebota, ki je bil v 20 in 30 letih prejšnjega stoletja narodni poslanec in
               posle vodeči župan mesta Maribor. Doktor Ciril Žebot, avtor znamenite knjige
               Neminljiva Slovenija, ki je bila na indeksu, bi 26. maja 1942 moral spremljati dr.
               Lambreta Ehrlicha, duhovnika in univerzitetnega profesorja. A ker je zaspal, ga je
               nadomeščal študent Viktor Rojc. Varnostno obveščevalna služba je tisti dan ubila oba,
               misleč, da je ustrelila tudi Žebota. Kasneje v Združenih državah Amerike uglednega
               profesorja politične ekonomije na Univerzi Georgetown v Washingtonu. Umrl je, le leto
               pred slovensko osamosvojitvijo, ki si jo je tako želel.  Ob tej srebrni obletnici se torej s
               hvaležnostjo spominjamo vseh tistih, ki so pripravljali pot nam, da moramo danes
               praznovati.</p>
               <p>Ko Slovenci, ki živimo in študiramo v tujini, spremljamo dogodke iz Slovenije, se
               sprašujemo ali se naša domovina res razvija v demokratično in uveljavljeno družbo, v
               takšno kakršne so druge razvite demokracije, s katerimi se včasih radi primerjamo ali
               pa jo nekaj na tej poti zavira. Žal se vse prevečkrat zdi, da je ovir še veliko.</p>
               <p>25 let po slovenski osamosvojitvi še vedno nismo uspeli pogledati resnici v oči in se
               spraviti z našo polpreteklo zgodovino. Kako boš gledal v prihodnost, ko pa te bremeni
               greh preteklosti? V času med, posebej pa še po drugi svetovni vojni, se je teptalo
               človeško dostojanstvo navkljub poznanju pravnih zavez in norm. Te so se subjektivno
               prilagajale, tako pa omogočale izvensodne poboje. In danes je kljub mednarodno
               sprejetim aktom in pogodbam pri nas še vedno več kot 600 prikritih grobišč, prav tako
               pa tudi neraziskanih zločinov, ki so bili, tako se lažno zdi, upravičeni.</p>
               <p>Želim si, da bi slovenska država zmogla pot pravičnosti in resnice. To je težka pot,
               a edina omogoča svoboden in čist pogled v prihodnost. Dokler se to ne bo zgodilo,
               dogodek izpred 25 let ne bo imel prave veljave.</p>
               <p>Prularen, vzgojno-izobraževalni sistem je nekaj normalnega, sodobnega, evropskega.
               Javno mnenje in politični pogled na to pa je v domovini precej drugačen. Nekateri
               kakor da se bojijo zasebnega šolstva, češ da bi ogrožalo javno izobraževanje,
               vendarle pa je zasebno šolstvo prej obogatitev kot grožnja. Po podatkih Ministrstva
               za izobraževanje, znanost in šport Republike Slovenije imamo v 25 letih obstoja naše
               države danes 425 javnih in le 5 zasebnih osnovnih šol, ter 182 javnih in zasebnih
               srednjih šol od tega je zasebnih gimnazij le 6.</p>
               <p>Tretji odstavek 41. člena Ustave Republike Slovenije pravi, da imajo starši pravico,
               da v skladu s svojim prepričanjem zagotavljajo svojim otrokom versko in moralno
               vzgojo. Ob le peščici zasebnih šol v Republiki Sloveniji in ob nespoštovanju odločbe
               ustavnega sodišča, ki je odločilo, da mora biti javni del izobraževanja v zasebnih
               šolah financiran 100 % in ne le 85 % kot je to doslej, je več kot očitno, da država
               ne spoštuje pravic zapisanih v ustavi in tudi ne spoštuje odločitve Ustavnega
               sodišča. Staršem je tako kršena in otežena v ustavi zapisana pravica do zagotavljanja
               verske vzgoje svojih otrok, pravica iz tretje točke 26. člena splošne deklaracije
               človekovih pravic Združenih narodov in tudi pravica iz 2. člena protokola h
               konvenciji o varstvu človekovih pravic in svoboščin, ki pravi, da mora pri izvajanju
               funkcij, ki so v zvezi z vzgojo in izobraževanjem država spoštovati pravico staršev,
               da zagotovijo svojim otrokom takšno vzgojo in izobraževanje, ki sta v skladu z
               njihovim lastnim verskim in filozofskim prepričanjem.</p>
               <p>Vlada Republike Slovenije odločbo Ustavnega sodišča žal preprosto ignorira, s tem pa
               krši v domačih in mednarodnih dokumentih zajamčene pravice državljanov.</p>
               <p>Javno financiranje zasebnih šol preprečuje, da bi postale te šole okolje, v katerih
               bi se izobraževali le otroci iz bogatih družin. Državna podpora zasebnim šolam je
               torej ukrep, ki preprečuje družbeno razslojevanje.</p>
               <p>Opozoril bi rad še na 7. člen Ustave Republike Slovenije, ki je v 25 letih za
               nekatere še vedno priložnost za delitev. Menim, da načelo ločitve cerkve in drugih
               verskih  skupnosti in
               države ni sporno, saj opredeljuje predvsem razmejitev pristojnosti dveh avtonomnih
               pravnih subjektov, ki zaradi skupnega dobrega v skladu z evropsko prakso izvajanja
               verske svobode sodelujeta na področjih skupnega interesa. Člani verskih skupnosti so
               hkrati tudi državljani Republike Slovenije, zato je sodelovanje omenjenih pravnih
               subjektov v demokraciji logično in smiselno.</p>
               <p>Stališče do vprašanja kaj v Republiki Sloveniji pomeni ločitev države in cerkva ter
               verskih skupnosti, je med drugimi zavzelo tudi Ustavno sodišče Republike Slovenije v
               odločbi o ustavnopravni skladnosti zakona o verski svobodi. Ločitev temelji na
               vzajemnem sodelovanju pri opravljanju splošno koristne dejavnosti, ki je v dobro
               celotne družbe. Na čelu ločitve države in cerkva ter verskih skupnosti, ki v
               Sloveniji ni sporno, je žal vedno znova predmet manipulacij v smislu poskusa
               izločitve katoliške cerkve iz javnega življenja. Danes je v svetu navzoč agresivni
               sekularizem, kot ga je poimenoval ob posvetitvi Gaudijeve Sagrade Familie v Barceloni
               papež Benedikt XVI. Najbrž ni veliko dežel, kjer je te agresivnosti sovražnega odnosa
               do vere toliko, kot prav v Sloveniji. Dovolj je, da se spomnite že kar neverjetnih
               zdrsov novinarske etike v slovenskih medijih.</p>
               <p>Vsi ti in še drugi primeri žal ne kažejo na to, da bi mogli z veseljem gledati na
               prehojeno četrt stoletno pot. Varuhinja človekovih pravic Republike Slovenije je
               zapisala, da Evropsko sodišče za človekove pravice uvršča Slovenijo v sam vrh
               kršiteljev človekovih pravic. Veliko je jugonostalgije in ključne vodilne položaje
               pri nas še vedno zasedajo ljudje minulega režima, za katere se zdi, da jim je
               demokracija tuja.</p>
               <p>Ivan Oman, nekdanji član predsedstva Republike Slovenije, je odkril kakšno je bilo
               nasprotovanje na sestankih pred plebiscitom. Dejal je, da je predsednik Kučan tisti
               ponedeljek, ko je prišlo do predloga za plebiscit rekel: Pučnik nam pa že ne bo
               ukazoval. In ravno za dr. Jožeta Pučnika je predsednik Republike Slovenije Borut
               Pahor 17. junija letos v Lenartu v Slovenskih goricah ob preimenovanju mestnega parka
               po njem dejal, da je pomembno, da je nekdo proces osamosvajanja začel, mu dal
               spodbudo, zagon in ga osmislil. Dr. Jožeta Pučnika, tako Pahor, lahko opravičeno
               imenujemo za nestorja slovenske države.</p>
               <p>Ob njem pa bi rad spomnil samo še na eno ključno osebnost tistega časa, na
               ljubljanskega nadškofa metropolita dr. Alojzija Šuštarja, ki je s svojo milino in
               preudarno zadržanostjo prispeval k temu, da komunistična partija cerkve ni imela za
               nasprotnika proti kateremu bi se bilo potrebno boriti. In pa, da je s svojimi
               prijateljskimi zvezami v Evropi in širše pripomogel k temu, da je bila Slovenija
               kmalu uvrščena na politični zemljevid sveta.</p>
               <p>K temu sta gotovo prispevala tudi katoliška cerkev in sveti sedež, kot moralna
               avtoriteta in kot subjekt mednarodnega prava, ki je takrat vzdrževal diplomatske
               odnose z državami po vsem svetu in je Sloveniji kot neodvisni državi med prvimi dal
               mednarodno priznanje.</p>
               <p>Sloveniji želim in s tem končujem, da bo njenih nadaljnjih 25 let bolj svetlih, da bo
               iz zatohlega životarjenja prešla v polno radost življenja. Pred 25 leti smo se
               osamosvojili. Čas je že, da bi se tudi osvobodili. Hvala.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Hvala lepa, gospod Valentan, za vaša stališča in vaše poglede v preteklost in
               prihodnost.  V
               nadaljevanju pa bomo predstavili gospoda mag. Iztoka Petka. On pa ima prispevek z
               naslovom: Razmišljajmo velikopotezno, izkoristimo potenciale slovenske kolektivne
               zavesti. Gospod Petek je podjetnik in soustanovitelj luksemburško-slovenskega
               poslovnega kluba, ki že 20 let živi v tujini. Prosim.</p>
            </sp>
            <sp who="SDT7:PetekIztok">

               <speaker>MAG. IZTOK PETEK:</speaker>

               <p>Dober dan, dragi rojaki, dragi predstavniki oblasti! Hvala za besedo, za priložnost
               zato, da lahko strnem nekaj misli ob tem jubileju te naše skupne države.</p>
               <p>Sem Iztok Petek, soustanovitelj luksemburško-slovenskega poslovnega kluba, iniciator,
               drugače pa tudi že več kot 20 let živim v tujini. Študiral sem tudi v tujini in
               dejansko poznam v teh različnih državah tudi probleme oziroma problematiko slovenske
               diaspore zelo dobro.</p>
               <p>Svojo razpravo sem poimenoval tako zato, ker skušamo zelo velikopotezno izkoristiti
               priložnosti, ki jih ponuja naša slovenska kolektivna zavest. In se sicer smo pred 5
               leti ustanovili luksemburško-slovenski poslovni klub ravno zato, ker smo videli, da
               je tukaj nek vakum, se pravi, da ni sodelovanja med Slovenijo in Beneluxom, kar je
               bilo izredno čudno, glede na to, da ima Slovenija odlične strokovnjake, odlična
               podjetja v različnih panogah, da odlično sodeluje z Nemčijo in nekaterimi drugimi
               državami. Vprašali smo se na začetku zakaj je temu tako. Govorili smo z več tisoč
               podjetji. V teh letih smo napravili številne kontakte, številna poslovna srečanja in
               dejansko smo ugotovili, da so to države, s katerimi smo se postavili ob bok državam,
               ki so bistveno bolj uspešne, torej imajo bistveno bolj uspešno zgodbo, ki jo
               predstavljajo svetu. To pa zato, ker imajo mogoče tri glavne poglavitne principe, ki
               jih mi nismo uspeli v naši kolektivni zavesti do sedaj udejanjiti. In to je, da imajo
               jasno vizijo, strategijo kaj hočejo, so pragmatični in gledajo naprej, ne nazaj. To
               se mi zdi, da so trije glavni poudarki, ki bi jih rad tudi tukaj izpostavil.</p>
               <p>Da imamo Slovenci kolektivno zavest je jasno že zaradi tega, ker smo tukaj zbrani,
               ker ste prišli iz tisoč kilometrov, ste se pripravljeni odreči temu kratkemu času, ki
               ste si ga lahko vzeli za svojo rodno grudo, ste se pripravljeni usesti v Državni zbor
               in se srečati z drugimi Slovenci, poklepetati itd. Torej imamo to kolektivno zavest.
               Se sprašujem ali se mi zavedamo kaj je oziroma ali znamo izkoristiti to kolektivno
               zavest, ki jo imamo? Ali vemo kaj hočemo? Nenazadnje je tudi, če sem zelo
               provokativen, zakaj pa imamo sploh svojo državo? Se mi tega zavedamo kaj je to. Ali
               je to naša pravica od Boga ali od ne vem koga dana, da imamo svojo državo? Ali je to
               dejansko neko orodje? Ali je to neka priložnost? Mogoče bi se splačalo o tem
               razmišljati.</p>
               <p>Če pogledamo recimo Luksemburg. Luksemburg je trikrat manjša država od Slovenije, po
               prebivalstvu še skoraj več. Oni so v bistvu najbogatejša, kot je en govornik prej
               ugotovil, država ne samo v Evropi, ampak celo na svetu. Pred 50 leti je bila to ena
               najbolj nerazvitih območij Beneluxa in tudi Evrope. Praktično kmečki živelj. Nakar so
               potem odkrili železovo rudo in jo eksploatirali, nato so prišle banke, nato je  dejansko tudi finančna
               industrija oz. tudi Evropska unija tam ustavila svoje institucije. Ampak vedeli so,
               kam hočejo in so sprejemali modre odločitve in danes so tam, kjer so, v 50 letih,
               najbolj bogatejša, najbolj perspektivnejša regija oziroma država, stičišče finančnega
               sveta.</p>
               <p>Mi si prizadevamo dejansko nekaj od teh dobrih praks oziroma nekaj od teh njihovih
               principov delovanja na nek način tudi prenesti. Tudi tam ne rastejo samo rožice. Tudi
               tam so problemi, tudi oni ne vejo točno kam bodo, razmišljajo naprej. Oblikujejo nove
               strategije. Mi mislimo, da imamo tudi mi naše konkurenčne prednosti, tudi mi imamo
               naše adute, ki jih lahko tudi v sodelovanju z to malo državico izkoristimo in zato
               tudi delujemo zelo proaktivno na tem področju. Delamo povezave ena na ena. Ne gremo
               se velikih gospodarskih delegacij, četudi bo do tega prišlo slej kot prej, ampak
               poskušamo najti proaktivna napredno misleča podjetja, znanstvenike oziroma
               strokovnjake, ki v Sloveniji nikakor ne morejo najti posluha. Mislimo tudi, da ni
               Slovenija mogoče primerna za vsa področja gospodarskega delovanja. Vsekakor pa se
               moramo zavedati, da imamo mi svoje prednosti in da moramo svoje prednosti znati
               izkoristiti, tako kot recimo to delajo Luksemburžani in druge države v Beneluksu.</p>
               <p>Tu bi uporabil eno prispodobo. Vsi poznate verjetno zgodbo o grških in perzijskih
               ladjah, kako so grške male ladje v bistvu kljub temu, da so bile izredno majhne,
               ampak zato bistveno bolj gibčne, izkoristile na nek način svoj hendikep in dejansko
               premagale te velike perzijske ladje. To je dejansko način razmišljanja, ki je najbolj
               primeren za majhne države, kot smo Slovenija in Luksemburg.</p>
               <p>Prvi največji problem je pomanjkanje vizije. Zelo dobra prispodoba govori o tem, da
               mornarju oziroma kapitanu ladje tudi najboljši veter nič ne pomaga, če ne ve kam
               hoče. Mislim, da je osnovni problem sprejemanja modrih odločitev je, če neka država
               ali pa neko podjetje nima jasne vizije in jasne strategije. Potem so mogoče samo
               odločitve na podlagi kratkoročnih ciljev in planov, kar pa v tem globalnem svetu ne
               zagotavlja neke konkurenčne prednosti in neke prednosti na dolgi rok.</p>
               <p>Ravno tako, če nimaš jasne strategije ne moreš izkoriščati poslovnih priložnosti, ki
               se porajajo ravno recimo v vsakodnevni praksi v gospodarstvu. Zato je ključnega
               pomena, da se žal Slovenija v 25 letih ni uspela zediniti o ključnih sektorjih v
               gospodarstvu, o ključnih tehnologijah, v katere bomo vlagali. Dejansko si ni
               zagotovila neke resne podlage, neke resne baze za uspešno prosperiranje v tem
               svetu.</p>
               <p>Kar se tiče pragmatizma. Moramo se dejansko zavedati, da imamo velikanski potencial v
               ljudeh, torej v vseh vas, pa tudi drugih ljudeh, strokovnjakih, ki jih sedaj ni
               tukaj, ki jih recimo ni tukaj, delajo na najboljših univerzah, v  v največjih podjetjih. Lansko leto
               sem o tem že govoril tukaj, maredili smo skupino Slovenia in Professional Support, ki
               ima sedaj že več kot 200 članov, kjer so člani najbolj zveneča imena slovenske
               diaspore na najboljših univerzah in največjih podjetjih. Dejansko ne rabimo objokovat
               Slovencev, ki so šli v tujino in so tam uspeli, ampak jih moramo znati izkoristiti in
               jih pritegniti za to našo skupno stvar, za to našo kolektivno zavest. Istočasno pa si
               prizadevati, da bo naša država uspela pritegniti tudi tujce, ki bodo želeli svoje
               sanje in svoje znanje uresničiti v Sloveniji. Ker takrat bomo dejansko uspešna
               država, ko bodo drugi videli v nas potencial, ne pa tako dolgo dokler bomo mi
               objokovali naše ljudi, ki so se udejanili drugje.</p>
               <p>In tretje gledati naprej. Mislim, da ima vsaka država, vsaka nacija svoje grehe iz
               preteklosti. Vsi so imeli svoje izdajalce, vsi so imeli svoje nasprotja v zgodovini.
               Bistvo je, da gremo naprej vsi skupaj, da od preteklosti ne bomo nikoli siti niti
               uspešni. Dejansko, če želimo, da je naša kolektivna zavest oziroma ta naš skupni
               projekt Slovenije uspešen moramo graditi mostove in se povezovati, gledati naprej in
               delati v dobro vseh nas. Izkoriščati moramo vse resorse, ne pa dejansko iskati
               razlike. Razlik je samih po sebi že dovolj.</p>
               <p>Kaj naj še rečem? V bistvu ne bi bil rad predolg. Mislim, da če bo Slovenija oziroma
               če bo ta naša skupna slovenska zavest našla odgovore na ta neka ključna vprašanja kaj
               je naš skupni imenovalec oziroma kaj hočemo, zakaj imamo skupno državo, katera so
               ključna področja gospodarstva, ki jih želimo in moramo razvijati, kje so naše
               konkurenčne prednosti? Našli bomo spet pot k slavi. Slovenija se bo dejansko
               priključila najrazvitejšim področjem Evrope.</p>
               <p>Čisto za konec bi rekel, da se naučimo spoštovati vizionarje, ker le na ta način bomo
               našli tudi vizijo. Hvala lepa.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Prisrčna hvala, gospod Petek. Naj vam še posredujem eno informacijo predstavnika
               Gospodarske zbornice Slovenije, ki nam je na včerajšnji seji Odbora za gospodarstvo
               povedal informacijo, da slovensko gospodarstvo še nikoli ni bilo v tako dobri formi
               kot je sedaj in tudi to zavoljo takšnih slovenskih podjetnikov, slovenskega
               podjetniškega poguma kot ga izraža tukaj danes naš gost.</p>
               <p>Sedaj pa pridemo k zadnjemu prispevku v tem sklopu, in sicer se nam bo predstavil
               gospod Samo Pahor iz družbeno političnega društva Edinost. Njegov prispevek bi nekako
               lahko prevedli Kolikor ljudi, toliko čudi. Pa poslušajmo. Izvolite.</p>
            </sp>
            <sp who="SDT7:PahorSamo">

               <speaker>SAMO PAHOR:</speaker>

               <p>Lep pozdrav vsem! Pričakoval sem, da bomo različnih mnenj in sem to povedal lepo v
               latinščini in tukaj sem ugotovil, da nas je res več ljudi z različnimi mnenji v teh
               25 letih.  Moram se
               posebej zahvaliti dr. Trstenjakovi, ki je povedala zelo pomembne stvari. Rekla je, da
               na napake je treba opozoriti. Sam sem tako prišel na črno listo pri slovenski
               manjšini, verjetno tudi pri slovenski državi, ker tam nekje od leta 1970 opozarjam
               kaj naj bi morali napraviti zato, da bi dosegli, ne varstvo slovenske manjšine, ampak
               enakopravnost slovenske narodne skupnosti. Zato je društvo prejelo vabilo, da se
               udeležimo tega srečanja na temo Praznujmo s slovensko domovino, se nam je zastavilo
               vprašanje kaj naj praznujemo. Ponovno smo se odločili, da ponovno obrazložimo, da je
               Republika Slovenija dolžna skrbeti za avtohtono slovensko narodno manjšino v
               italijanski republiki predvsem kot država, ne kot blagajna.</p>
               <p>Če pogledate sklepe prejšnjega srečanja je na prvem mestu vprašanje blagajne –
               financiranja. Kot članica organizacije Združenih narodov je s podpisom ustanovne
               listine zagotovila odločenost ustvariti razmere, v katerih je mogoče ohranjati
               pravičnost in zagotavljati spoštovanje obveznosti, ki izhajajo iz mednarodnih pogodb
               in drugih virov mednarodnega prava. In tega, dragi moji, ni, kljub temu kar je mislil
               povedati Lissiach. To je en navaden lari fari. Potem je zagotovila odločnost potrditi
               vero v temeljne človekove pravice, dostojanstvo in vrednost človek ter enakopravnost
               moških in žensk ter velikih in malih narodov.</p>
               <p>Čeprav se zdi gotovo, da izraz narod pomeni kot v novih zahodnih jezikih državo, si
               ne moremo kaj, da ne bi proglasili tiste predstavnike slovenske države, ki se
               izgovarjajo zato kar niso napravili od svoje dolžnosti, da je republika majhna država
               in jih lahko zaradi tega štejemo za izdajalce mednarodnega pravnega reda. Če je
               ustanovna listina Združenih narodov zapisala, da so velike in majhne države
               enakopravno, so enakopravne in si moramo za to prizadevati, da se to udejanja, če ne
               škodimo samim sebi.</p>
               <p>Če gremo po vrsti, bomo začeli pri nekoliko sumljivi temi. 7. člen stalnega statuta
               svobodnega tržaškega ozemlja je 10. 2. 1947 določil, da je slovenski jezik skupaj z
               italijanskim jezikom uradni jezik nove državne tvorbe. Dva Tržačana, ki sta živela v
               coni B, eden je bil Italijan, eden pa Slovenec, sta kot predsednik in tajnik
               ljudskega odbora za istrsko okrožje en dan preden je mirovna pogodba stopila v
               veljavo, proglasila, da v istrskem okrožju so uradni jeziki italijanščina,
               slovenščina in hrvaščina. V bivši coni B, A je potem prišlo pod italijansko upravo,
               slovenščina neuradni jezik. Še slabše. Zatiran, zapostavljen.</p>
               <p>Včeraj sem bil v eni od občinskih palač. Šestnadstropna. Vsako nadstropje 30 vrat
               oziroma uradov. Na zahtevo društva Edinost bi morali biti vsi napisi, vsa obvestila
               na vratih teh uradov dvojezični.  Na 180 napisov ni bilo enega dvojezičnega. V glavni
               občinski palači nisem preštel, nisem preštel koliko uradov je, je samo na enem uradu
               napis dvojezičen. To je Urad za odnose s slovensko manjšino. In kje je tisto, kar
               pravijo najrazličnejši predpisi vključno z Osimsko pogodbo, pri kateri je Slovenija
               naslednica in jo je dolžna spoštovati in doseči, da jo partnerica tudi spoštuje. Ker
               če samo en partner spoštuje mednarodno pogodbo, smo izven prava. Smo nekje v
               barbarstvu.</p>
               <p>In ko je nastopil čas, da se to svobodno tržaško ozemlje nekako likvidira, je
               Jugoslavija poskušala rešiti problem enakopravnosti slovenskega jezika in seveda tudi
               cele manjšine. V 2. člen je dala posebnega statuta določbo, da pripadniki
               jugoslovanske etnične skupine na ozemlju, ki ga opravlja Italija in pripadniki
               italijanske etnične skupine ozemlju, ki ga opravlja Jugoslavija, bodo uživali enakost
               pravic in obravnavanja z ostalimi prebivalci obeh področij. To absolutno danes še ne
               velja.</p>
               <p>Lahko povem, tako čisto privatno, kot oporečnik pri SKGZ, sem izrabil priliko, ko so
               me postavili pred sodnika, ker nisem govoril italijansko, sem sprožil zadevo, da gre
               na Ustavno sodišče. Ustavno sodišče je odločilo, da imam pravico do rabe slovenščine
               z vsemi oblastmi, ne glede na to ali poznam ali ne poznam italijanski jezik na osnovi
               neposredne operativnosti 6. člena Ustave in 3. člena deželnega statuta takoj. Niso
               potrebni niti izvršilni predpisi. In Slovensko-kulturna gospodarska zveza, ki je
               tukaj napravila lepo figuro ali hotela napraviti lepo figuro, se po tisti razsodbi
               sploh ni pobrigala, da bi to razširili, izkoristili. Južni Tirolci, katerim naj bi
               Slovenci zavidali, so takoj naslednje leto dobili razsodbo Ustavnega sodišča, po
               katerem so dobili pravico, da tudi z krajevno zakonodajo pokrajine Bocen? uveljavijo
               rabo nemškega jezika. Torej, smo Slovenci ali so Slovenci tisti poklicni zapravili
               koliko let je od leta 1982. Lepo število, kajne?</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Gospod Pahor, vljudno vas prosim, če počasi strnete misli, ker ima vsak na voljo 10
               minut.</p>
            </sp>
            <sp who="SDT7:PahorSamo">

               <speaker>SAMO PAHOR:</speaker>

               <p>Hvala lepa, bom samo še prebral zaključek. Torej, družbeno politično društvo si želi,
               da bi Urad Vlade Republike Slovenije za Slovence v zamejstvu in po svetu sprejel naš
               predlog, da organizira vsaj dvodnevni seminar, na katerem bo mogoče na osnovi bogatih
               izkušenj seznaniti slovenske časnikarje<stage>(?)</stage>, družboslovce, politike, državnike,
               pravnike in diplomate z resnično naravo tako imenovanega zaščitnega zakona. Povedal
               sem vam kaj je določilo Ustavno sodišče kaj je najnižja raven varstva priznane
               jezikovne manjšine in te stopnje še nimamo v praksi zagotovljene.  To je zelo hudo, ker je minilo
               toliko let.</p>
               <p>In vam bo rekel še nekaj, da vas bo požgečkalo. Za prvih 14 let, da se ni izvajala
               Osimska pogodba, je brez dvoma odgovorna balkanska Jugoslavija. Za naslednjih 25 let
               zamude je enako brez dvoma odgovorna evropska Slovenija, ki ji ni pomagalo niti
               članstvo v Evropski zvezi nenadkriljivih<stage>(?)</stage> vrednot, niti članstvo v Organizaciji
               severnoatlantske pogodbe, ki do zob oborožena skrbi za varstvo mednarodnega pravnega
               reda, ki očitno ni tisti, za katerega navija preambula ustanovne listine Organizacije
               združenih narodov. Hvala lepa</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p> Hvala tudi vam, gospod Pahor. Sedaj pa bomo dali priložnost še razpravljavcem, ki
               ste se prijavili in, ki imate na voljo nekako 2 minuti, da predstavite svoje
               stališča, svoje mnenje, svoje pobude. In sicer vas vljudno prosim, da to storite iz
               klopi, da se prijavite na mikrofon zato, da vas bomo snemali seveda tudi slišali.</p>
               <p>Najprej vabim k besedi gospoda Janeza Bizjaka iz Slovenskega društva Soča.
               Prosim.</p>
            </sp>
            <sp who="SDT7:BizjakJanez">

               <speaker>JANEZ BIZJAK:</speaker>

               <p>Lep pozdrav v Državnem zboru. <stage>/ nima vključenega mikrofona/</stage></p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Gospod Janez Bizjak, lepo vas prosim, vključite se na mikrofon, da vas bomo slišali.
               Tako, sedaj pa je.</p>
            </sp>
            <sp who="SDT7:BizjakJanez">

               <speaker>JANEZ BIZJAK:</speaker>

               <p>Torej prihajam iz Švice. 50 let mi že tujina reže kruh, in zdaj vidim, da naša
               domovina praznuje 25. obletnico, zato sem tudi tukaj.</p>
               <p>Torej letos se v domovini, kakor tudi po slovenskih društvih v tujini, obeležuje
               25-obletnica slovenske državnosti. Kot je to razvidno iz raznih medijev, so se začela
               prva srečanja, 25-obletnica te naše mlade države. Tudi pri nas v Švici bomo po
               slovenskih društvih obeležili ta zgodovinski dogodek.</p>
               <p>Samo če se malo spomnim nazaj v 90 leta prejšnjega stoletja, ko je odjeknila
               zgodovinska novica, da se bo Slovenija osamosvojila. Na ta zgodovinski trenutek je
               slovenski narod čakal kar nekaj stoletij. Torej, takrat smo znali stopiti skupaj. Saj
               se je skoraj 90 % slovenskega prebivalstva na plebiscitu izreklo za našo
               samostojnost. Torej je Slovenija v tem težkem in prelomnem trenutku znala dokazati
               svojo nesebično solidarnost.</p>
               <p>Tudi v našem društvu v tujini smo ta zgodovinski dogodek spremljali z nepopisnim
               pričakovanjem. Po tujini so se začela gibati razne demonstracije v podporo tej naši
               mladi Sloveniji. Ravno tako vsa slovenska društva v Švici smo v tistem času
               intenzivno stopila skupaj in tako dala svoj doprinos za priznanje te naše mlade
               države. Prav tako smo mnogi od nas sodelovali na raznih protestih in demonstracijah v
               Zürichu kakor tudi v Bernu.</p>
               <p>V našem društvu Planika iz Winterthur, katerega predsednik sem bil v tistem času, se
               je dogajalo nekaj prelomnega. Poleg društva Planika smo se organizirali še z ostalimi
               slovenskimi društvi na zbiranje podpisov za priznanje naši mladi državi.</p>
               <p>Akcija teh podpisov je bila zelo uspešna. Zbrali smo jih v kratkem času cca 7000. Vse
               te podpise smo dokumentirali in se skupaj odpravili v množičnem številu na
               demonstracije v Bern pred parlament. Vso to dokumentacijo smo skupaj pred parlamentom
               postavili na miniaturni kozolec, kateri je slovenski simbol. To smo nato skupaj
               predali takratnemu zunanjemu ministru gospodu Kurtu<stage>(?)</stage> Felberju<stage>(?)</stage>. Ob istem času pa
               smo na vrtu za parlamentom posadili pristno slovensko lipo, katera je bila še istega
               dne pripeljana iz Slovenije. Vse te dogodke je v tem času sprejel takratni zunanji
               minister. Obljubil nam je, da bo parlament v Bernu priznal Slovenijo kot samostojno
                  državo še istega
               leta. Dejal je, da preden bodo lipi odpadli listi bo švicarski parlament priznal
               samostojno Slovenijo. In to se je tudi uresničilo.</p>
               <p>Parametri po 25 letih pa kažejo našo državo malo bolj nestabilno. Vendar zato
               apeliram na nas vse, da spet stopimo skupaj in premagamo premostiti še tiste težave,
               katere obremenjujejo naš politični sistem. Ob tej priliki pa naši mladi državi
               Sloveniji ob prazniku državnosti želim mnogo političnih in gospodarskih uspehov. Za
               slovensko društvo Soča, <stage>/ nerazumljivo/</stage> Bizjak.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Najlepša hvala. Sedaj pa vabim k besedi gospoda Petra Kuharja iz slovenskega društva
               Jože Plečnik iz Prage. Naslov njegovega prispevka pa je Predstavitev dejavnosti
               Slovencev v Češki Republiki. Prosim, gospod Kuhar.</p>
            </sp>
            <sp who="SDT7:KuharPeter">

               <speaker>PETER KUHAR:</speaker>

               <p>Dober dan! Mislim, da se moramo najprej zahvaliti Uradu za Slovence v zamejstvu in po
               svetu, da je omogočil zgodovinski trenutek, da na tem mestu in v tej druščini lahko
               govorim o Slovencih živečih v Češki Republiki, kajti te zveze so neverjetno tesne,
               neverjetno razvejane in imam občutek po več letih, ko tam živim, da kakor eni kot
               drugi na to pozabljamo oziroma nismo na to pozorni. Npr. v 20. stoletju je delovalo
               tukaj veliko čeških glasbenikov in obratno. Na Češkem je delovalo veliko slovenskih
               umetnikov in znanstvenikov. Eden je recimo Jože Plečnik, po katerem naše društvo nosi
               ime.</p>
               <p>Čehi štejejo Plečnika za enega od treh največjih čeških arhitektov. V Pragi stoji
               cerkev Najsvetejšega srca Jezusovega, ki jo je Plečnik zgradil ne da bi jo kadarkoli
               videl. Ampak bom šel nekaj metrov stran od te stavbe do opere. V operi je deloval
               eden največjih evropskih dirigentov Vaclav Talih, ki je pripeljal iz Ljubljane svojo
               soprogo. Njegov vnuk, čeprav 40 let ni bil v Sloveniji, še vedno govori slovensko.
               Vaclavu Talihu, ki je zaslužen za ime Slovenske filharmonije v Ljubljani, še zmeraj
               ni niti enega samega znamenja. Tudi naše društvo se s pomočjo drugih institucij v
               Sloveniji trudi, da bi končno vsaj ena majhna plošča kjerkoli v Ljubljani na več
               zgodovinskih stavbah, recimo na Operi, v hotelu Union, kjer je bila takrat največja
               dvorana ali pa na Glasbeni matici, ki je zaslužna zato, da je Talih štiri leta tukaj
               deloval in dal orkestru ime, ki ga nosi še danes, čeprav je potem, da bi se ta
               razlika naredila, se ta filharmonija imenuje po krivici Prva slovenska
               filharmonija.</p>
               <p>Tudi kasneje je bilo na Češkem veliko znanstvenikov. Na primer prof. Mihajlo
               Rostohar, ki je zaslužen zato, da imamo v Ljubljani univerzo in hkrati zaslužen zato,
               da se je na Češkem uveljavila moderna psihologija.</p>
               <p>Tudi arhitekti, ki se zavzemajo za Plečnika, so bodisi Čehi, bodisi Slovenci. Na
               Češkem so člani našega društva pesniki, ustvarjalci, gledališka igralka, ki živijo v
               češkem svetu in pišejo bodisi v obeh jezikih ali pa predvsem v svojem jeziku, kajti
               mislim, da je materin jezik pravi jezik umetnosti. Če nisi manjšina in si po naravi
               dvojezičen tako kot Slovenci v Italiji, Avstriji in na Madžarskem, ne moreš tega
               prehoda narediti.</p>
               <p>Rad bi pa, če smem, še nekaj drobnega dodal k tem priporočilom, ki so izjemen zbir
               vsega, kar naj bi Slovenija in verjetno bo prej ali slej naredila.</p>
               <p>Takoj sem opazil, ker pač iz tega kroga izhajam, da je veliko govora o
               gospodarstveniki, znanstvenikih, ni pa nobene besede o umetnikih. Pa smo ravno danes
               imeli tukaj dva, na katera smo lahko zelo ponosni in gospa Bernarda Fink, ki je dolga
               leta živela v Pragi, marsikdo pravi saj ona je naša. Ampak v teh priporočilih, da se
               bomo povezovali tudi z umetniki, z ustvarjalci, pa o tem v zelo dobrem papirju ni.
               Tako da če je mogoče bi prosil, da če se bo tekst spreminjal, da se pogleda tudi na
               to, da se gospodarstvu doda tudi umetnost. Ker umetniki so v resnici naši najboljši
               predstavniki. Gospodarstveniki so vključeni v globalni svet celega sveta ali cele
               Evrope ali cele Evropske unije ali tiste države, v kateri delujejo. Tudi v Pragi jih
               je nekaj zelo uspešnih. Ampak kadar nastopi nekdo, ki je umetnik, ali slikar, ali
               pevec, ali glasbenik, takrat je reprezentant slovenskega naroda in slovenske kulture,
               kar je bila na Češkem tudi gospa Bernarda Fink, kar je bil tudi sedanji direktor, ki
               je bil umetniški vodja Opere v Brnu in prvi umetniški vodja narodnega <stage>/ nerazumljivo/</stage>
               v Pragi v njeni stoletni zgodovini.</p>
               <p>Večkrat imam občutek, da težim s temi povezavami, tako na Češkem kakor v Sloveniji,
               ker vsak takoj pogleda denar. Koliko bo stala plošča, če jo damo Vaclavu Talihu.
               Koliko bo stala plošča, če damo prof. Mihajlu Rostoharju, ki je po dolgem času dobil
               vsaj doprsni kip pred slovensko univerzo itd. Prosim za vašo podporo, za vašo pomoč,
               gospod minister, da boste kolikor mogoče tudi to v tej smeri delali. Hvala lepa.</p>
            </sp>
            <sp who="SDT7:KolešaAnita">

               <speaker>PODPREDSEDNICA ANITA KOLEŠA:</speaker>

               <p>Tudi gospodu Kuharju, ki je govoril o Slovencih v Češki Republiki in o zanimivih
               razmišljanjih tudi glede tega priporočila, ki ga v letošnjem letu neuradno ne dajemo,
               ampak v vsakem primeru pa bomo to njegovo pobudo vnesli v samo besedilo, kajti
               umetnost je zagotovo izjemno pomembna.</p>
               <p>Dragi gostje, obveščam vas, da smo nekako zaključili prvi del srečanja. Sedaj vas
               vabim, da greste na kosilo. Ker nas je precej, skoraj 100, bo verjetno malo težko, da
               bi prišli na vrsto vsi skupaj, zato bo verjetno potrebno nekaj potrpežljivosti. Ampak
               z veliko razumevanja vas zopet vabim v to dvorano ob 14.30 minut. Hvala lepa.</p>
               <p><stage type="time">(Vseslovensko srečanje je bilo prekinjeno ob 12.59.)</stage>
               </p>
               <stage type="time">(Vseslovensko srečanje se je nadaljevalo ob 14.36.)</stage>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Ponovno pozdravljeni na drugem delu razprave na XVI. Vseslovenskem srečanju. Tudi v
               tem delu bodo priložnost dobili najprej v programu najavljeni govorci, nato pa tudi
               tisti, ki ste se prijavili preko prijavnic.</p>
               <p>Najprej k besedi vabim dr. Barbaro Navala, predstavnico Nacionalnega sveta slovenske
               narodne manjšine iz Beograda, ki bo predstavila projekt Slovenika – časopis za
               kulturo, znanost in izobraževanje. Prosim.</p>
            </sp>
            <sp who="SDT7:NavalaBarbara">

               <speaker>DR. BARBARA NAVALA:</speaker>

               <p>Nacionalni svet slovenske narodne manjšine v Srbiji je junija 2015 odločil, da bo
               začel izdajati svoj časopis za kulturo, znanost in izobraževanje, ki bo objavljal in
               prikazal delovanje, raziskovanje in razmišljanje posameznikov, ki se v Srbiji, v
               Sloveniji in drugod ukvarjajo z navedenimi temami. Osnovna ideja pri ustanovitvi
               časopisa za kulturo, znanost in izobraževanje je bila, da se v okviru ene publikacije
               prikaže raziskovanje in razmišljanje avtorjev, ki se ukvarjajo s temi področji v
               Srbiji in Sloveniji in objavi članke, ki bodo na strokovni ravni združili in povezali
               različna ustvarjalna in raziskovalna področja, ki se v kateremkoli smislu dotikajo
               Slovenije in ali Srbije.</p>
               <p>Do sedaj so o kulturnih dogodkih poročali predvsem bilteni posameznih društev, ki so
               na svojih straneh objavljali kratka poročila o prireditvah in projektih, ki so jih
               pripravili v okviru določenega društva. Zato smo menili, da bi bil Nacionalni svet
               slovenske narodne manjšine kot osrednja organizacija, ki združuje vse Slovence v
               Srbiji ne glede na njihovo članstvo ali nečlanstvo v posameznih društvih, pristojen
               za izdajanje publikacije, ki bo  združila razmišljanje in delo vseh, ki so v Srbiji ali v
               Sloveniji ukvarjajo s kulturo, znanostjo, izobraževanjem in poučevanjem ter likovnim
               in literarnim ustvarjanjem ter tem, ki se dotikajo enega ali drugega kulturnega
               prostora. </p>
               <p>Naslov časopisa Slovenika smo izbrali tako, da bi bilo bralcu že tako jasno, da gre
               za časopis namenjen predvsem slovenski kulturi in njenemu uveljavljanju oziroma
               sobivanju v srbskem kulturnem prostoru ter, da bi bil jasno razpoznaven tudi v
               Sloveniji oziroma v mednarodnem okolju.</p>
               <p>Tudi naslovnica časopisa, ki jo je oblikovala vizualno umetnica Marija Vauda, je
               zasnovana tako, da se bo motiv peščene ure, ki si ga je avtorica zamislila kot simbol
               prelivanja energije in simbioze med dvema kulturama ter nepretrganega poteka
               zgodovinskega, duhovnega in intimnega časa njunih predstavnikov, pojavljen na
               naslovnici vsake izdaje Slovenike. Vedno isti, a malo spremenjen in na simboličen
               način opozarjal na različne zorne kote pripadnikov obeh kultur.</p>
               <p>Mednarodni uredniški odbor časopisa Slovenika sestavljajo ugledni predstavniki
               slovenske narodne manjšine v Srbiji, ki so s svojim delovanjem dokazali, veliko
               predanost slovenski kulturi in njenemu ohranjanju, saj so s svojim delom prispevali k
               boljšemu poznavanju in poglobljenemu razumevanju slovenske kulture v Srbiji ter
               strokovnjaki iz Slovenije in Srbije, ki so s svojim delom tako ali drugače povezani s
               slovensko kulturo na tem prostoru in ki lahko kot izvrstni intelektualci ter
               ustvarjalci prispevajo h kakovosti našega časopisa.</p>
               <p>Časopis bo izhajal v elektronski obliki in bo dvojezičen, z namenom, da se vsak od
               avtorjev lahko svobodno izraža v jeziku, ki mu najbolj ustreza. Ta svoboda se nam je
               zdela še posebej pomembna saj smo kot predstavniki manjšine posebej zavezani k
               pospeševanje medkulturnosti in pozitivnemu dialogu med različnimi kulturami.</p>
               <p>Menimo, da bomo tako lahko prispevali k boljšemu razumevanju enih in drugih in da se
               bomo naučili brati ter spoštovati in vrednotiti drug drugega.</p>
               <p>Naš cilj je, da Slovenika postane redna publikacija, ki bo v prihodnjih številkah
               objavljala strokovne članke vrhunskih avtorjev in kar je še pomembnejše, pridobivala
               tudi svoje redne bralce.</p>
               <p>Upamo, da bomo s pomočjo Slovenike uspeli prikazati slovensko manjšino v Srbiji v
               novi luči in da bo naš časopis sčasoma postal razpoznaven tudi med slovenskimi
               bralci, tako v zamejstvu kakor tudi po svetu ter si uspel v tretjo pot in poiskati
               svoje mesto med podobnimi publikacijami. Hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p> Najlepše se zahvaljujem za vaš prispevek. Naslednjo pa vabim k besedi gospo Dušico
               Majdo Adamović, sekretarko in ustanoviteljico SKD <q>"Kras"</q> iz Bora, da nam predstavi
               Založniško dejavnost Zveze slovenskih kulturnih skupnosti Srbije. Prosim.</p>
            </sp>
            <sp who="SDT7:AdamovićDušicaMajda">

               <speaker>DUŠICA MAJDA ADAMOVIĆ:</speaker>

               <p>Hvala lepa.</p>
               <p>Spoštovani organizatorji, spoštovani rojaki in rojakinje, moje ime je Dušica Majda
               Adamović, kot ste slišali in moja tema je: Založniška dejavnost Zveze slovenskih
               kulturnih skupnosti Srbije.</p>
               <p>Glavna naloga Zveze slovenskih kulturnih skupnosti Srbije je ohranitev slovenstva
               skozi večjo obliko dejavnosti, kulturnih in drugih. Ta zveza je organizacija
               slovenskih kulturnih skupnosti in društva ožje Srbije, ustanovljena 2005 leta in
               predstavlja steber in glavni motor ohranitve slovenstva v Srbiji južno od Beograda.
               Zvezo tvori šest samostojnih organizacij, ki delujejo v 10 mestih med 1500
               članov.</p>
               <p>Slovenska kulturna skupnost Ivan Cankar iz Timoške krajine je najstarejša in
               mentorska,  ki deluje
               od leta 2002 leta z mestnimi odbori z mestnimi odbori v Dolnjem Milanovcu, Knjaževcu,
               Kladovu in Rtnju. Potem Slovenska kulturna skupnost borskega okraja Drago Čeh,
               Slovenska kulturna skupnost Jernej Kopitar iz Kragujevca, Slovenska kulturna skupnost
               brata Jenko iz Leskovca, Društvo Slovencev Mura iz Negotina, Slovensko kulturno
               društvo Kras iz Bora, ustanovljeno 2015. leta s starostnim povprečjem 28 let.</p>
               <p>Glavne dejavnosti omenjene zveze in recipročnost njenih članic so naslednje: pouk
               slovenskega jezika in kulture za šolske otroke, mladino in ostale v Zaječarju, Boru,
               Leskovcu in na Rtnju. Potem delo posojilne biblioteke Zveze slovenskih kulturnih
               skupnosti Srbije, ki razpodeljuje knjige, CD-je, časopise in druge razne brošure pri
               vseh 10 članicah zveze. To je zelo aktivna založniška dejavnost, ki je v poslednjih
               petih letih izdela pet knjig in en CD.</p>
               <p>Koncepcija dela zveze je medsebojno sodelovanje članic skozi skupne nastope in
               sodelovanje z lokalnimi in regionalnimi organizacijami in ustanovami kulture,
               izobraževanja, znanosti, športa, gospodarstva, zdravja in sodelovanje s sličnimi
               organizacijami in ustanovami v Sloveniji.</p>
               <p>Takšna koncepcija dela te zveze omogoča manjšim samostojnim društvom in mestnim
               odborom, ki se aktivno udeležujejo v realizaciji značilnih projektov, za katere sami
               nimajo realnih zmožnosti.</p>
               <p>Kakor je omenjeno založniška dejavnost Zveze slovenskih kulturnih skupnosti Srbije,
               ki traja že 10 let se ogledajo v naslednjih vrstah tiskane literature. Časopis
               Slovenska beseda, popolnoma v slovenščini, je trimesečno glasilo slovenske kulturne
               skupnosti Ivana Cankarja iz Zaječarja in Zveze slovenskih kulturnih skupnosti Srbije,
               ki je izhajalo 2004 leta do 2007 leta v nakladi 200 primerkov od 15 do 20 strani.</p>
               <p>Potem pesniška zbirka v slovenščini Slovenski Memento<stage>(?)</stage>, tiskana 2012 leta v nakladi
               300 primerkov A5 formata Založba Qwerty Bor. 58 pesmi je pisalo 16 pesnikov, članov
               slovenskih kulturnih skupnosti Srbije, Zaječarja, Leskovca, Bora in ostalih mestnih
               odborov.</p>
               <p>Potem monografija naših prvih 10 let je Kronika Slovenske kulturne skupnosti timoške
               krajine Ivan Cankar in Zveze slovenske kulturne skupnosti Srbije. Založba Qwerty Bor,
               naklada 50, format A5 in 117 strani, tiskana leta 2013.</p>
               <p>Potem znanstveno publicistično delo v slovenščini Po vetru usode na vzhod mag.
               Miroslava Mihe Piljušiča. To je zgodovina Slovencev v Srbiji in kronika timoških
               Slovencev tiskana 2013. leta, založba Qwerty Bor, naklada 500, format B4, 246
               strani.</p>
               <p>Potem dvojezična ilustrirana pesniška zbirka s kantavtorskim CD-jem Feniksov skok
               slovensko-srbski, srbsko-slovenski, tiskana 2015. leta v izvedbi timoške krajine Ivan
               Cankar iz Zaječarja in Zveze slovenskih kulturnih skupnosti Srbije in tudi
               Akademskega kulturnega kluba Tehniške fakultete v Boru, naklada 500, A5 format, 168
               strani, 90 pesmi, 28 avtorjev in 64 ilustracij.</p>
               <p>Potem dvojezično literarno likovni bilten formata A5 Slovenske kulturne skupnosti
               timoške krajine Ivan Cankar in Zveze slovenskih kulturnih skupnosti Srbije tiskan
               2015. leta, naklada 250, A4 format, 36 strani. Če rezumiramo? Zveza slovenske kulturne skupnosti
               Srbije je poslednjih 4 leta izdala pet knjig in en CD, to je več kot ena knjiga na
               leto. Za to leto ob proslavi 25. obletnice samostojnosti Republike Slovenije
               pripravljamo dvojezično ilustrirano pesniško zbirko s kantavtorskim CD-jem za otroke
               in mladino, a za konec leta kompilacijski dvojezični literarno likovni bilten društev
               iz Zaječarja, Bora, Leskovca, Rtnja in Donjega Milanovca. </p>
               <p>Kot vedno do sedaj, je tudi tega leta glavni urednik obeh publikacij mag. Miroslav
               Miha Piljušič, izseljenski učitelj in predsednik Zveze slovenske kulturne skupnosti
               Srbije. Vse knjige, ki smo jih natisnili, so vreden biblio material, kakor za
               posojilno biblioteko Zveze slovenskih kulturnih skupnosti Srbije, tako tudi za
               knjižnice v Sloveniji, NUK Ljubljana, UK Maribor in mestne knjižnice Slovenije in
               mestih Srbije.</p>
               <p>S takšno založniško dinamiko in s takšno literarno znanstveno produkcijo Zveza
               slovenske kulturne skupnosti Srbije spada med najaktivnejše slovenske organizacije,
               slovenske diaspore in predstavlja značilen prispevek ohranitvi slovenstva in
               pospeševanju slovenske kulture.</p>
               <p>Na žalost ti veliki intelektualni in materialni napori ustvarjalcem iz Slovenske
               kulturne skupnosti Ivan Cankar iz Zaječarja in Slovenske kulturne skupnosti Srbije
               niso primerno pomagani od strani Republike Slovenije, predvsem ne v letu 2016. Hvala
               lepa. Hvala na pozornosti.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala za vaš prispevek. V nadaljevanju pa nam bosta docent dr. Vincenc
               Rajšp, poslovodja Društva Slovenski institut na Dunaju in mag. Herbert Seher,
               predsednik Društva Slovenski institut na Dunaju predstavila prispevek Dunaj slovenski
               – delovanje Slovenskega inštituta na Dunaju. Prosim.</p>
            </sp>
            <sp who="SDT7:RajšpVincenc">

               <speaker>DR. VINCENC RAJŠP:</speaker>

               <p>Dragi Slovenci izven meja Slovenije, Slovenci po svetu<gap n="…"/></p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Mogoče lahko vstanete, da vas bodo ostali videli, prosim.</p>
            </sp>
            <sp who="SDT7:RajšpVincenc">

               <speaker>DR. VINCENC RAJŠP:</speaker>

               <p>in Slovenci v domovini. Naslov je Dunaj slovenski, lahko bi bile tri pike, lahko bi
               bil vprašaj, lahko bi bil klicaj. Ne vem kaj je boljše.</p>
               <p>Dunaj je mesto z vedno večjim številom Slovencev. Mladi Slovenci, ki prihajajo, se še
               ne oživijo v kulturno življenje Slovencev, ki so že tam, predvsem ker je njihova prva
               skrb kako urediti finančne zadeve, da ne bodo dvakrat obdavčeni.</p>
               <p>Dunaj bo nedvomno ostal slovensko središče, dokler bomo Slovenci hoteli. Namreč,
               arhivov, knjižnic z tako bogatim slovenskim gradivom se ne bo uničilo. Slovenci pa
               imamo tam tudi drugo kulturno dediščino, s katero se je zgodilo drugače. Korotan
               zgrajen z denarjem, verjetno vaših prednikov, tudi koga od vas, pater Tomažič ga je
               pobiral po vsem svetu, po Koroškem, hiša je bila prodana, sicer jo je kupila država
               Slovenija za 6 milijonov evrov, pa vendar zato, da bo v njej slovensko-kulturni
               informacijski center, ki mu rečemo Skica. Lepo. In kaj se je zgodilo? Po treh letih
               se Skica, ki so jo ustanovila štiri slovenska ministrstva mora izseliti, ker
               Slovenija ne more plačevati tako visoke najemnine hiši, ki jo je sama kupila.  Naj razume kdo lahko.</p>
               <p>Druga Knafljeva ustanova. Letos obhajamo 350. letnico te univerzitetne ustanove.
               Preživela je Avstro–Ogrsko, leta 1961 je bila predana Jugoslaviji, preživela je
               Jugoslavijo, vendar v samostojni Sloveniji, 25-letnico proslavljamo, je prišla nova
               upraviteljica Celovška Mohorjeva z upraviteljico Ljubljansko univerzo na misel, da
               sta ustanovili privatno Knafljevo ustanovo in nato Knafljevo privatno ustanovo,
               prenesli premoženje Knafljeve univerzitetne ustanove. Lepo in prav, zapisani sta bili
               tudi v statutu, da to opravljata.</p>
               <p>In pride leto 2012, in iz statuta izgineta Celovška Mohorjeva in Ljubljanska
               univerza. Jih ni več. Zdaj tam sem videl, da gospod Petrič v družini piše <q>»V
               Sloveniji še vedno vladajo nevidne sile«</q>, se pravi, zdaj je to last nevidnih sil, ker
               so vse vidne ustanove nekako se izničile. Zaradi tega ker je s to ustanovo tesno bil
               povezan Slovenski znanstveni inštitut, ustanovljen leta 2000. Rečeno je bilo, da bo
               Slovenija dala denar za obnovo, ker je v njej Slovenski znanstveni inštitut. In
               prišlo je leto 2013 ko direktorju, to sem bil jaz, niso dali več plače, 15 mesecev,
               potem je šla stvar v likvidacijo.</p>
               <p>Kako je to možno, da se dve tako ugledni slovenski inštituciji kot je Celovška
               Mohorjeva in osrednja Alma Mater Slovenije, Ljubljanska univerza, prepustita 350 let
               staro univerzo, nikomur. Zato ne morem danes nikogar vprašati kdo odgovarja. Lahko pa
               povem, kdo je to storil, kdo je bil zadnji. Rektor Ljubljanske univerze Stane
               Pejovnik, Glavna tajnica Univerze Andreja Kert. Oba seveda člana cura katorija<stage>(?)</stage> ali
               upravnega odbora, podpisnik novega statuta je rektor Pejovnik. Nato direktor Celovške
               Mohorjeve Anton Koren, nato večni kurator Knafljeve mag. Anton Levstik, magister
               teologije, in v tem času je bil predsednik Mohorjeve družbe gospod Jože Kopajnik,
               lansko leto imenovan apostol Koroške.</p>
               <p>Ti ljudje so pustili to starodavno ustanovo, da je ni več. Ne gre za slovensko
               ustanovo, gre za ustanovo vseh Slovencev po svetu. Knafelj je pustil premoženje
               Slovencem. Ne eni osebi ne drugi ne svojemu nečaku, kar bi lahko naredil. In to se je
               danes zgodilo. In zato apeliram na vas Slovence, čeprav so se vrste silno razredčile,
               da se tega zavemo. In tukaj izrečem zahtevo. Slovenska sedanja Vlada naj nemudoma
               odvzame premoženje Knafljeve univerzitetne ustanove, Knafljevi privatni ustanovi, ga
               vrni slovenski državi in da v upravljanje rektorski konferenci in Slovenskemu
               svetovnemu kongresu.</p>
               <p>Vsi naj vemo, kaj se s tem dogaja. In potem imam še en predlog. Predlagam, da
               Slovenci po svetu ustanovimo sodišče ali razsodišče, pred katerim se bodo obravnavale
               za Slovence  doma in po
               svetu pomembne stvari, ki jih ne rešuje nobeno sodišče. Ravno dva taka primera sta
               Korotan in Knafljeva. Šele to nas bo naredilo Slovence, kjer lahko rečemo to je prav,
               to ni prav. Ne gre za nezaupanje sodiščem. Pater Tomažič rekel Mohorjevi, da laže, so
               ga tožili in so na sodišču izgubili. To se pravi v določenih primerih tudi sodišča
               delujejo. Vendar v primeru Knafljeve in Korotana to ni bilo tako.</p>
               <p>Preden predam besedo mojemu nasledniku, moram povedati, da je bil Slovenski
               znanstveni institut likvidiran. Gospod Seher je bil pripravljen prevzeti čas enega
               leta, ko je deloval v enih razmerah in zdaj deluje kot institut. To bo povedal.</p>
               <p>Vendar dovolite, da se zahvalim še nekaj osebam. V prvi vrsti iz Slovenije gospodu
               Boštjanu Žekšu kot ministru za Slovence po svetu. Dokler je bil gospod Boštjan Žekš
               minister se te grdobije niso uspele zgoditi.</p>
               <p>Drugič zahvaljujem se gospe Milki Hudobnik. Preko 25 let je delala za Slovence v
               Celovcu, v dunajskem parlamentu in na Slovenskem znanstvenem institutu. V zahvalo je
               bila vržena iz službe s tem, da ni dobila pol leta plače, kar je socialna država
               Avstrija pokrila, vendar Slovenci izrecimo ji hvala. Ker to kar je ona pomenila za
               Dunaj, bila je res kot tajnica, ni manjkala en dan v službi in je bila središče
               slovenskega Dunaja, kjer so prihajali vsi tja.</p>
               <p>Dovolite, da se zahvalim še gospodu Feliksu Bistru. Vseskozi je skrbel za Slovence,
               ki so prihajali Dunaj in da se zahvalim gospodu Seherju, da je prevzel novi Slovenski
               institut na Dunaju in bo povedal o načrtih.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Prosim, če boste lahko malo strnili, ker je gospod Rajšp večino časa že porabil.
               Prosim za razumevanje.</p>
            </sp>
            <sp who="SDT7:SeherHerbert">

               <speaker>HERBERT SEHER:</speaker>

               <p>Spoštovani gospod predsednik, drage Slovenke, dragi Slovenci! Mogoče glede tehtnosti
               stvari malo podaljšate čas za moje predavanje, ki ne bo daljše kot deset minut.</p>
               <p>Rad bi direktno vstopil v razpravo in v predavanje. Namreč vsemu temu, kar ste sedaj
               slišali se ne smeš izogibati ali spregledati, če si na Dunaju in kot Slovenec,
               Slovenka skušaš stopiti v javnost in nagovoriti rojakinje ter rojake. Slovenska
               skupnost gotovo ni homogena in enotna, zavedati se je treba njene socialne,
               jezikovne, družinske in geografske različnosti. Konkretno to pomeni, ljudje, ki so
               rojeni v Sloveniji, na Koroškem ali na Dunaju pa tudi iz drugih predelov, ki živijo v
               dvojezičnih, večjezičnih ali samo še enojezičnih nemško ali slovenskih družinah.</p>
               <p>Slovenščine kot materinščine in občevani jezik brez zakoreninjenosti v šolskem
               sistemu in javnega priznanja. Celo koroški Slovenci, pripadniki slovenske narodne
               skupnosti pa niti ne uživajo pravnega statusa v smislu avstrijske državne pogodbe.
               Tako očitno dinamično in pluralistično izoblikovane slovenske družbene plasti je
               treba tudi upoštevati, saj so naša publika.</p>
               <p>Poklicno zaposleni iz Slovenije so v delno na stalnem prepihu. Za vikend so nekateri
               že po dveh urah doma v rojstnem kraju, študirajoči iz Koroške so večji del kulturno
               in družinsko vezani na Koroško, doma ostanejo tisti, ki so za stalno zakoreninjeni na
               Dunaju.</p>
               <p>Socialno in ekonomsko gledano se moraš zavedati, da imaš publiko in aktivne
               sodelavce, ki so notranje avstrijski in čezmejni delavski migranti poleg tistih, ki
               so doma na Dunaju.</p>
               <p>Na drugi strani pa je tistih okrog 2000, 2500, 3000 slovenskih Dunajčanov, močno
               raztresenih po vsem velemestnem ozemlju. Zanesljivega in povezovalnega omrežja pa ni.
               Pogrešamo vsem odprtega kraja za srečanje, da ne govorim o skupnem tonu, ali vsaj
               skupni strehi, za posameznike oziroma slovenske ustanove. Makro koordinacija, ki bi
               na eni strani pomagala pri časovni razporeditvi, da na drugi strani ne govorim o
               nujnosti usklajevanja prireditev in iniciativ v smislu profesionalizacije in skupne
               uporabe gmotnih in kompetenčnih resurs.</p>
               <p>Midva zastopava torej zdaj bolj starejšo generacijo, mislim, pa da je naš inštitut
               ena najmlajših ustanov, ki je tukaj navzoča. Inštitut je bil ustanovljen torej pred
               pol leta in njemu predseduje upravni odbor, v katerem so poleg Dunajčanov tudi člani
               iz Ljubljane, Maribora in Gradca. Operativno delo izvršuje v glavnem trojica:
               poslovodja, tajnica ter predsednik.</p>
               <p>Sedež ob neposredni bližini državne Opere služi kot kraj za sestanke, tam pa se vrši
               tudi večji del predavanj in srečanj. Velikega pomena je strokovni sosvet, v katerem
               so zastopani priznani znanstveniki, eksperti in svetovalci iz raznih področjih
               Avstrije in Slovenije.</p>
               <p>V prvem poletnem semestru tega leta smo na več kot 20 prireditvah, ki smo jih izvedli
               sami ali prav v korporaciji z raznimi inštitucijam, nagovorili več kot 300
               obiskovalcev. Različnosti v publiki in pri predavateljih se vidi v jeziki, v katerih
               so potekale naše prireditve. Slovensko, nemško, angleško, hrvaško in italijansko.
               Trudili smo se za ponudbo na visoki ravni. Poleg zgodovin, jezika in literature so
               bile v ospredju družbeno politična vprašanja.</p>
               <p>Tudi za slovenski inštitut je leto 2016 v znamenju 25 obletnice samostojne Republike
               Slovenije. Med drugim bi rad omenil znanstveni simpozij o dogodkih leta 1991 na
               diplomatski akademiji v sodelovanju z veleposlaništvom Republike Slovenije in z
               Inštitutom za dunajsko območje in srednjo Evropo. Seveda smo ob retrospektivi
               umetnika Valentina Omana na Dunaju pripravila slavnostno akademijo v čast koroškega
               rojaka.</p>
               <p>Ob pogledu na bližnjo prihodnost bi rad izpostavil sledeči cilje, ki jih želimo
               uresničiti. Ojačitev mreže članstva in podpornikov, izvedba anket glede potreb in
               interesov društvenikov ter prilagoditev ponudb, ustanovitev omizja dunajskih
               slovenskih ustanov v smislu koordinacije in sodelovanja, poglobitev korporacije z
               strešnimi ustanovami v Sloveniji in na Koroškem, podpiranje iniciativ za izboljšanje
               jezikovne kompetence, druženje in sproščeno srečanje mlajših otrok in šolo obvezne
               mladine in končno pridobivanje ugleda in javnih podpor.</p>
               <p>Tudi rad bi se pridružil torej zahvali gospoda Rajšpu, seveda bi se tudi rad zahvalil
               tudi za podporo in za subvencije, ki bi jih sprejeli od Slovenije ali Avstrije. Žal
               do danes nismo prejeli niti centa.</p>
               <p>Torej vsem v tem smislu, najlepša hvala za to, da ste <stage>/ nerazumljivo/</stage> malo več časa
               in najlepša hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala za vajin prispevek. Naslednji po programu je član Svetovnega
               slovenskega kongresa gospod Franc Zabukošek s prispevkom: Ohranjajmo narodno
               dediščino slovenstva doma in po svetu. Prosim.</p>
            </sp>
            <sp who="SDT7:ZabukošekFranc">

               <speaker>FRANC ZABUKOŠEK:</speaker>

               <p>Spoštovani gospe in gospodje, dragi rojakinje, dragi rojaki iz zamejstva in sveta. O
               tej temi sem že leta 2014 spregovoril avdio vizualno, ki jo danes zdaj mislim,  s katero danes hočem
               apelirati kako lahko s ponosom praznujemo slovensko domovino in tudi državljanstvo,
               če to tudi udejanjimo in dodamo dodano vrednost.</p>
               <p>V času, ko praznujemo 25. obletnico države Slovenije, smo se zbrali v Državnem zboru,
               da se pogovorimo o praznovanju s slovensko domovino. To je prav in dobro, kajti
               domovina je več kot država. Domovina je dom vsakega in v okviru se ustvarja
               dediščina, ki je temelj trajnega razvoja vsakega posameznika in skupnosti do države.
               Država je okvir in status, ki ljudem daje varnost in zaščito, če je demokratična.
               Država, ki je nastala po prvi svetovni vojni je bila kraljevina Slovencev, Hrvatov in
               Srbov in je bila avtoritarna diktatura dinastije Karađorđevićev. Kot taka je po drugi
               svetovni vojni zaradi okupacije in komunistične revolucije propadla. V času okupacije
               in revolucije 41-45 pod vodstvom Komunistične partije je povzročil bratomorno vojno,
               ki se je končala s povojnimi poboji rojakov, ki se niso strinjali z komunistično
               revolucijo. Drugi del nasprotnikov revolucije pa je moral zapustiti domovino, da si
               je rešil življenje in zaživel v svobodi in demokraciji. </p>
               <p>Njih skupni boj proti revoluciji je bil pod geslom Bog, narod, domovina, ki se je
               uresničil s padcem komunizma, Berlinskega zidu 1989, ki je omogočil svobodo vsem
               narodom pod diktaturo komunizma. Torej svoboda za Slovence je nastopila leta 1991, ko
               smo si priborili samostojno državo Slovenijo. Ta svobodna in demokratična država je
               formalna. Dejstvo pa je, da je še problematična, ker je deležna premalo zaupanja in
               podpore volivcev in ker ni opravila s preteklostjo v resnici in poštenju.</p>
               <p>V tem smislu je vredno praznovati srebrni jubilej, da se zavedamo ponosa in žrtev, ki
               so jih dali rojaki doma in po svetu za to, da imamo svojo državo in domovino. Apel,
               da praznujemo državnost z domovino, je upravičen in tudi potreben, kajti praznovanje
               brez domovine v srcu je prazno.</p>
               <p>Praznovanje ima svoj smisel v zavesti in ponosu nad dosežki naroda v teku stoletij
               doma in po svetu. Zato je vredno, da vse to združeno prikazujemo v obliki kulturne
               dediščine slovenstva, ki jo priznava tudi UNESCO. Kulturna dediščina slovenstva je
               identitetna dediščina v formi kozolca, ki je izgubil svojo funkcionalnost, toda je
               priča arhitekturne posebnosti in funkcionalne lastnosti za preživetje naroda, ki je
               izhajal iz podeželja. Danes predstavlja estetsko vedutno<stage>(?)</stage> krajino in si išče novo
               funkcijo v turističnem in identitetnem smislu tudi za promocijo države Slovenije.</p>
               <p>V turističnem gospodarstvu za današnji čas ima kozolec lahko funkcijo v promociji
               države Slovenije in kot objekt za mladinski hostel v turizmu z zmožnostjo poceni
               prenočevanja in tudi priložnostnih druženj rojakov in domačinov, če je v slovenski
               skupnosti v tujini. Tukaj imam en primer, da si lahko predstavljate, ker nimam
               vizualnega pripomočka.</p>
               <p>Zakaj bi naj to bilo? Citiral bom avtorja knjižice Ohranimo kozolec. Kozolec je
               steber slovenske ustvarjalnosti in samonikel spomenik, ki nas spremlja vsepovsod in
               nam kaže kje smo doma in kje se govori slovenski jezik, je razpoznaven pečat
               slovenstva in slovenske države, čeprav ne stoji v vseh krajih slovenske poselitve. Ni
               Slovenca, ki ne bi kozolca istovetil z narodovo identiteto, podvigom slovenske
               ljudske ustvarjalnosti ter modrosti, ki je znana času in prostoru vtisniti trajen in
               neizbrisen pečat. Tako ostajajo kozolec toplar ter kapelica in križna znamenja
               najznačilnejši atributi slovenske kulturne pokrajine in njene prepoznavnosti.  Zaključujem z nostalgično
               pesnitvijo Edvarda Svetka, ki kliče po gospodarju. Tih, samoten, prazen stojim,
               stresata me veter in mraz, nihče me s senom ne odene, vsi pozabili so na mene. Čakam
               jutranje zarje in zlatih žarkov toplote, čakam in čakam gospodarja, da vrgel pogled
               bo med late?. Ni njega in nič več ni sena, da ogrel bi mi late in okno do okna
               zadelal s senom in žitnimi klasi. To je simbolična, nostalgična pesem, ki nekako
               apelira, da dejansko poskrbimo za to lastno ustvarjalnost in damo novo dodano
               vrednost v funkciji hostela, ki naj bi omogočal tudi poceni turizem in tudi po svetu,
               kjer so Slovenci v večjih skupnostih. To bi bil lahko tudi izraz države Slovenije in
               pa hvaležnosti ljudi, državljanov za to, da so sprejeli naše rojake v času stiske,
               krize in jim omogočili eksistenčno življenje, ki je danes vsem v korist.</p>
               <p>To bi dejansko služilo in potrebno koristno bi bilo tako za slovensko državo kot tudi
               za državo, kjer so Slovenci dobili gostoljubje in možnost eksistiranja. To je treba
               doseči s projektom, ki je v povezavi z diplomatsko službo države in kulturo slovenske
               ustvarjalnosti, da se doseže takšen projekt in smiselna promocija slovenstva in
               države Slovenije.</p>
               <p>To je praktična priložnost, pobuda, ki je, kakor sem slišal in že postala dokaj
               zanimiva, vendar pa še ni nobene rešitve na vidiku. Tako da v tem prostoru je dobro,
               da se to sliši in mogoče doseže kakšen interes pri ljudeh, ki imajo večji vpliv na
               dogajanje v državi in tudi v domovini.</p>
               <p>S tem zaključujem in se zahvaljujem za pozornost in čestitam vsem rojakom ob dnevu
               državnosti in naj bo ponos, ki ga čutimo do Slovenije vedno bolj močan in prisoten,
               da bomo dosegli tisto kar želimo brez nekega jamranja in neke nostalgije, ampak
               počasi vztrajno dosežemo tisto, kar nam pripada tudi z naslova dediščine. Hvala
               lepa.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala lepa tudi vam. Sedaj pa si bomo ogledali še tri videoposnetke. Prvi je sledeči.
               Gospod Emil Kos, predsednik slovenskega društva v Luksemburgu, se nam je prek
               videoposnetka oglasil že lansko leto. Letos se naslov njegovega prispevka glasi:
               Čestitka iz Luksemburga, vse najboljše Slovenija. Prosim.</p>
            </sp>
            <sp who="SDT7:KosEmil">

               <speaker>EMIL KOS:</speaker>

               <p>Drage dame, cenjeni gospodje, spoštovane Slovenke in Slovenci. Dovolite, da vas
               pozdravim tudi v imenu Slovenskega društva v Luksemburgu.</p>
               <p>Slovenija letos praznuje 25 let. V času osamosvojitve vas je mnogo že živelo v
               tujini, nekateri ste na tuje odšli kasneje. Tako je vsak doživel njeno zgodbo po
               svoje. Zato zgodba o Sloveniji ni ena, ampak jih je več kot 2 milijona in pol. Ja, po
               nekaterih ocenah naj bi v tujini živelo že več kot pol milijona ljudi slovenskega
               rodu, okoli 1000 tudi tu v Luksemburgu. A to ne pomeni, da smo od domovine oddvojeni.
               Ravno nasprotno. Naša navezanost na domovino raste z vsakim kilometrom in želja, da
               naši otroci zrastejo v zavedne Slovenke in Slovence se krepi iz leta v leto.</p>
               <p>Čeravno imamo mnogo različnih zgodb, pa imamo najmanj eno stvar skupno. Domovino. In
               kolikor je zgodb, toliko je tudi sanj.  Pred 25 leti je prvi predsednik Republike Slovenije
               izrekel znameniti stavek. Danes so dovoljene sanje, jutri je nov dan. Naše sanje
               danes verjetno niso enake, kot so bile takrat, a človekovo osnovno hrepenenje ostaja
               isto: biti sprejet, biti del nečesa.</p>
               <p>Slovenke in Slovenci smo v preteklosti že mnogokrat stopili skupaj. Enkrat tudi zato,
               da bi si izborili samostojno državo. In to nam je leta 1991 tudi uspelo. S tem se je
               začela naša pot v lepši jutri, prvi korak k uresničitvi sanj, o katerih je govoril
               prvi predsednik Republike Slovenije.</p>
               <p>Danes 25 let pozneje lahko ponosno pogledamo nazaj. Odločili smo se in stali za svojo
               odločitvijo. Vzeli smo svojo prihodnost v svoje roke. Stopili smo skupaj in ustvarili
               državo, ki lahko ponosno stoji ob boku svetovnim velesilam. Predstavljamo državo, ki
               je že neštetokrat dokazala, da povezanost in srčnost štejeta več kot velikost in
               številčnost. A ena stvar je ključna. Skupna. Ne pozabimo, da četudi razklopljeni po
               svetu, smo še vedno skupnost. </p>
               <p>Za rojstni dan Sloveniji želim, da bi znala izkoristiti možnosti povezovanja, ki jih
               omogoča sodobni svet, da bi začela podirati umetno ustvarjanje meje in da pokaže
               svetu, da še premoremo srčnost in povezanost. Želim si, da bi Slovenke in Slovenci
               doma in po svetu napisali še mnogo zgodb o uspehu. Take, na katere bi bili ponosni
               tudi naši dedje, tisti, ki so nam vzgled povezanosti in enotnosti.</p>
               <p>Mi smo zato se zbratili, ker dobro v srcu mislimo. Dokaj dni naj živi, bog kar nas
               dobrih je ljudi. Vse najboljše, Slovenija, pa srečno.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Sledi drugi prispevek gospe Lene Kolter iz Bilčovsa.</p>
               <p>Lena Kolter je pred nekaj dnevi uspešno opravila maturo na slovenski gimnaziji v
               Celovcu, za kar ji iskreno čestitamo. Je zmagovalka govorniškega natečaja 2015, ki ga
               razpisujeta Narodni svet koroških Slovencev in Krščanska kulturna zveza ob vsakoletni
               podelitvi Tišlerjeve nagrade. Oglejmo si video prispevek z naslovom Čez mejo.</p>
            </sp>
            <sp who="SDT7:KolterLena">

               <speaker>LENA KOLTER:</speaker>

               <p>Spoštovane poslušalke, spoštovani poslušalci. Zelo sem vesela, da imam kljub svoji
               odsotnosti priložnost, da spregovorim nekaj besed ob 25. obletnici samostojne
               Slovenije. Ime mi je Lena Kolter, stara sem 18 let in sem pripadnica slovenske
               manjšine na Koroškem. Čeprav živim onstran meje in ne morem aktivno sooblikovati
               države Slovenije, se z njo počutim močno povezano. Ponosna sem na svoj slovenski
               materni jezik, ki mi je most do drugih ljudi, drugih jezikov in drugih narodov.</p>
               <p>Slovenija in Avstrija sta gospodarsko, kulturno in turistično močno povezani, saj se
               na zemljevidu nahajata ena poleg druge. To bližino in povezavo pa je treba razvijati
               in utrjevati. Naša kulturna dejavnost in obstoj slovenskega jezika na avstrijskem
               Koroškem sta odvisna tudi od Republike Slovenije. Finančne podpore zagotavljajo
               delovanje društev, časopisov in raznih prireditev. Podpora Slovenije in Avstrije je
               bistvena za obstoj slovenske besede na Koroškem, kajti beseda potuje iz roda v rod in
               zahteva, da jo gojimo in spoštujemo. Če tega ni, zamre.</p>
               <p>Vesela in hvaležna sem, da Republiki Sloveniji lahko zaupamo in se nanjo zanesemo.
                   Letos Slovenija
               praznuje 25 let samostojnega obstoja. V teh 25 letih se skrivajo trenutki veselja in
               trenutki žalosti, trenutki presenečenja in trenutki razočaranja. Predvsem pa
               trenutki, iz katerih se je država učila in se razvila v to, kar danes je.</p>
               <p>Seveda so ta leta šele začetek zgodovine, ki jo bo še pisala Republika Slovenija.
               Kajti prihodnost lahko primerjamo z nepopisanim listom, na katerega pišemo zdaj in
               bomo pisali v bodoče.</p>
               <p>Vsaka država ima svoje težave. Bodisi na področju izobrazbe, gospodarstva ali na
               drugih področjih. In zame je ena izmed težav oziroma nevarnosti, ki sem jo zaznala
               tako v Avstriji kot v Sloveniji, da se v zadnjih letih vedno bolj uveljavlja skrajna
               desnica.</p>
               <p>Pred nekaj meseci je bila v Celovcu demonstracija nekega skrajno desničarskega
               gibanja in proti demonstracija, ki so jo organizirale leve mladinske organizacije.
               Bila sem na poti demonstraciji. Ko sem prišla mimo skupine desničarjev, me niso
               najbolj pretresle njihove izjave naperjene proti begunkam in beguncem, nisi me
               najbolj prestrašili njihovi grozeči napisi. Razočarale so me slovenske zastave, ki so
               plapotale v množici. Zastave države, ki je bila zame vedno odprta in zgled drugim
               državam, države, ki ni videla meje, kot izolacijo enih od drugih. Države, ki je bilo
               spoštovanje do sočloveka izredno pomembno.</p>
               <p>V zgodovini Slovenk in Slovencev je prišlo že večkrat do tega, da so morali iz
               različnih razlogov zapustiti svojo domovino. Spomnimo se na gospodarskega krizo 1929,
               ko so Slovenke in Slovenci množično zapuščali domovino in se preseljevali v zahodno
               evropske države. Ali nam čas, po drugi svetovni vojni, ko so Slovenke in Slovenci
               bežali iz političnih razlogov večinoma v Argentino. Sedaj ponovno živimo v času, ko
               mnogo ljudi beži pred vojno, pred smrtjo. Mi pa zapiramo meje in s tem same sebe.</p>
               <p>Evropske države bi se morale tem ljudem odpreti, saj so stabilne in razpolagajo z
               dovolj sredstvi, da bi lahko vsaka država sprejela begunke in begunce. Govorim o
               evropskem cinizmu, ki je miza za goste pokrita z dobrotami v nas vrata, dobro čuvana
               in tesno zapahnjena. Zapiramo bodočnost ljudem, človeku, kot sem to jaz, in kot je to
               vsak in vsaka izmed vas. Odločamo o usodi ljudi, ne da bi jih zares poznali. Ena
               izmed največjih napak človeštva je, da enostavno odvrnemo pogled od tega, česar ne
               želimo videti ali spoznati. Sama sem imela možnost srečati migrantke in migrante v
               okviru socialnega projekta.  Spoznala sem njihovo mišljenje, njihove občutke in ter
               dobila vpogled v njihovo situacijo. S tem sta v meni zrasla lojalnost in spoštovanje,
               ki sta obogatila moje mišljenje. Prav tako lojalno ravnanje si želim v Avstriji,
               Sloveniji, Evropski uniji ter v odnosu Evropske unije do vseh narodov, kajti
               lojalnost temelji na spoštovanju.</p>
               <p>Zato je moja največja želja ob današnjem srečanju in za nadaljnjo pot samostojne
               Slovenije, da ne vidi meje kot oviro za druge, temveč kot most, ki povezuje narode in
               jim razkriva lepoto slovenske kulture, slovenskih tla in slovenskega jezika.
               Hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najavljene prispevke smo začeli z Avstralijo, kamor se tudi vračamo z video
               prispevkom, ki sta ga pripravili dr. Kaja Antlej in Mateja Kostrica. Naslov se glasi:
               Življenje mladih slovenskih Avstralcev med Slovenijo in Avstralijo. Prosim.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Spoštovani udeleženci Vseslovenskega srečanja v Državnem zboru v Ljubljani. Najprej
               en lep pozdrav iz Avstralije iz Canberre. Moje ime je Kaja Antlej in prihajam iz
               slovensko-avstralskega akademskega društva. Danes je z nami Mateja Kostrica iz
               Canberre, je predstavnica mlajše generacije slovenskih Avstralcev. Mateja, povej nam
               kaj več o sebi.</p>
            </sp>
            <sp who="SDT7:KostricaMateja">

               <speaker>MATEJA KOSTRICA:</speaker>

               <p>Živjo in najprej en lep pozdrav vsem vam zbranim na Državnem zboru ali pa po
               avstralsko Grey everyone<stage>(?)</stage>. Moje ime je Mateja Kostrica in živim v Canberri, ki je
               glavno mesto Avstralije. Stara sem 15 let in moj brat Simon, ki je štiri leta
               starejši kot jaz, trenutno študira na univerzi v Newcastle. Sem učenka 10. razreda
               srednje šole St. Francis College in moja najljubša šolska predmeta sta zgodovina in
               glasba in tudi kuham in pojem. Obožujem Shakespeara in rada imam tudi vse naloge, ki
               vključujejo javno nastopanje. Rada imam potovanja in želim, da bi nekoč imela službo,
               v kateri bi lahko raziskovala svet. Igram odbojko in zmeraj imam rada aktivnosti na
               prostem. En dan bi lahko bila učiteljica.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Kaj tebe osebno predstavlja biti potomka Slovencev oziroma slovenska Avstralka v
               Avstraliji?</p>
            </sp>
            <sp who="SDT7:KostricaMateja">

               <speaker>MATEJA KOSTRICA:</speaker>

               <p>Moji starši skupaj z mojim bratom Simonom so rojeni v Prekmurju in sta se odločila,
               da se ustvarita nov dom v Avstraliji. Da si potomec ene narodnosti, v mojem primeru
               slovenske, se kot otrok zavedaš, da to šele spoznaš z odraščanjem. Sama pri sebi to
               opazim vsak dan, posebej pa, ker živim zelo v multikulturni državi. Največja
               dragocenost je, da imaš bogastvo še enega jezika. Slovenski jezik, kultura in
               tradicija so veliki del naše družine in počutim se ponosna, da lahko govorim dva
               jezika in tudi svoje prijatelje naučim kakšno slovensko besedo. Glede na to, da živim
               v Avstraliji, sem vedno bila navdušena nad našo narodno dediščino in običaji. 
               </p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Na kakšen način in kako pogosto si v stiku s slovenstvom, slovensko kulturo in
               slovenskimi običaji?</p>
            </sp>
            <sp who="SDT7:KosticaMateja">

               <speaker>MATEJA KOSTICA:</speaker>

               <p>S slovensko kulturo sem v stiku vsak dan. Ko sem pred časom potovala v Slovenijo, sem
               ugotovila, da sta moja starša, ko sta se preselila v Avstralijo prinesla sabo tudi
               majhen del Prekmurja, nikoli ga nista dala nazaj.</p>
               <p>Doma vsi govorimo prekmurščino in vsi moji stari starši tukaj v Canberri, tudi v
               Prekmurju govorijo prekmurščino, zato je uporabno, da govoriš njihov jezik. Večina
               vsega je narejenega po slovensko. Tradicionalni recepti se prenašajo iz generacije v
               generacijo in se jih še vedno učimo. Moja mama komaj čaka, da bom znala speči potico
               čisto sama, brez njene pomoči. Doma imamo tudi lastno trto in naredimo svojo vino iz
               <stage>/ nerazumljivo/</stage>, krušne peči pa v zimskem času pogosto zavohamo sveži kruh, na
               katerem tudi ne zmanjka domače zaseke, prekajene šunke in klobaso in skuha tudi
               najboljši bograč v Avstraliji.</p>
               <p>Tudi glasba je pomemben del naše družine. Moj brat Simon igra harmoniko od 3 let
               naprej in sama sem velikokrat tudi nastopila z njim. Na kratko bi rada rekla, da sem
               zmeraj s stiki z domačo slovensko kulturo in običaji in jih imam zelo rada.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Kot predstavnica mladih slovenskih Avstralcev, kakšni je tvoj osebni pogled na
               trenutno stanje odnosov med državama, med Slovenijo in Avstralijo? Kako ste mlajše
               generacije slovenskih Avstralcev vključene v sodelovanje med državama?</p>
            </sp>
            <sp who="SDT7:KosticaMateja">

               <speaker>MATEJA KOSTICA:</speaker>

               <p>Zaenkrat posebnega pogleda še nimam. Upam pa, da v prihodnosti, posebno, ko bom na
               univerzi bom imela drugačne poglede na življenje in se bom poglobila v te. Zelo rada
               pa bi, da bi po končani srednji šoli pozirala in prišla živeti v Slovenijo za eno
               leto. Tudi bi še samo rada dodala, poleti ali pa <stage>/ nerazumljivo/</stage> multikulturni
               festival, da se na kratko predstavi skoraj vsaka država, kjer promovira svojo
               kulturo, dediščino in gospodarstvo.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Po tvojem mnenju, kako lahko tako Slovenija kot Avstralija naredita več za mlajše
               generacije slovenskih Avstralcev v prihodnje? Kakšna so tvoja pričakovanja oziroma
               kakšna so pričakovanja drugih mladih? Kako oziroma kaj pravzaprav se lahko obe državi
               naučita od vas mladih z dvema domovinama?</p>
            </sp>
            <sp who="SDT7:KosticaMateja">

               <speaker>MATEJA KOSTICA:</speaker>

               <p>Žal je, da ni zanimanja mladih v slovenskih društvih, vendar bi se to na bolje lahko
               vse spremenilo. Moje mnenje je, da je potrebno spremeniti način delovanja v društvih.
               Slovenci v Avstraliji imamo ogromno skupnega talenta, le potrebno bi bilo delati kot
               ena skupnost. Rada bi videla, da bi se vzpostavili kulturni tečaji, klubi in različne
               delavnice. To bi mladimi Avstralcem dalo priložnost, da se naučijo kuhati, govoriti
               in peti v slovenščini. Rada bi se udeležila konferenc z vabljenimi govorci, ki bi
               pomembno govorili o dediščine.  Ko sem bila majhna smo tudi imeli različne ansamble, ki
               so prišli iz Slovenije in smo veliko plesali, smo se smejali in so peli v slovenskem
               jeziku. Danes tega ne vidiš več veliko, zato bi bila rada več tega.</p>
               <p>Druga ideja, ki jo imam, je, da bi lahko skupaj z Uradom za Slovence po svetu
               naredili program, kjer bi vaši študentje z Univerze prišli sem in bi organizirali
               različne delavnice po Avstraliji. Po tem programu bi lahko povabili avstralske
               univerze, ker verjamem, da sta tako slovenska kot tudi avstralska kultura enako
               pomembni za učenje, posebej ker sta enakovredni. Slovenija je lepa, vse je po domače
               in zgodovinsko in bogato kulturno živahnost, če lahko dobimo mlade generacije tja,
               posebno učenje bi bilo super. Še posebej, ker imamo toliko tehnologije, preko
               Facebooka, Skypa, Twitterja karkoli, kar lahko promovira slovensko in avstralsko
               kulturo. Če bi mlade dobili skupaj, bi bilo odlično tudi ker lahko pridobimo nove
               prijatelje in se spet kaj lahko naučimo.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Danes si mogoče tudi omenila idejo, da bi se povezali tudi na športnem področju, s
               športnimi aktivnostmi in pa mogoče, da Slovencev ni tako veliko število v Avstraliji,
               mogoče če bi se združili z drugimi evropskimi narodi in predstavili mogoče tudi
               skupno evropsko identiteto.</p>
            </sp>
            <sp who="SDT7:KostricaMateja">

               <speaker>MATEJA KOSTRICA:</speaker>

               <p>Mislim, da bi bila dobra ideja, ker mladi imajo radi šport, želijo biti aktivni. Lepo
               bi bilo, če bi se lahko povezali z drugimi narodi iz Evrope in mogoče enkrat na mesec
               bi lahko imeli en športni dan, da bi se lahko igrali, se lepo imeli. Bi se tudi učili
               kaj kulture, tradicije in mogoče bi tudi videli kaj delamo isto ali pa drugače. Lepo
               bi bilo igrati nogomet ali tenis in to mislim, da bi lahko poklicali dosti
               mladih.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Omenila si tudi, da si pred časom bila v Sloveniji in še vedno imaš po Skype stike s
               prijatelji od tam.</p>
            </sp>
            <sp who="SDT7:KostricaMateja">

               <speaker>MATEJA KOSTRICA:</speaker>

               <p>To je res. Sedaj zmeraj uporabljam Skype, da sem lahko v kontaktu z mojimi bratranci
               in sestričnami ter prijatelji. Mislim, da je sedaj lahko in lažje kot je bilo nekoč
               biti v kontaktu z nekom. To je dobro, ker se lahko pogovarjamo o kulturi in se lahko
               kaj novega učimo. Sama jih učim avstralske tradicije in besede po Skype in se naučim
               tudi slovenske, kar me učijo prijatelji. Lepo je imeli prijatelje na drugem koncu
               sveta. Lepo je pisati in videti kaj delajo oni. Tudi za Božič je lepo videti, da je v
               Sloveniji sneg in kako je vse drugače tam. Mislim, da bi bilo lepo, če bi več
               Avstralcev govorilo med Slovenci v Sloveniji. Več bi se lahko naučili tam.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Mateja, hvala za tvoje odlične in zanimive ideje. Hvala za čas, ki si si ga vzela.
                   Imaš še kakšno
               sporočilo za udeležence Vseslovenskega srečanja v Ljubljani?</p>
            </sp>
            <sp who="SDT7:KostricaMateja">

               <speaker>MATEJA KOSTRICA:</speaker>

               <p>Torej, najprej tebi hvala, Kaja, za povabilo. V čast in veselje mi je, da sem lahko
               sodelovala. Vsem v Državnem zboru še enkrat lep pozdrav in upam, da so vam moja
               mnenja in mišljenje prišli na pomoč in zelo lepo hvala.</p>
            </sp>
            <sp who="SDT7:AntlejKaja">

               <speaker>DR. KAJA ANTLEJ:</speaker>

               <p>Še enkrat hvala Državnemu zboru za povabilo, hvala veleposlaništva v Canberri za
               povabilo in srečno.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Spoznali smo mlade, ki živijo v tujini. Moje iskrene čestitke, da tako dobro govorijo
               slovensko. Za zadnji video prispevek se opravičujem, ker je bil tehnično malo slabše
               kakovosti, ampak je bil ta video prispevek res od daleč iz Avstralije. Hvala
               lepa.</p>
               <p>Tako smo zaključili z najavljenimi prispevki, ki smo jih prejeli in vključili v
               program. Sedaj pa besedo dajem tistim, ki so se javili k besedi preko prijavnice.
               Dovolite, da vas spomnim, da so prispevki omejeni na dve ali tri minute, da bomo
               lahko vsi, ki smo se prijavili, prišli do besede, zato vas vljudno prosim, da to
               upoštevate pri svojem prispevku. Hvala.</p>
               <p>Prosim pa, da vse svoje prispevke podate iz klopi, da vas bomo videli in slišali.</p>
               <p>Prvi je na vrsti dr. Ivan Kristan, prvi predsednik Državnega sveta. Naslov prispevka
               je Suverenost Republike Slovenije in notifikacija avstrijske državne pogodbe.
               Prosim.</p>
            </sp>
            <sp who="SDT7:KristanIvan">

               <speaker>DR. IVAN KRISTAN:</speaker>

               <p>Hvala lepa, gospod predsednik komisije. Sedaj sicer nisem razumel zakaj ne bi smel
               priti na govorniški oder, ampak v redu.</p>
               <p>Sam bi za razliko od vseh, ki so tu doslej govorili, dal eno drugo vprašanje na
               dnevni red. Vsi, ki ste danes tu, razen avstrijskih predstavnikov, ste v drugem
               položaju. Vsi nekako pričakujete od domovine, ki sedaj slavi 25 let eno pomoč in da
               vas sprejme kot mati domovina, skratka, in vi hvalite to domovino, se ji
               zahvaljujete. Ko gre pa za Avstrijo in Slovenijo, pa stvari niso urejene.</p>
               <p>Sam sem ustavni pravnik. Profesor ustavnega prava. Malo starejši, vendar ne zastarel.
               Trdno zastopam stališče, da je treba varovati ustavo, da je treba spoštovati ustavo,
               tako kot je zapisana. In kaj se nam je zgodilo v odnosu do Avstrije. To, da nismo v
               odnosu do Avstrije suverena država. Slovenija je naslednica Jugoslavije. Tako smo vsi
               prepričani. Republike so se leta 1991 razšle, so sklenile med seboj sporazum o
               nasledstvu. Prejšnji teden je bil tu en sestanek, so vse to uredili. Minister za
               finance je uredil. Skratka, ampak to je odnos med naslednicami. Gre pa za odnos do
               Avstrije.</p>
               <p>Mogoče je kdo kaj videl, ampak sam sem to zgodovino spremljal. 5. 2. 2005 je bila na
               Dunaju na obisku v parlamentu slovenska parlamentarna delegacija. Nobenega ni več
               zraven, od tistih, ki so to uredili. Ta slovenska parlamentarna delegacija je prišla
               na Dunaj, da  bi se
               pogovarjala o položaju slovenske manjšine v Avstrije na podlagi 7. člena. Vi poznate
               7. člen, najbolj slaven in tako naprej.</p>
               <p>In kaj je rekel predsednik avstrijskega državnega zbora, tej delegaciji? Vi nimate,
               kaj s 7. členom. Ali vaš ambasador ni podučil o dejanskem stanju? Naš ambasador je
               bil takrat na Dunaj dr. Ernest Petrič. Ali vas ambasador ni podučil o dejanskem
               stanju? Vi ni nimate kaj s 7. členom. Slovenija ni pravna naslednica Jugoslavije. To
               je rekel 9. februarja 2005 na Dunaju. Dr. Andreja Škulj ni v žlahti z nemškim Kohlom,
               hvala bogu.</p>
               <p>In to je zdaj pa naš, bi rekel, državno pravni problem. To stališče Kohla, ki ga je
               izrekel na Dunaju, je bilo ves čas od 1991 v Sloveniji pri politikih znano. So vedeli
               za to stališče. Javnost tega ni vedela. Takrat se je pa javnost zbudila. In jaz sem
               se trudil ves čas od takrat, pa še danes se trudim, da bi javnost pravzaprav zdaj pa
               stopila v bran naše suverenosti, naše državne suverenosti.</p>
               <p>Mi smo se pred časom organizirali v eni skupini. Na čelu te skupine je bil pokojni
               France Bučar. Midva z Bučarjem sva poslala v Državni zbor 12. maja 2015, poziv za
               notifikacijo nasledstva avstrijske državne pogodbe. To je kar lep tekst, ena stran pa
               pol, kjer smo navedli vse argumente, zakaj je potrebno notificirat nasledstvo. Torej
               ta poziv sva poslala in sva priložila potem podpise. Tam nas je bilo 131. To so kar
               neka ugledna imena. Med njimi je najstarejši Anton Vratuša, letos praznuje 102 leti,
               Ciril Zlobec itd. Skratka</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Prosil bi, če lahko počasi zaključite, ker smo že prekoračili čas.</p>
            </sp>
            <sp who="SDT7:KristanIvan">

               <speaker>DR. IVAN KRISTAN:</speaker>

               <p>Bom zaključil.To je bilo 12. majalani.Nič še ni urejeno. Nobenega odziva v Državnem
               zboru. Predsednik Odbora tu sicer sedi je meni nekajkrat obljubil, pa bomo, pa bomo.
               Nič niso. Mi zdaj ponavljamo to akcijo. Zbiramo nove podpise in bomo še enkrat
               poslali dodatne podpise z uglednimi imeni in če bo kdo od vas, ki se vas sicer to ne
               tiče, pripravljen se priključiti, jaz sprejemam prijave. Imam svoj e-mail in tako
               naprej.</p>
               <p>Moj problem, problem ustavnega pravnika, je državno nasledstvo Republike Slovenije.
               Jaz sem napisal en članek oktobra 2014 v pravno prakso, kjer sem napisal, <q>»naša
               suverenost je invalidna«</q>. Pa me je poklicala ena učiteljica, ni pravnica. <q>»Gospod
               Kristan, kako je možno? Mi državljani, učitelji, mi ne vemo, mi nismo vedeli, da
               država ni naredila svoje dolžnosti.«</q> To je problem.</p>
               <p>Jaz se vam zahvaljujem, gospod predsednik, da ste mi dali možnost, da se kregam.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala lepa. Bi prosil, če izključite mikrofon. Naslednja se je prijavila k razpravi
               gospa Mateja Geder, Društvo Slovencev v Indiji. Naslov prispevka pa je: Predstavitev
               društva. Prosim.</p>
            </sp>
            <sp who="SDT7:GederMateja">

               <speaker>MATEJA GEDER:</speaker>

               <p>Lepo pozdravljeni v mojem imenu. Namasté. Kot že rečeno, bi rada na kratko vas samo
               pozdravila iz Indije in predstavila oziroma vam sporočila, da smo marca letos
               ustanovili tudi društvo Slovencev v Indiji. Seveda s pomočjo, prijazno pomočjo Urada
               za Slovence v zamejstvu in po svetu.  Zaenkrat smo še majhna skupnost, sploh ker smo v Indiji,
               ki je ogromna dežela. 35 nas je. Razkropljeni smo po različnih koncih Indije in pa
               prihajamo iz različnih koncev Slovenije, tako da dejansko predstavljamo Slovenijo v
               malem. Ampak prav vsi, ne glede na to, da nekateri živijo v Indiji že več kot 20 let,
               nekateri živimo tam šele nekaj let, vsi smo zelo goreči ambasadorji Slovenije. Kajti,
               kot veste, gledamo na Slovenijo, ko živimo v tujini, precej drugače kot jo gledamo
               oziroma sama sem še pred leti živela tukaj in se je moj pogled povsem spremenil.</p>
               <p>Ime društva, ki smo si ga nadeli, je Slovenija v Koromandiji. Zakaj takšno ime?
               Koromandija je namreč ime, ki so ga dali Indiji prvi Slovenci, ki so tja pripluli,
               takrat še pod okriljem Habsburžanov. Pripluli so na jugovzhodni del otoka, ker je
               bilo vse lepo. To je pač tropski del Indije. Danes pa besedo Koromandija najbolj
               poznamo po indiomu Indija Koromandija, ki jo je v času slovenske moderne predstavil
               Oton Zupančič in pomeni dežela, kjer je vse v izobilju in kjer je življenje dobro. To
               se nam zdi eno tako lepo ime, ki nas tudi povezuje s Slovenijo in pa slovensko
               tradicijo v Indiji.</p>
               <p>Prvi cilj društva je povezati in popisati vse Slovence v Indiji, kar je kar velik
               izziv glede na razdalje in da se povežemo med seboj in na tak način vzpostavimo nek
               trajnostni most s Slovenijo tako na kulturnem, gospodarskem in izobraževalnem
               področju, saj je predvsem za drugo generacijo Slovencev, ki živijo v Indiji, saj so
               že nekateri v starosti, ki bi si želeli študirati v Sloveniji.</p>
               <p>Priložnost pa vidim sploh po današnjem prispevku tudi v sodelovanju med posameznimi
               društvi. Nam je mogoče avstralsko društvo nekoliko bližje kot sama matična
               domovina.</p>
               <p>Načrti in želje so velike, najprej pa topli občutki, da smo se sploh tisti Slovenci,
               ki v Indiji že dalj časa živijo, da smo se tam povezali.</p>
               <p>Mogoče še na koncu sporočilo za ta dogodek in pa za Slovenijo. Želimo si, verjamem,
               da vsi skupaj, da Slovenija najde v sebi svojo Koromandijo, da postane dežela
               izobilja, kjer je življenje dobro, kamor se bomo radi vračali in želeli vrniti.
               Hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek. Moram reči, da je zelo pohvalno. Nismo vedeli, da tudi v
               Indiji obstaja slovensko društvo. Kar tako naprej. Hvala lepa.</p>
               <p>Naslednja prijavnica k razpravi je gospa Marjana Poznič iz Zedinjene Slovenije iz
               Argentine. Naslov njenega prispevka pa je Pozdrav ob 25. obletnici. Prosim.</p>
            </sp>
            <sp who="SDT7:PozničMarjana">

               <speaker>MARJANA POZNIČ:</speaker>

               <p>Hvala lepa. Pozdravljeni Slovenci in Slovenke. Društvo Zedinjena Slovenija je krovna
               organizacija Slovencev v Argentini. Kot tajnica ga danes zastopam in vas vse lepo
               pozdravljam.</p>
               <p>Slovenci iz Argentine se pridružujemo praznovanju 25. obletnice osamosvojitve
               Republike Slovenije. To pomembno obletnico smo tudi mi obeležili s številnimi
               prireditvami. Najpomembnejša se je vršila na samo soboto 25. 6. 2016 prav v središču
               mesta Buenos Aires. V sodelovanju z mestno občino in z veleposlaništvom Republike
               Slovenije smo Slovenci na ulice našega mesta s celodnevnim programom ponesli
               slovensko pesem, folkloro in glasbo. Gostom smo postregli z dobrotami slovenske
               kuhinje in jim povedali o lepotah domovine naših prednikov. Več tisoč ljudi se je udeležilo tega
               praznika. Čez 300 slovenskih pevcev, glasbenikov in plesalcev je na odru pokazalo
               kako Slovenci zapojemo in zaplešemo. Bil je praznik iskrenega veselja, s katerim smo
               javno in ponosno pokazali našo ljubezen do domovine prednikov in do mlade slovenske
               države.</p>
               <p>Slovenci v Argentini si prizadevamo, da skozi generacije ohranjamo izročila naših
               prednikov. Ta naloga pa s časom postaja vsakič težja, ker se pri mlajših generacijah
               občutek pripadnosti slovenskemu narodu postopoma manjša. Zato z veseljem pozdravljamo
               vse pobude povezovanja Slovencev, ki živijo tu ali kjerkoli drugje po svetu, saj je
               Slovenija naša domovina brez meja katero nosimo v srcu s seboj po svetu.</p>
               <p>Slovenci v tujini želimo biti prisotni v slovenski javnosti. Ne le kot zanimiv pojav,
               ampak enostavno kot oddaljen a enakovreden del Slovenije. V današnjem globaliziranem
               svetu je to povsem mogoče, saj razna komunikacijska sredstva brez težav pokrivajo do
               zadnjega kotička sveta. Pri tem pa imamo tudi svoje lastne značilnosti, ki so nastale
               skozi toliko desetletij življenja v tujini in želimo, da jih tudi matična Slovenija
               spozna in spoštuje, saj menimo, da z njimi lahko obogatimo slovenski narod.</p>
               <p>Ob srebrni obletnici osamosvojitve zato tudi argentinski Slovenci iz srca voščimo
               vsem rojakom. Bog te živi Slovenija.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala lepa. Iskrene čestitke za delovanje Slovencev v Argentini, kjer vemo, da vas je
               zelo veliko. Hvala.</p>
               <p>Naslednji bo imel razpravo gospod Milan Ribič, član Sveta Republike Slovenije za
               Slovence po svetu iz ZDA. Naslov prispevka je Pozdrav in čestitke ob 25. obletnici
               neodvisnosti Slovenije. Prosim.</p>
            </sp>
            <sp who="SDT7:RibičMilan">

               <speaker>MILAN RIBIČ:</speaker>

               <p>Drage rojakinje in rojaki Slovenci. Pozdravljam vas v imenu vseh ameriških Slovenk in
               Slovencev. Čestitam vsem državljanom Slovenije ob 25. obletnici, ko ste se vsi
               odločili, kljub razlikam mišljenja, da hočete imeti svojo državo, ko si boste sami
               kovali bodočnost.</p>
               <p>Ob napadu jugovojske ste se odločno postavili po robu in hvala bogu z majhnimi
               žrtvami zmagali 10-dnevno vojno. Tudi mi v Ameriki in ostalem svetu smo bili v duhu z
               vami in upali, da se bo vse dobro končalo in se tudi je. Po kratki vojni smo v
               Ameriki in v ostalem delu sveta delali na tem, da bi neodvisnost Slovenije bila
               priznana od vlad sveta in lahko rečem, da je bila država Ohio, katere najbolj znano
               mesto je Cleveland, prva od ameriških zveznih držav, ki je priznala neodvisnost
               Slovenije.</p>
               <p>Po 25 letih lahko pogledamo nazaj in vidimo, da je bilo marsikaj dobrega odločeno
               oziroma storjeno, a na žalost so še zmeraj prevelike politične razlike in kot vsi
               vemo, da je premalo strpnosti in sodelovanja. So še elementi v vaši in naši družbi,
               ki niso resnicoljubni, ki skrbijo za sebe in ne za dobrobit slovenskega naroda.</p>
               <p>A vseeno, pustimo sedaj preteklost na miru in skupaj praznujmo četrt stoletja, ko si
               sami krojite oziroma krojimo usodo in kot je Prešeren rekel ne vrag, le sosed bo
               mejak. Torej, bodimo si sosedje in ne vražji eden do drugega. Skušajmo izboljšati
               medsebojne odnose v prihodnosti in naj za večno živi naša prelepa Slovenija. Hvala
               lepa.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala tudi vam za vaš prispevek. Naslednji pa je gospod Karlo Grgič,
               koordinacijsko združenje kraških vasi iz Italije, iz Trsta. Naslov prispevka pa je
               Ohranjevanje jezika, gospodarstvo, razvoj. Prosim.</p>
            </sp>
            <sp who="SDT7:GrgičKarlo">

               <speaker>KARLO GRGIČ:</speaker>

               <p>Dober dan. Vse prisotne pozdravljam in čestitam ob 25. obletnici Slovenije.  Sam osebno se že 25 let
               udeležujem proslave tukaj v Ljubljani. Opažam, da ob tej proslavi je precej malo
               zamejskih Slovencev. Se še danes sprašujem zakaj. Vsekakor smo na tržaškem izgubili
               našega oziroma mojega župana, ki smo ga volili pred petimi leti. Kaj je napravil ta
               moj župan? Če prejšnji župan ni napravil nič, ta moj župan pa je napravil še manj. To
               se pravi, da smo ugotovili, da oni župan, ki ga nismo volili, se nas je kaj malo bal
               in preden je kaj sklepal je dvakrat pomislil ali pa nič. Ta moj župan ni pomislil
               nič. Itak mi Slovenci volimo, se požvižgal in zato na Krasu sploh ne obstajamo. Zato
               tudi v sami volilni kampanji so moji predstavniki imeli gesla Bodoči Trst, mesto,
               podeželje, Kras ni obstajal. Tudi moji politični predstavniki.</p>
               <p>V teh 5 letih županjevanja je naše Koordinacijsko združenje kraških vasi pri mirovnem
               sodniku, ki zastopamo več članov, in sicer imamo na sodiščih, če nam javni
               upravitelji ne dajo te pravice, dvojezičnost, slovensko pravico, kljukico na č itd.
               se obračamo na sodnije. V glavnem nam dajo sodniki prav. Politika je proti oziroma se
               zelo boji desničarjev, ker je boljše, da ne delamo paniko itd. Zato nam mirovni
               sodniki dajo prav, perfektura, ki naša organizacija pravi, da je perfekt naš
               prijatelj, pa nam da proti. In to pred enim ali dvema letoma.</p>
               <p>Zato prav 5. 7. 2016 bomo imeli en proces glede davčne komisije, ker smo zahtevali
               leta 1988 poravnavo teh odpadkov. Smo javili, so se zbudili, da nismo javili temu
               današnjemu županu, ker je bilo v slovenščini. Zato se javimo na sodišču in zahtevamo,
               da se spoštuje slovenščino.</p>
               <p>Isto tako bomo imeli 15. 12. 2016 bomo imeli v Benetkah, ravno tako na sodišču, zato
               ker občina Benetke nam ni dala kljukice na č. Izgovarjajo se, da so računalniki brez
               kljukic itd. Mi smo pisali perfektu v Benetke in povedali, da so nam časi fašizma
               pobrali vse slovenske priimke in imena, kljukice proč, potem smo nazaj vračali
               kljukice na č, sedaj pa se izmikate. Takrat so nam fašisti pobrali kljukice, sedaj se
               izmikate, da ne morete dati kljukice, ker ni v računalniku teh kljukic. Zato smo na
               sodniji lansko leto izgubili in zato smo se obrnili na civilno tožilstvo v Benetkah.
               Vse to na naše stroške. Noben nas ne podpira. Ne Slovenija ne naše organizacije v
               zamejstvu. Sedaj ne vem ali napačno delamo, ker nas ne podpirajo ali pa ne vem zakaj.
               Mi mislimo, da smo še vedno v vojni,  ker takrat smo bili osvobojeni, naši starši so se borili za
               naš jezik, hvala njim, hvala vsem. Mi moramo nadaljevati naprej. To je še več težko,
               da se moramo v današnjem času, ki lepa ustava naša italijanska, vsi zakoni,
               mednarodni sporazumi, vse to, kar bi moralo biti normalno, se moramo zato boriti še
               naprej.</p>
               <p>Bom končal. Bom samo to še povedal. Da, moj župan, naša občina, je pravkar
               izglasovala regulacijski načrt, se pravi, prostorski načrt, ki bi moral biti
               gospodarskega razvoja itd., in našim Kraševcem pobral vse gospodarske iniciative.
               Italijanskemu gospodarstvu jih je pustil, nam je to vzel. Časopisi tega niso pisali,
               nočejo pisati, ker se nočejo zameriti po domače. Na primer na zemljevidu - mi smo se
               Rakjani<stage>(?)</stage> tudi to pisali kot koordinacijsko združenje kraških vasi - so še vedno
               ostali samo italijanski nazivi, naj se bodi vasi, Opicina, Santa Croce itd., kot na
               primer tudi krajevna starodavna imena, kot je hudo leto, Stari breh, itd. kot je
               zapisano v zemljiški knjigi. Oni so vse to stvar spremenili v italijanščino.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Bi prosil če bi lahko.</p>
            </sp>
            <sp who="SDT7:GrgičKarlo">

               <speaker>KARLO GRGIČ:</speaker>

               <p>Sem zaključil. Vidite, da smo to prijavili tudi sodišču. Zopet bomo naredili
               rekurs<stage>(?)</stage> na predsednika republike. Samo mi smo tisti, pri današnjem županu, ki je
               bil izvoljen, ki je desničarski, pravi, ja ti Grgič in Vremec izzivate. Zato, ker
               hočemo naše pravice. Ta moj župan, ki je bil izvoljen, jaz ga nisem volil, pravi, da
               mi izzivamo, če zahtevamo take stvari. Sloveniji bi priporočal, da preko, naših
               krovnih organizacij, tudi vi, mi smo jih, informirali in jih stalno informiramo. Samo
               se ne premakne, zato ker se nočemo zameriti in boljše je malo potihniti in ne vem
               zakaj časopisi tega ne objavljajo.</p>
               <p>In zato javno sem prišel tukaj na ta posvet in se zahvaljujem za ta posvet in za
               podporo, ki upam, da nam jo boste dali. Hvala lepa.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala tudi za vaš prispevek. In zadnji razpravljavec danes je, poslanski
               kolega Jožef Horvat, predsednik Odbora za zunanjo politiko.</p>
               <p>Naslov prispevka pa je: Deklaracija zunanje politike Republike Slovenije. Prosim,
               gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT:</speaker>

               <p>Hvala lepa za besedo, gospod predsednik.</p>
               <p>Drage rojakinje, dragi rojaki, drage hčere, dragi sinovi, matere Slovenije, prisrčno
               vas pozdravljam tukaj doma, tudi v imenu Odbora za zunanjo politiko.</p>
               <p>Rad bi se vam v imenu Odbora tudi zahvalil za vaš pogum, ki je pred 25 leti dokončno
               ustvaril Slovenijo. Na vsakem vseslovenskem srečanju, kar nekaj sem jih obiskal in
               bil prisoten tukaj, dobim, vedno občutek, kaj občutek, prepričanje, da smo mi
               resnično velik narod. Mi smo velik narod in bi želel, da tako tudi po celem svetu
               govorimo. Najprej seveda mi doma. Vi že govorite, da smo mi velik narod, toda smo
               maloštevilen. To ni pomembno. Mi nismo od včeraj, mi nismo šele 25 let. Cel dan
               gledam ta knežji kamen, mi smo tukaj 1200 let. In zato sem vesel, da smo lani julija,
               najprej na Odboru za zunanjo politiko, ki mu predsedujem in potem tukaj na plenarnem
               zasedanju sprejeli novo deklaracijo o zunanji politiki Republike Slovenije.</p>
               <p>Zakaj govorim o tem? O tem govorim zato, da smo – zelo sem vesel in ponosen – med
               cilje zunanje politike Republike Slovenije zapisali med drugim, citiram:
               <q>»Prepoznavnost slovenske kulture, znanstvene in izobraževalne odličnosti v
               mednarodnem prostoru, ohranitev in razvoj slovenskih skupnosti v sosednjih državah
               ter slovenskih skupnostih v svetu, uveljavitev slovenskega jezika v zamejstvu,
               Evropski uniji in v svetu.«</q> Prednostna področja zunanje politike: skrb za položaj in
               razvoj avtohtonih slovenskih narodnih skupnosti v Avstriji, na Hrvaškem, v Italiji in
               na Madžarskem, vsestranska povezanost Slovencev po svetu z Republiko Slovenijo.</p>
               <p>Na nas poslancih je, da sedaj spremljamo realizacijo te deklaracije, teh
               zunanjepolitičnih usmeritev. Lahko rečem, da smo ravno prejšnji petek že obravnavali
               poročilo, ki ga je v Državni zbor prinesel zunanji minister in smo mu dali kar 13
               priporočil. Med drugim tudi eno, ki je vezano na vse nas in ga bom prebral: <q>»Odbor za
               zunanjo politiko priporoča Ministrstvu za zunanje zadeve, da v vseh dokumentih in
               komunikacijah v zvezi s Slovenci zunaj meja Republike Slovenije uporablja ustrezno
               terminologijo.«</q></p>
               <p>Zakaj smo to zapisali? In zakaj sem prej govoril, da smo velik narod? Zato, ker ne
               želimo več slišati, da bi kdo govoril o kakšni manjšini. Vi niste manjšina, vi ste
               avtohtona slovenska skupnost, kjerkoli že živite. Zato bi želel, da to uporabljajo pa
               najprej poslanci, ki jim velikokrat kaj zdrsne, kar se tiče te terminologije in tudi
               ministri in vsi, da uporabljamo terminologijo, ki je pa zelo jasno napisana v zakonu
               o odnosih Republike Slovenije s Slovenci zunaj njenih meja. Ponosen sem, da sem bil
               zraven leta 2006, ko smo ta zakon sprejemali in kjer v 5. členu zelo dobro piše:
               <q>»Slovenci v zamejstvu in po svetu so enakovreden del enotnega slovenskega
               naroda.«</q></p>
               <p>Predvsem za nas tukaj doma velja in sam sem si danes ponovno napolnil ta slovenski
               akumulator oziroma slovenske baterije in predvsem za nas velja, da moramo biti bolj
               samozavestni. Če bomo ta prostor slovenske samozavesti spraznili, se bodo hitro,
               morda dobesedno čez noč, v ta prostor naselili tuji ljudje, ki govorijo tuje jezike,
               ki negujejo tuje vere. Takšna je trenutna realnost posebej v evropski zvezi.</p>
               <p>Če dovolite, spoštovanemu gospodu Kristanu, ki me je imenoval, ustavnemu pravniku, bi
               rad povedal, da je Odbor za zunanjo politiko omenjeno tematiko obravnaval skupaj s
               komisijo, ki jo vodi spoštovani kolega Ivan Hršak. Obravnavali smo gradivo vlade,
               gradivo je imelo oznako zaupno, kar pomeni, da je zaupne narave. Tako ga, gospod
               Kristan, kolegice in kolegi, Državni zbor je kar se tiče te tematike naredil vse,
               Vlada pa je po naši zakonodaji edina tista, ki v Državni zbor prinese zakon o
               ratifikaciji, mednarodne pogodbe. V mednarodnih pogodbah, tako piše v naši ustavi,
               tudi ni referenduma.</p>
               <p>Opravičujem se, da sem bil nekoliko predolg. Hvala vam, ker ste se ponovno zbrali
               tukaj doma in Bog vas vse živi. Hvala.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Hvala, gospod Horvat, za vaš prispevek. Sedaj pa čisto zadnji prispevek gospoda
               Andreja Finka iz Argentine. Prosim.</p>
            </sp>
            <sp who="SDT7:FinkAndrej">

               <speaker>ANDREJ FINK:</speaker>

               <p>Opravičujem se, ker sem zadnji, ampak to zaradi tega, ker sem se pravkar javil k
               besedi. Po eni strani je to nesrečna, po drugi strani pa srečna okoliščina.  Nesrečna zato, ker zadnji
               govorim in ne maram imeti zadnje besede. Posebno še potem, ko je govoril gospod
               poslanec Horvat. To je nesrečno. Ne maram imeti zadnje besede.</p>
               <p>Po drugi strani pa je srečna, zato ker se želim prav njemu zahvaliti in seveda gospe
               Ljudmili Novakovi, ki sta zvesto spremljala cel dan, gospa dopoldan, vi pa cel dan to
               srečanje. Mislim, da se vam moram osebno,in tudi vsi ostali, resnično zahvaliti.
               Zato, ker je to nekaj izrednega. Izrednega zato, ker sta od 90 poslancev samo dva -
               seveda, predsedstvo jasno - ampak vendar od vseh drugih, samo dva spremljala to naše
               srečanje. To je nekaj, bi rekel, nerazumljivega, čeprav po drugi strani razumem.
               Ampak če tako razumem, potem si tako razlagam, zakaj Slovenci v zamejstvu in po svetu
               že 10 let nekako terjamo svojega poslanca. Zamejci enega, mi po svetu enega, v
               državnem zboru in ga ne moremo dobiti.</p>
               <p>Pri najboljši volji teh dveh navzočih in morda še kakšnega v preteklih letih, ne bodo
               oni dosegli dve tretjini večine za spremembe ustave v tem smislu. Tako, da še enkrat
               hvala lepa, gospe Ljudmila in vam gospod Horvat za vaše spremljanje.</p>
               <p>Zdaj pa bi se rad za eno minuto oddolžil slovenski državi in njej na čast. Prebral bi
               en svoj sonet. Sem pravnik, sem politolog, sem konkreten človek, konkretnih dejanj.
               Nikoli nisem bil pesnik. Zadnje leto mi je pa ne vem kaj dalo, da sem začel pisati
               nekaj sonetov. Zadnji sonet se nanaša na to naše slavje. Na slavje teh dni, na 25.
               letnico. Če dovolite, vam ga bom prebral na čast naše slovenske domovine in slovenske
               države. Glasi se takole: <q>»Srebrni jubilej ti zdaj praznuješ. Od kar si spet svobodna,
               samosvoja, vsem je znana zdaj podoba tvoja, in vsi spoznali so, kje ti domuješ.
               Srebro pa ni vse, kar ti poseduješ. Na tebi mnogo zlatega je znoja, ki kaže, da iz
               višjega ne sloja, lahko rodi se plemstvo kot pričuješ. Duha stvaritve tvoja so
               odlika. Duhovno plemstvo, plemstvo tvojega uma, je zarja nam, je luč, ki se svetlika
               in pravi, mimo našega razuma, da moč srca vse giblje, vse premika. Ta srebrnina daje
               nam poguma.«</q> Hvala lepa.</p>
            </sp>
            <sp who="SDT7:HršakIvan">

               <speaker>PREDSEDNIK IVAN HRŠAK:</speaker>

               <p>Najlepša hvala vam in hvala lepa vsem, ki ste izrazili svoja mnenja.</p>
               <p>Sedaj pa bi izrekel še nekaj besed o priporočilih. Glede na priporočila, ki smo jih
               sprejeli na lanskoletnem XVI. Vseslovenskem srečanju, bi vas želel seznaniti z
               odgovorom glede 10. priporočila, v katerem smo udeleženci Srečanja izrazili
               pričakovanje, da bodo odgovorni uredniki RTV Slovenija pri snovanju programske
               politike poskrbeli za boljšo vključenost tematike Slovencev v sosednjih državah in po
               svetu v osrednje radijske in televizijske programe RTV SLO. Dobili smo odgovor Radia
               Slovenije, za kar se najlepše zahvaljujemo.</p>
               <p>Zapisano je, da se Radio Slovenija zaveda izjemnega pomena tematike Slovencev v
               sosednjih državah in po svetu, da tematiko pozorno spremljajo v dnevno –
               informativnih oddajah s pomočjo dopisnikov iz Avstrije, Italije in Madžarske oz.
               dopisnikov v državah, kjer ima Radio Slovenija svoje dopisnike iz tujine. Sodelujejo
               tudi s programi RAI in ORF studiev v Trstu in Celovcu, ter porabnike seznanjajo o
               tematiki Slovencev iz Porabja. Temam posvečenim Slovencem zunaj meja Republike
               Slovenije, Radio namenja oddajo Sotočja ob ponedeljkih ob 20. uri, vsak petek pa je
               ob 21. uri na sporedu tradicionalna  in dobro uveljavljena Oddaja Slovencev po svetu.</p>
               <p>Ustrezno pozornost Radio Slovenija namenja tudi poletnim vzhodom in dogodkom, ki se
               odvijajo ravno v sklopu današnje dogodka, relevantne vsebine pa umeščajo tudi na MMC
               portal. Radio Slovenija ocenjuje, da je tematika Slovencev v sosednjih državah in po
               svetu dobro umeščena v osrednje programe Republike Slovenije, ki ostaja odprt za nove
               pobude in programsko sodelovanje v tem področju.</p>
               <p>Spoštovane rojakinje in rojaki, to je zgleden primer, ko smo prejeli pisni odgovor na
               naše priporočilo. Zato predlagam, da letos ne sprejemamo novih priporočil, temveč bi
               uvedli novo prakso. Sprejeli bi sklep, s katerim bi naslovnike lanskoletnega
               Vseslovenskega srečanja pozvali, da dosledno uresničijo priporočila in nas seznanijo
               z njihovo implementacijo do naslednjega Vseslovenskega srečanja, pri čemer bi v eno
               od priporočil vključili tudi umetnost.</p>
               <p>Poročila bodo služila kot delovno gradivo naših bodočih vseslovenskih srečanj.
               Mislim, da bi na ta način postali bolj operativni in se bolj temeljito seznanjali z
               rezultati naših srečanj.</p>
               <p>Se strinjate s tem? <stage>(Se.)</stage> V redu, hvala lepa.</p>
               <p>S tem zaključujem XVI. Vseslovensko srečanje in vas vabim, da se nam pridružite
               naslednje leto, predvidoma v začetku julija.</p>
               <p>Obenem bi se našim strokovnim službam zahvalil za nemoten potek delovanja tega
               srečanja.</p>
               <p>Obenem bi pa še izkoristil priložnost in bi vas ponovno spomnil na vabilo s strani
               Urada Republike Slovenije za odnose s Slovenci v zamejstvu in po svetu in sicer, da
               bo danes ob 18. uri v Narodno univerzitetni knjižnici odprtje razstave Slovenci v
               Ameriki in s tem uraden začetek srečanja dobrodošli doma 2016, ob 19.30 uri pa bo v
               Slovenski filharmoniji koncert Vseslovenskega simfoničnega orkestra z gosti ob 25.
               obletnici slovenske samostojnosti. Vabljeni k udeležbi.</p>
               <p>Želim vam prijetno bivanje v Sloveniji in čestitke ob 25. letnici matične domovine.
               Hvala lepa.</p>
               <p>Vabljeni na sprejem v avli in da se še naprej družimo. Hvala lepa. <stage type="time">Vseslovensko
                  srečanje je bilo končano 30. junija 2016 ob 16.28.</stage>
               </p>
            </sp>
         </div>
      </body>
   </text>
</TEI>