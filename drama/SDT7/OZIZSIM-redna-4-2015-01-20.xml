<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIZSIM-redna-4-2015-01-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">428B189BC783D008C1257DC5003A710F</idno>
               <idno type="custom" subtype="day">0F9E3D01746B73BBC1257DD40047CD4D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0F9E3D01746B73BBC1257DD40047CD4D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-redna-4-2015-01-20.OZIZSIM" n="4">
               <name>redna seja</name>
               <date when="2015-01-20"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-redna-4-2015-01-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-redna-4-2015-01-20.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">4. seja</stage>
            <stage type="date">(20. januar 2015)</stage>
            <stage type="chairman">Sejo je vodila mag. Mirjam Bon Klanjšček, predsednica odbora.</stage>
            <stage type="time">Seja se je začela ob 14.03. </stage>


            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Vse članice in člane odbora, vabljene ter ostale prisotne prav lepo pozdravljam!
               Pričenjam 4. sejo Odbora za izobraževanje, znanost, šport in mladino.</p>
               <p>Obveščam vas, da se seje ne morejo udeležiti gospod dr. Laszlo Göncz, gospod dr.
               Franc Križanič, ki ga nadomešča gospa Marija Bačič, in Irena Grošelj Košnik, ki jo
               nadomešča gospod Branko Zorman.</p>
               <p>Na sejo so povabljeni: predlagatelji točke, Poslanska skupina Nove Slovenije, drugi
               predlagatelji točke, Poslanska skupina Demokratske <stage>/?!/</stage> stranke, Ministrstvo za
               izobraževanje, znanost in šport, Državni svet Republike Slovenije,
               Razvojno-izobraževalni center Novo mesto, Združenje izobraževalnih in svetovalnih
               središč Slovenije, Zveza ljudskih univerz Slovenije, Javni zavod Cene Štupar, Center
               za izobraževanje Ljubljana, Andragoški center Republike Slovenije in Andragoško
               društvo Slovenije.</p>
               <p>S sklicem seje ste prejeli naslednji dnevni red: 1. predstavitev problematike na
               področju izobraževanja
               odraslih v Republiki Sloveniji. Ker v poslovniškem roku nismo prejeli predlogov za
               spremembo dnevnega reda, je določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Na spletni strani Državnega zbora je s sklicem seje objavljeno gradivo Združenja
               izobraževalnih in svetovalnih središč Slovenije z dne 17.10.2014, predlog Poslanske
               skupine Nove Slovenije za uvrstitev točke na dnevni red seje odbora z dne 17.11.2014,
               predlog Poslanske skupine Slovenske demokratske stranke za obravnavo točke na seji
               odbora z dne 19.12.2014 in gradivo Zveze ljudskih univerz Slovenije z dne
               6.1.2015.</p>
               <p>Najprej bi vam želela pojasniti, da sem se zaradi iste tematike, ki je vsebovana v
               priloženih gradivih različnih predlagateljev za obravnavo, odločila sklicati eno sejo
               odbora. Na tej seji pa bo imel vsak predlagatelj možnost obrazložiti svoj vidik
               gledanja na obravnavano problematiko. Glede na to, da imamo omejen čas, namreč, ob
               16.30 imamo sklicano naslednjo sejo v tem prostoru, bi vas prosila, da bi bili pri
               predstavitvah kratki, da bi ostalo še kaj časa za razpravo.</p>
               <p>Besedo dajem predlagateljem. Kdo želi najprej besedo? Izvolite, gospa Ljudmila
               Novak.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo. Vsi skupaj lepo pozdravljeni, spoštovana gospa ministrica, vsi
               prisotni!</p>
               <p>Najprej bom izrazila zadovoljstvo, da je bila ta tematika uvrščena na dnevni red, ker
               o vsebini problematike bodo zagotovo prisotni predstavljalci tu največ povedali, zato
               se sama ne bom skoncentrirala na to problematiko, zavedam pa se, da so delavske
               univerze, ljudske univerze, vse te izobraževalne ustanove, ki se ukvarjajo z
               izobraževanjem odraslih, že v preteklosti odigrale pomembno vlogo v Sloveniji. In
               sedaj, ko nastaja problematika tudi ustreznega financiranja, priznavanja in tako
               naprej, je prav, da se o tem pogovorimo in zavzamemo tudi primerna stališča.
               Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Besedo dajem kolegici Jelki Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Najlepša hvala za besedo. Prav lep pozdrav vsem, gospe ministrici ter ostalim
               vabljenim!</p>
               <p>Že sama prisotnost na tej strani kaže, da je problematika izobraževanja odraslih
               oziroma ta tema – težko je govoriti o problematiki, to bomo šele ugotovili, ali gre
               res za problematiko ali samo za pripravljenost, da se določene zadeve uredijo tudi
               sistemsko – kaže na to, da je to področje, ki je kar širše zastopano, tudi različne
               interesne skupine so tu danes zastopane in mislim, da je prav, da se tudi v Državnem
               zboru, mislim, da prvič govori tudi o izobraževanju odraslih.</p>
               <p>Izobraževanje odraslih predstavlja le en del vseživljenjskega učenja in kot takšen je
               bil deležen tudi koncept oziroma Resolucija o nacionalnem programu izobraževanja
               odraslih, ali krajše REMPIO, od leta 2013 do 2020. Seveda so se v Sloveniji
               sprejemale že prej podobne strategije. Namen strategij, ki so, in predvsem na
               izobraževanju odraslih je, da vsakemu odraslemu prebivalcu ne glede na njegov status
               omogočimo enake možnosti za kakovostno izobraževanje v vseh življenjskih obdobjih. In
               eden izmed glavnih ciljev te strategije je, da se v obdobju do leta 2020 sprejme
               zasnova javne mreže izvajalcev in programov splošnega izobraževanja ter podpornih
               dejavnosti. Javna mreža izvajalcev naj bo enakomerno razporejena po celotnem ozemlju
               države in stabilno financirana. Mislim, da je namen današnjega sklica tudi to, da se
               nekako zavežemo, predvsem ministrstvo, da res uresniči te zapise v strategiji in da
               se v čim krajšem času zagotovi stabilno financiranje javne mreže na področju
               izobraževanja odraslih.  Predlagatelji in tudi sestanki, ki smo jih imeli na
               področju izobraževanja odraslih, so poudarjali predvsem stabilnost financiranja. Eden
               izmed problemov, ki so jih izpostavili, je tudi to, da se letni načrt izobraževanja
               odraslih, ki določa potem financiranje ljudskih univerz, če hočete, in vseh ostalih,
               ki delajo na tem področju, sprejema prepozno, da se sprejema sredi leta in da to
               pomeni kar nekaj težav pri načrtovanju, torej pri finančnih načrtih, pa tudi pri
               vsebinskih načrtih. Seveda je sprejetje letnega delovnega načrta na področju
               izobraževanja odraslih povezano tudi z drugimi vidiki oziroma drugimi dejavnostmi,
               tako s proračunom ali rebalansom, pa vendar bi bilo treba na tem področju mogoče
               kakšne ukrepe sprejeti, da bi lahko vsi tisti, ki se financirajo iz proračuna, na
               začetku leta vedeli, kako načrtovati svoje finančne načrte in oblikovati, pa tudi
               vsebinsko. Hkrati se ugotavlja, da je sedanja sprejeta zakonodaja na tem področju že
               dokaj zastarela in ne ureja dovolj dobro sistemskega oziroma stabilnega financiranja.
               Zato smo v Slovenski demokratski stranki tudi mnenja, da je treba urediti javno mrežo
               na področju izobraževanja odraslih, da bi se s tem zagotovilo stabilne pogoje za
               izvajanje dejavnosti, seveda tudi programov za izobraževanje odraslih in tako naprej.
               S to ureditvijo bi omogočili vsem tistim, ki se ukvarjajo s to dejavnostjo,
               pravočasno in kvalitetno načrtovanje dejavnosti.</p>
               <p>Jaz predlagam, tako kot je rekla predsednica, da smo kratki in se potem raje v
               diskusiji še izpostavijo določene zadeve, ki se jih poskuša prediskutirati. V
               Slovenski demokratski stranki smo predlagali tri sklepe, in sicer: da smo se
               seznanili s to problematiko in da Ministrstvo za izobraževanje, znanost in šport
               takoj pristopi k ureditvi javne mreže na področju izobraževanja odraslih ter o tem
               polletno poroča našemu pristojnemu odboru. Toliko za začetek.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. </p>
               <p>Besedo dajem ministrici, gospe Stanki Setnikar Cankar.</p>
            </sp>
            <sp who="SDT7:SetnikarCankarStanka">

               <speaker>DR. STANISLAVA SETNIKAR CANKAR:</speaker>

               <p>Spoštovani! Hvala lepa za besedo. Lep pozdrav vsem!</p>
               <p>Tudi nas pravzaprav veseli, da je ta tema vključena v delo tega odbora, ker smo med
               nalogami, ki so predstavljale širšo prioriteto dela našega ministrstva, zaznali tudi
               vprašanje oblikovanja javne mreže in izobraževanje odraslih. Lotili smo se tega tako,
               da so strokovne službe pripravile strokovne podlage, ki naj bi utemeljile potrebo po
               ureditvi javne mreže tudi na področju izobraževanja. Pri čemer so v oceni stanja bila
               vzpostavljena vprašanja, ki so bila že navedena. To je predvsem vprašanje
               financiranja. Tu ugotavljamo, da nastopajo različni deležniki, od občin, države do
               pravzaprav tudi sredstev, ki jih te institucije uspejo dobiti na trgu. Da je ravno
               nestabilno financiranje tisto, ki je relativno najbolj negativno vplivalo na različne
               rezultate, posebno če smo primerjali rezultate po regijah. In da ne smemo spregledati
               izjemno pomembne dejavnosti ljudskih univerz oziroma zavodov, ki se ukvarjajo z
               izobraževanjem odraslih, to pa je, da se ukvarjajo s populacijo, ki se običajno sooča
               z nižjo stopnjo izobrazbe, in tudi z drugimi ranljivimi skupinami odraslih. Kakšni so
               načrti, ki smo si jih zastavili za leto 2015. Na prvem mestu je postavitev javne
               mreže tudi na področju izobraževanja odraslih. Z vzpostavitvijo javne mreže želi
               ministrstvo dolgoročno, stabilno in predvidljivo tudi urediti vprašanje financiranja,
               ne nazadnje pa prispevati tudi k lokalnemu razvoju in udejanjanju vseživljenjskega učenja za najbolj
               ranljive skupine odraslih. Predvsem smo ugotovili, da je treba zagotoviti ustrezne
               pravne podlage za realizacijo tega načrta in pripraviti analizo za oblikovanje meril
               za javno mrežo, ki jih potem sprejme vlada. Ob tem smo odprli tudi vprašanje
               ohranitve delovnih mest. Nesporno bo reševanje in oblikovanje predloga te javne mreže
               odprlo tudi vprašanje zasedenosti in ohranjanja delovnih mest. Odprli smo vprašanje,
               da smo tu samo en deležnik in da je nujno treba nadaljevati dialog z občinami, ki so
               ustanoviteljice ljudskih univerz. Ideja je bila deležna precejšnje naklonjenosti.
               Vzpostavitev javne mreže je treba vezati tudi na sedanjo proračunsko situacijo,
               upoštevati namen, cilje, pa tudi neke kriterije racionalnosti in ekonomičnosti. Pri
               čemer je vprašanje vzpostavitve normativov za sofinanciranje, pomeni, da je treba
               urediti financiranje programov, ki je primerljivo s financiranjem srednješolskih,
               osnovnošolskih ali višješolskih programov, določiti število financiranih strokovnih
               delavcev v tej javni mreži.</p>
               <p>Kakšno dinamiko smo si zastavili. Želeli smo do konca leta 2015 zagotoviti ustrezne
               pravne podlage za vzpostavitev javne mreže na področju izobraževanja odraslih,
               pripraviti analizo za oblikovanje meril za postavitev te javne mreže, stalna naloga
               je omenjeni dialog z občinami kot ustanoviteljicami, vzpostaviti koordinacijo na
               ravni ministrstva za področje izobraževanja odraslih in sprejeti vse potrebne
               normativne osnove, akte za financiranje izobraževanja odraslih.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa, gospa ministrica.</p>
               <p>K besedi vabim predstavnika Državnega sveta, gospoda Tomaža Horvata.</p>
            </sp>
            <sp who="SDT7:HorvatTomaž">

               <speaker>TOMAŽ HORVAT:</speaker>

               <p>Hvala lepa za besedo. Lep pozdrav vsem!</p>
               <p>Komisija Državnega sveta za kulturo, znanost, šolstvo in šport se je s to
               problematiko seznanila v sklopu Resolucije o nacionalnem programu izobraževanja
               odraslih v Republiki Sloveniji za obdobje 2013-2020. Komisija podpira pripravljenost
               Vlade, da si bo v letnih programih izobraževanja odraslih prizadevala za optimalno
               uresničevanje ciljev resolucije, da bo pri načrtovanju izobraževalnih programov
               upoštevala pripombe strokovne in laične javnosti, da bo v sodelovanju z drugimi
               deležniki, odgovornimi za razvijanje kompetenc odraslih pri ohranjanju zaposljivosti
               in osveščanju o možnostih pri dostopanju do delovnih mest, posebno pozornost namenila
               tudi animaciji pri vstopanju v izobraževalni proces oziroma njegovemu nadaljevanju in
               da bo v sodelovanju z lokalnimi skupnostmi razvijala izobraževalno infrastrukturno
               mrežo čim bliže ljudem. To je na kratko, mislim pa, da to pomeni, da je potrebno in
               smotrno ustvariti pogoje in razviti javno mrežo ljudskih univerz. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Zdaj dajem besedo še ostalim vabljenim. Prosim vas prosim, da se predstavite za
               magnetogram. Izvolite.</p>
            </sp>
            <sp who="SDT7:RadinovičHajdičMaja">

               <speaker>MAG. MAJA RADINOVIČ HAJDIČ:</speaker>

               <p>Maja Radinovič Hajdič, zastopam Združenje izobraževalnih in svetovalnih središč
               Slovenije, sicer pa tudi Ljudsko univerzo Jesenice. Vse prav lepo pozdravljam in se
               vam zahvaljujem za možnost, da temo izobraževanja odraslih predstavimo tudi v
               Državnem zboru.</p>
               <p>Najprej bi se navezala na to, kar je bilo že izpostavljeno, da bomo ugotavljali, ali
               to, kar danes govorimo, je problematika, zato bi se na začetku spopadla s tem
               vprašanjem. Odkar imamo v Sloveniji resolucijo o izobraževanju odraslih, lahko
               rečemo, da smo dobili moderen, evropsko primerljiv dokument, ki zagotavlja odraslim
               vseživljenjskost učenja. Ampak rezultati številnih analiz,  predvsem tistih, ki jih opravi Andragoški
               center Slovenije pa kažejo, da dostop do možnosti izobraževanja odraslih, učnih
               možnosti to področje v Sloveniji ni primerno urejeno. In sicer glavni razlog za to
               je, po našem mnenju, prvič, poraba sredstev. Analize uresničevanja resolucije kažejo,
               da v zadnjih letih v povprečju eno tretjino sredstev, ki so namenjena izobraževanju
               odraslih, ostajajo neizkoriščeni. Prav tako je skromna realizacija črpanja evropskega
               socialnega sklada. To se pravi evropskih sredstev. Kot ste že omenili, letni programi
               se sprejemajo pozno, izvajalci pogodbe dobivamo pozno. Včeraj sem šla pogledati, na
               moji instituciji smo za leto 2014 pogodbo prejeli 8.9. 2014 in smo jo tudi morali
               izvesti do konca oktobra. To je v tej situaciji ko vsekakor nimamo več tržnih
               sredstev s katerimi bi zalagali izobraževanje potem nemogoče izpeljati. Moram reči,
               da predvidevam, da je to tudi eden od razlogov, da sredstva ostajajo nepokoriščena.
               Letni programi so vsako leto v časovni stiski, pod enimi zahtevami in mislim, da je
               premalo prostora in časa za res strokovno obravnavo letnega programa.</p>
               <p>Bi pa rada na tem mestu izpostavila še dva velika problema. In sicer eden je to, da
               je pomemben del resolucije, so tako imenovane podporne dejavnosti in ena od teh
               podpornih dejavnosti je tudi svetovalna dejavnost izobraževanje odraslih, to se pravi
               središča za svetovanje. Lahko vam povem, da smo ta središča v Sloveniji začeli
               razvijati že v letu 2000 in da v vseh teh letih beležijo odlične rezultate. S tem, da
               bi pa rada poudarila, da se je financiranje v letu 2008 teh središč v popolnosti
               prestavilo na evropski socialni sklad. In glede na to, da so v letu 2014 bila ta
               sredstva počrpana, vam lahko recimo povem, da število individualnih obravnav
               posameznikom v tej dejavnosti iz 22 tisoč 794 v letu 2011 recimo, pade na manj kot 10
               tisoč v lanskem letu. Isto se zgodi z urami, ki so jih svetovalci opravili. To se
               pravi iz več kot 37 tisoč ur v letu 2011 smo v letu 2014 padli na 17 tisoč ur.</p>
               <p>Naslednja stvar, ki bi jo pa rada še izpostavila so pa programi, tako imenovani
               programi pismenosti v katere vključujemo usposabljanje za življenjsko uspešnost ali
               pa recimo računalniška pismenost za odrasle, ki so namenjeni najbolj ranljivim
               ciljnim skupinam. Mi smo se enkrat kot država zavezali, da bomo v programe za razvoj
               pismenosti vključevali letno vsaj 25 tisoč odraslih. Recimo v letih od 2005 do 2008
               se je v programe skupaj vključilo manj kot 4 tisoč odraslih. Tudi ti programi so bili
               v letu 2008 popolnoma predstavljeni na financiranje iz evropskega socialnega sklada.
               Zdaj tudi vemo kakšne so usmeritve novega operativnega programa in recimo glede na
               to, da seveda normalno operativni program predvsem sledi cilju večji zaposljivosti,
               bodo v tem primeru določene ciljne skupine kot so recimo starejši in spet analize
               kažejo, da v Sloveniji starejši po računalniški pismenosti zaostajajo za povprečjem v
               Evropi, ostali brez možnosti za vključitve v te programe. Po našem mnenju, po mnenju
               našega združenja, ranljive ciljne skupine in programi kot so programi za razvoj
               pismenosti ne smejo in ne morejo biti odvisni od proaktivnosti in uspešnosti
               posamezne organizacije za izobraževanje odraslih na trgu ampak morajo biti sistemsko
               urejeni tako, da bo v vsakem koncu Slovenije vsak pripadnik ranljive ciljne skupine
               odrasel lahko prišel do teh znanj. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo? Izvolite.</p>
            </sp>
            <sp who="SDT7:HajdinjakBojan">

               <speaker>MAG. BOJAN HAJDINJAK:</speaker>

               <p>Lep pozdrav še v mojem imenu, Bojan Hajdinjak, predsednik Zveze ljudskih univerz in
               direktor Javnega zavoda Cene Štupar  Centra za izobraževanje Ljubljana. Lep pozdrav še poslankam,
               poslancem, ministrici in njeni ekipi in ostalim prisotnim iz različnih organizacij za
               izobraževanje odraslih!</p>
               <p>Ljudske univerze, ki so glede na podatek najpomembnejše organizacije za izobraževanje
               odraslih, izvajajo vlogo izobraževalnih, informacijskih in svetovalnih središč v
               svojem lokalnem okolju. Letno se različnih programov v vseh ljudskih univerzah
               udeleži okrog 100 tisoč prebivalcev. Ljudske univerze izvajamo programe v javnem
               interesu, zlasti pa za ranljive skupine kot smo že malo prej tudi slišali,
               brezposelni, ositniki, starejši nad 60 let, Romi, slepi, slabovidni, gluhi, gibalno
               ovirani, zaporniki in migranti. Ljudske univerze pridobijo večinoma sredstev iz
               javnih razpisov. Če zdaj nekako pogledamo eno povprečno ljudsko univerzo, recimo dobi
               iz občinskega proračuna približno 5% sredstev, odvisno od občine, odvisno od
               razumevanja posameznega občana ter nekaj sredstev, po našem mnenju minimalno, se
               pravi v primerjavi z ostalimi organizacijami s področja vzgoje iz izobraževanje,
               predvsem za izvajanje osnove šole za odrasle, <stage>/ nerazumljivo/</stage> za samostojno učenje in
               poplačilo plač pa nekako iz državnega proračuna.</p>
               <p>Prej smo tudi že slišali, zdaj že drugič ali tretjič, da je tudi problem letni
               program izobraževanja odraslih, ki je nekako ponavadi sprejet dokaj pozno in potem
               moramo ta sredstva ko dobimo pogodbe tudi zelo hitro pokoristiti. Tako da lahko
               rečemo, da večino sredstev ljudske univerze pridobijo iz javnih razpisov. Se pravi
               glavnina iz evropskega socialnega sklada.</p>
               <p>Zdaj pa kaj si pravzaprav mi želimo, za kaj se zavzemamo. Za dosedanje še boljših
               rezultatov na področju izobraževanja odraslih je potrebna sistema ureditev tega
               področja. Se pravi vzpostavitev javne mreže ljudskih univerz za kar si prizadevamo že
               več let. Lahko kar rečemo, da nekako zdaj že dve desetletji se trudimo s to
               problematiko, pa nam še ni uspelo. Upamo, da bo ta poskus uspešen.</p>
               <p>Kaj si pravzaprav na Zvezi ljudskih univerz želimo? Da bi v okviru ureditve javne
               mreže ljudskih univerz omogočilo vsakemu odraslemu prebivalcu Slovenije enake
               možnosti za kakovostno izobraževanje v vseh življenjskih obdobjih ter da bi se le to
               izvajalo po enakih kriterijih. ZLUS že vrsto let zagovarja stališče, da se mora za
               upravljanje javne službe na področju izobraževanja odraslih oblikovati trdna
               struktura, javna mreža ljudskih univerz, ki mora omogočati odraslim dokončanje
               osnovne šole, izobraževanje po javnoveljavnih in drugih splošnih programih za odrasle
               ter podporne dejavnosti za kakovostno izobraževanje odraslih.</p>
               <p>Z oblikovanjem javne mreže ljudskih univerz bi lažje uresničili tudi vizijo ReNPIO se
               pravi 2013-2020 saj bi lahko odraslim prebivalcem Slovenije omogočili enake možnosti
               za kakovostno izobraževanje v vseh življenjskih obdobjih, ob enem pa bi formalizirali
               dejansko obstoječo javno mrežo, ki že zdaj obstaja po celi Sloveniji.</p>
               <p>Se pravi po našem videnju bi z oblikovanjem javne mreže predvsem postavili za
               izvajanje enotne standarde in normative. S tem bi dosegli dostopnost storitve
               udeležencem pod enakimi pogoji. Ljudske univerze v javni mreži bi lahko lažje
               izvajale programe in dejavnosti, saj bi imele jasna in pravočasna znana finančna
               izhodišča. S stabilnim sistemskim okoljem z ustanovitvijo javne mreže bi ljudske
               univerze lahko trajno in nemoteno izvajale svoje storitve. Oblikovanje javne mreže za
               izobraževanje odraslih in vključitev ljudskih univerz vanjo bi omogočilo okrepitev
               identitete ljudskih univerz, kot centrov za izobraževanje odraslih, le tem pa bi dali
               jasno sporočilo, da je izobraževanje odraslih enakovredno ostalim vejam izobraževanja
               in vzgoje v Republiki Sloveniji. Zato vas v imenu Zveze ljudskih univerz naprošam, da
               podprete vzpostavitev javne mreže na področju izobraževanja odraslih, kar bi bilo v
               korist prebivalcem Republike Slovenije.</p>
               <p>Jaz bi samo še <stage>/ nerazumljivo/</stage> z mano so še kolegice, ki bi potem v razpravi, če bomo
               imeli še besedo, bodo tudi povedali še svoje stališče. Na moji desni je mag. Petra iz
               Ljudske univerze Škofja Loka, potem je generalni sekretar Zveze ljudskih univerz Igor
               Kotnik, v kotu imamo še Patricijo Pavlič, ki prihaja iz Trebnjega, se pravi
               direktorica Trebnje in Ireno Urankar iz Andragoškega zavoda Maribor tako da nekako
               smo tudi enakomerno porazdeljenih po celi Sloveniji. Hvala še enkrat za besedo.
               </p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo? Izvolite.</p>
            </sp>
            <sp who="SDT7:GašperšičMarjeta">

               <speaker>MARJETA GAŠPERŠIČ:</speaker>

               <p>Meta Gašperšič, članica Združenja izobraževalnih in svetovalnih središč Slovenije, pa
               tudi Razvojno-izobraževalnega centra Novo mesto.</p>
               <p>Rada bi poudarila, da je predlog javne mreže na področju izobraževanja odraslih, ki
               ga je pripravilo združenje in posredovalo vsem zainteresiranim skupinam in strokovni
               javnosti ter ravno tako odločevalcem, nastal na podlagi analiz stanja v zadnjih nekaj
               letih in izhodišč, ki so bila pripravljena v strokovnih krogih in v sodelovanju z
               izvajalci izobraževanja odraslih. Menimo, da mora javna mreža na področju
               izobraževanja odraslih omogočati odraslim prebivalcem te države dokončanje osnovne
               šole, izobraževanje za pridobitev temeljnih zmožnosti, splošno neformalno
               izobraževanje, in sicer na različnih področjih, od trajnostnega razvoja in aktivnega
               državljanstva do dostopa do neposrednih izobraževalnih programov za dvig temeljnih
               zmožnosti kot tudi dostop do podpornih dejavnosti, ki so bile razvite v zadnjih nekaj
               letih in so financirane tudi s strani državnih institucij. Da bodo storitve javne
               mreže dostopne vsem odraslim, menimo, da morajo biti javni zavodi za to primerno
               geografsko razporejeni in morajo imeti tudi ustrezno programsko ponudbo. Naš predlog
               je, da se na 50.000 prebivalcev organizira javni zavod oziroma enota za izobraževanje
               odraslih, da se zanj določi z javno mrežo, z izhodišči, tudi program, ki ga mora ta
               javni zavod izvajati, in ta program predstavlja temeljni standard ponudbe na področju
               izobraževanja odraslih, ki ga država ponuja oziroma omogoča svojim prebivalcem. Za
               izvajanje tega programa, vključno s podpornimi dejavnostmi in programi splošnega
               neformalnega izobraževanja, se javnemu zavodu zagotovi tako stroške dela kot
               materialne stroške. Poleg tega predlagamo, da se ob tem, kar je neposredno na voljo
               ljudem na območju s 50.000 prebivalci, zagotovi tudi svetovanje, informiranje in
               svetovanje, kot je razvito po modelu delovanja središč ISIO, ki ga že nekaj let,
               mislim, da že 15. leto, vodi Andragoški center Slovenije in predstavlja tudi evropski
               primer dobre prakse na tem področju. Torej, da se ta infrastrukturna dejavnost
               zagotovi prebivalcem na 100.000 prebivalcev, torej, vse dosedanje izkušnje kažejo, da
               je to obvladljiva številka oziroma obvladljivo območje. Ravno tako se na 100.000
               prebivalcev zagotavlja odraslim tudi storitve na področju ugotavljanja in vrednotenja
               predhodno pridobljenih znanj, kar je tudi ena od ključnih evropskih usmeritev na tem
               področju. Menimo, da bo le tako, da se upošteva geografsko razmeščenost centrov in
               obvladljivo število prebivalcev, denar, ki ga bo država namenila za izobraževanje
               odraslih, dosegel svoj namen, torej prišel do ljudi iz ranljivih skupin, še posebej
               do tistih, ki so praktično že na pragu revščine in sredstev za svoje lastno
               izobraževanje ne morejo izdvojiti iz svojega družinskega proračuna. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Zdaj dajem besedo gospodu Sotošku.</p>
            </sp>
            <sp who="SDT7:SotošekAndrej">

               <speaker>ANDREJ SOTOŠEK:</speaker>

               <p>Hvala lepa. Lep pozdrav tudi v mojem imenu! Andrej Sotošek, direktor Andragoškega
               centra Slovenije, zunanje institucije, ki je zadolžena za razvoj na področju
               izobraževanja, sistema izobraževanja odraslih v Sloveniji.</p>
               <p>Moram reči, da se vsi globoko strinjamo s tem, da je treba stanje urediti na področju
               izobraževanja odraslih in na področju javne mreže, javne službe in pa financiranja
               programov in dejavnosti za ciljne skupine, ki jih opredeljuje resolucija nacionalnega
               programa izobraževanja odraslih med leti 2013 in 2020, tudi Državni zbor je potrdil
               to resolucijo. Postavil bi takšno izhodišče, kot smo tudi mi  kar nekaj strokovnih podlag pripravili
               na to temo in tudi za spremembo zakonodaje, tudi za belo knjigo, za resolucijo, da je
               treba izhajati iz pravic odraslih, s poudarkom na ciljnih skupinah, ranljivih ciljnih
               skupinah. Še vedno bo največji delež izobraževanja odraslih na trgu, vendar tisti, ki
               so dejansko najbolj ranljivi, ki jim je tudi ta nacionalni program namenjen in
               sredstva namenjena, je treba nekako zagotoviti – saj so kolegi že vse povedali, ne
               bom ponavljal -, se pravi, enake možnosti, kakovostno izobraževanje, teritorialno
               pokritost in dostopnost vsem ciljnim skupinam. Poudaril bi, da kot strokovnjaki
               menimo, da je priložnost, da sistem celovito uredimo, da dolgoročno zastavimo
               sistemsko rešitev in tudi zakonsko ter finančno vzdržno, tako da ne bo odvisno od
               vsakoletnega programa, kot so kolegi že izpostavili, kot tudi od dobre volje ministra
               ali kaj podobnega. Še vedno se predvideva, da minister vsako leto s sklepom predpiše
               višino sredstev in financiranje, tudi letni program se letno potrdi, vendar je pa
               zelo pomembno, da sistemsko dolgoročno naravnamo programe in dejavnosti, da ohranjamo
               razvojne možnosti in te razvojne rezultate, ki smo jih dosegli, in da se ne dogodi,
               da so pogoji, da se kakšni programi ali razvojni modeli ukinejo. To nam je cilj, da
               dejansko tisti denar in tisto znanje ter razvoj, ki smo ga že opravili v teh 20, 25
               letih, ohranjamo, nadgrajujemo in ne ukinjamo. Mogoče samo kot primer, lahko se
               določeni programi, modeli tudi zaradi programskega ali pa projektnega financiranja,
               ki so zelo dobri, ki so tudi evropsko primeri dobre prakse, zaradi končanja projekta
               tudi zaključijo. Vsi verjetno poznamo zelo pomemben projekt centrov vseživljenjskega
               učenja v Sloveniji, ki smo ga razvili v prejšnji perspektivi z ESS sredstvi. Kaj se
               je zgodilo – sredstva so se zaključila in tudi programsko obdobje se je zaključilo in
               so ti centri nekako prenehali z delovanjem. Seveda to ni cilj, da dobre prakse s tem
               tudi zaključijo. Se strinjamo, da jih je treba prilagajati, jih je treba
               posodabljati, prilagajati potrebam, vendar paziti moramo, da jih ne ukinjamo. In tu
               se mi zdi, da je zlasti na področju ranljivih ciljnih skupin to izrednega pomena.
               Pričakujemo tudi v letu 2016 rezultate mednarodne raziskave kompetenc odraslih,
               primerjalno tudi z ostalimi državami v OECD, in bomo dejansko lahko stvari potem tudi
               primerno ocenili in tudi naravnali strategije in razvojne modele tako, da bomo
               rezultate izboljševali. Zavedamo se, da je kriza. Zavedamo se, da imamo tudi nekako
               omejene finančne resurse, vendar moramo biti previdni, da nam ti rezultati ne padejo,
               na primer, participacija, ki se meri, udeležencev, odraslih v izobraževanju, je bila
               pred dvema, tremi leti 16%, znatno nad povprečjem Evropske unije, padla je na 14.
               Seveda, tu ni problem v tem, da smo zdaj pod povprečjem, seveda smo nad povprečjem,
               vendar kazalci in rezultati padajo. In tu ni cilj, da nam padajo, ampak da jih vsaj
               vzdržujemo. Zato pravim, da smo kot strokovnjaki zelo zainteresirani, da izgradimo
               celovito sistem, pa tudi dolgoročno in vzdržno. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. </p>
               <p>Želi še kdo od vabljenih besedo? Izvolite.</p>
            </sp>
            <sp who="SDT7:SrebotnikIda">

               <speaker>IDA SREBOTNIK:</speaker>

               <p>Ida Srebotnik, predsednica Andragoškega društva Slovenije.</p>
               <p>Za začetek bi rada samo pojasnila nekaj stvari. Da smo mi pravzaprav društvo, v
               katerem so člani od ljudskih univerz do organizacij, različnih organizacij za
               izobraževanje odraslih, skratka, zelo različni, na različnih področjih izobraževanja
               odraslih zaposleni strokovnjaki. Zaradi tega se mi zdi, da lahko Andragoško društvo
               Slovenije o tej debati, ki se predvsem  vrti okrog javne mreže za izobraževanje odraslih,
               morda najbolj objektivno, neasocirano in brez osebnih interesov sodi. Take so bile
               tudi naše razprave v Andragoškem društvu Slovenije.</p>
               <p>Problem te javne mreže, ki ga mi vidimo, je, da se parcialno ne more pristopati k
               vzpostavitvi javne mreže za izobraževanje odraslih, ampak je treba govoriti o tem
               celovito. Se pravi, upoštevati ne samo nekaterih organizacij, ki se ukvarjajo z
               izobraževanjem odraslih, in nekaterih javnih zavodov, ampak vse, ki so vpleteni in so
               v tem sistemu izobraževanja, tako na formalnem področju izobraževanja odraslih kot na
               neformalnem. Začelo se je pravzaprav s tem, zelo odkrito povedano, s spremembo 11.
               člena ZOFVI-ja, Zakona o financiranju vzgoje in izobraževanja, ki je javno mrežo
               opredelil, kjer je bil predlog, da so v javni mreži zgolj ljudske univerze. Mi
               razumemo, da je treba urediti javno mrežo, že dolgo opozarjamo, tako kot vsi, ki so
               danes tu razpravljali, da je to nujno. Vendar smo na Andragoškem društvu Slovenije
               mnenja, da je treba k temu pristopiti dolgoročno. Jaz se absolutno strinjam s tem,
               kar je povedala ministrica, ker je tako tudi naše mnenje. Prva ureditev zakonodaje.
               Zakonodaja, pravne podlage za izobraževanje odraslih absolutno zaostajajo za
               razvojem. Zakonodaja iz leta 1979 ne ustreza niti po členih niti po programih niti po
               terminologiji. In imamo zaradi tega tudi zelo hude probleme v praksi, zato ker si
               različno predstavljamo in razlagamo določene stvari. Konkretno, svetovanje ima cel
               kup oblik in načinov in svetovanje si zelo različno, če boste zdajle razpravljali, če
               boste prišli med izobraževalce odraslih, bo vsak po svoje govoril, kaj je to
               svetovanje in kako ga razume. Tako da so tu tudi problemi. Zaradi tega menimo, da je
               treba najprej urediti zakonodajo v izobraževanju odraslih. Ne vem, zakaj toliko časa
               to traja, ampak tu se ves čas vrtimo okrog tega, ali bo to nov zakon ali bo to krovni
               zakon o izobraževanju odraslih ali bo to v okviru ZOFVI-ja, se pravi, Zakona o
               financiranju vzgoje in izobraževanja. Mi menimo, da mora biti to poseben zakon. Ker
               zdaj kažejo različni zakoni, po katerih se moramo ravnati v izobraževanju odraslih,
               da je to zelo zapleteno in velikokrat tudi zelo nedorečeno. In zaradi tega se tudi
               pojavljajo take kaotične rešitve in stanja, ki so netransparentna. Druga zadeva, ki
               jo mi absolutno podpiramo. V javni mreži izobraževanja odraslih je treba najprej
               postaviti zakonske osnove, nato, tako kot je rekla ministrica, se pogovoriti o
               normativih in standardih. Tretja zadeva je javna mreža in šele četrta zadeva je potem
               financiranje, ki temu sledi. Javna mreža mora temeljiti na kakovosti, mora biti
               pokrita regijsko in mora predvsem biti postavljena tako, da bodo pokriti interesi
               udeležencev izobraževanja odraslih, ne izvajalcev. Problem zdajšnjih diskusij je, da
               se izpostavlja problem financiranja in obstoja izvajalcev, kar ne bi smela biti stvar
               debate, kadar se pogovarjamo strokovno o javni mreži za izobraževanje odraslih.</p>
               <p>Zaradi tega menimo v Andragoškem društvu Slovenije, da je treba v okviru ministrstva
               oblikovati strokovno komisijo, strokovnjakov, ki so opredeljeni, ki so objektivni, ki
               nimajo osebnih interesov, ki gledajo celostno na problem rešitve javne mreže. In
               absolutno je potreben pri teh stvareh dialog. Zdaj smo dialog pogrešali, treba se je
               celovito o tem pogovarjati in z vsemi akterji, ki so v to vpeti, ne samo z
               nekaterimi. Mislimo, da je to pot do rešitve tega problema. Mi smo v Andragoškem
               društvu Slovenije pred kratkim organizirali tudi fokusne skupine z župani slovenskih
               občin, ki so praktično ustanovitelji ljudskih univerz. Ti zelo podpirajo v svojem
               okrožju izobraževanje odraslih. Teme pogovorov, ki jih mi peljemo in jih bomo tudi
               letos nadaljevali z župani, so, kakšno je njihovo mnenje o izobraževanju odraslih v
               lokalnem okolju in kako ga podpirajo. Te razprave so izredno zanimive in če bodo
               Državni zbor zanimale te diskusije in povzetki teh razprav, smo jih pripravljeni
               enkrat predstaviti, to je nosilka te dejavnosti. Tako da tam smo izvedeli zelo veliko
               stvari, kaj se pravzaprav v lokalnih skupnostih dogaja v izobraževanju  odraslih in kako oni
               razmišljajo o tem. To se nam tudi zdi zelo pomembno pri tem, ko se mi pogovarjamo o
               reševanju te problematike izobraževanja odraslih. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo od vabljenih? <stage>(Ne.)</stage></p>
               <p>Prehajamo na razpravo članic in članov odbora ter ostalih prisotnih. Izvolite,
               kolegica Jelka Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Najlepša hvala za besedo.</p>
               <p>Hvala vsem, da ste predstavili svoja stališča. Najprej bi eno zadevo izpostavila za
               tiste, ki ne poznate javne mreže ljudskih univerz, da so ljudske univerze
               ustanovljene s strani, torej, ustanoviteljice so občine. Da se naj bi financirale iz
               treh virov, in sicer, s strani občin, s strani države, če lahko tako rečem, in iz
               tržnega deleža. Da pa se v zadnjih letih pojavlja situacija, ko so financirane v
               večinskem deležu iz tržne dejavnosti. In da so nekatere ljudske univerze financirane
               95% iz tržnega deleža in šele potem prihajamo na to, da se financira iz ministrstva,
               torej, po letnem delovnem načrtu, in šele potem na podlagi tega, torej, da se župani
               ali občine strinjajo s tem, da imajo eno ljudsko univerzo ali pa koga drugega, ki
               izvaja izobraževanje odraslih. In govoriti, da bomo vzpostavljali javno mrežo,
               mislim, da ni primerno, ker imamo, imamo javne zavode, imamo tudi zasebne zavode, ki
               se ukvarjajo z izobraževanjem odraslih, ampak gre za ureditev javne mreže na tem
               področju, da bodo imele ljudske univerze stabilno financiranje, da bodo ljudske
               univerze glede na to, da ko bodo imele stabilno financiranje in potem tudi svoje
               programe, načrte in tako naprej, vsebinsko, tudi dostopne vsem občanom, državljanom,
               da bodo lahko svoje želje, potrebe po izobraževanju uresničevali v teh javnih
               zavodih. Vedeti morate, mislim, da je bilo tudi že poudarjeno, da se ljudske univerze
               ukvarjajo večinoma z izobraževanjem tistih, ki so socialno šibki, ekonomsko zelo
               šibki, in da v letu in pol ali skoraj dveh letih, mogoče me boste direktorji lahko
               popravili, na Ministrstvu za šolstvo ni bilo ponovnih razpisov na tem področju
               popolnoma nič. Da so se določeni razpisi zdajle zaključevali, da ne vemo, glede na
               to, da smo 95% sofinancirani iz tržnega dela, ali sploh bodo še novi razpisi, kakšni
               bodo, na katerih področjih bodo, in kako bo v teh letih, torej 2015, 2016 in tako
               naprej, se zadeva sploh financirala. Torej, zaradi tega, ker ni stabilnega
               financiranja, je tudi ogrožen obstoj ljudskih univerz. In govoriti o tem ali pa
               razpravljati o tem, da ni pomembno zdaj govoriti, ali obstoj ene univerze ali ne,
               mislim, da je. Saj tudi gospa ministrica oziroma to, kar smo dobili danes na mizo,
               piše, da je nedopustno, da se ljudske univerze ukinja oziroma da se zmanjšuje število
               zaposlenih. Jasno je, da ekonomske razmere danes, pa mogoče tudi v prihodnjih letih,
               bodo vplivale tudi na financiranje ljudskih univerz in tako naprej, vendar v luči te
               ekonomske situacije gledati potem 10 let naprej, pa zdaj reči, zdaj bomo pa samo
               toliko, mislim, da je treba malo širše zadeve nastaviti. V tej oceni stanja smo danes
               ugotovili, da imajo ljudske univerze kljub prepoznavnosti premalo jasno definirano
               programsko strukturo in da izvajajo od osnovne šole za odrasle do splošne neformalne
               in tako naprej. Zakaj je do tega prišlo? Prišlo je zaradi nestabilnega financiranja.
               Ljudske univerze so se morale začeti tržno obnašati, če so želele, veliko bolj tržno
               obnašati, kot bi se jim lahko pripisalo, da so zagotovile ne le svojega obstoja,
               ampak da so zagotovile tudi izobraževanje državljanom. Zato je do tega prišlo, ker ni
               tega stabilnega financiranja. To je ena zadeva.</p>
               <p>Hkrati bi vprašala predstavnike ministrstva naslednje. Na posvetu v novembru je bilo
               napisano, da so bile v sredini 2013 že narejene nekatere analitične podlage, točno
               tako piše, podlage za merila za oblikovanje javne mreže organizacij za izobraževanje
               odraslih, da je bilo v drugi polovici 2013 začetek delovne skupine za prenovo
               normativov za financiranje, da je bilo spomladi 2014 začetek razgovora na lokalni
               ravni in tako naprej, 
               a hkrati danes dobimo, da je rok nekje do konca letošnjega leta, da se bodo naredile
               pravne podlage, da se bo naredila analiza itd., že to, da se dela pravna podlaga pred
               analizo je zadeva mogoče vprašljiva. Zato mene zanima kaj v bistvu, glede na to, da
               že 20 let govorimo o ureditve javne mreže na področju izobraževanja odraslih je bilo
               narejeno na tem področju kako daleč, če je zadeva pripravljena ali je mogoče na mizi
               že kakšen pravilnik ali kakršnakoli druga zakonska osnova, ki bi mogoče lahko bližje
               kot konec leta 2015 uredila to javno mrežo, pravim, glede na to kaj smo vse dobili?
               Predvsem pa me zanima kakšno je stališče oziroma kakšne podatke ima ministrstvo za
               šolstvo, kako na to gledajo lokalne skupnosti, ker meni se ne zdi ravno, da so vsi
               župani tako zainteresirani za ljudske univerze, ene bolj eni manj, ampak mislim, da v
               povprečju glede na vse to kar se sedaj dogaja bi bili zelo veseli, če takega javnega
               zavoda ne bi imeli. Jaz sem na gospo ministrico tudi naslovila vprašanja kako se
               obnaša javni zavod glede na financiranje, če je 95 % financiran z tržne dejavnosti, 5
               % pa s strani ministrstva in pa lokalne skupnosti, ali je to še sploh javni zavod ali
               lahko funkcionira kakorkoli drugače? Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠEK:</speaker>

               <p>Hvala. Besedo dajem gospodu Primožu Hainzu.</p>
            </sp>
            <sp who="SDT7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospa predsednica. Lep pozdrav gostom. Ministrici.</p>
               <p>Jaz bi samo na kratko povedal to, da imam do problematike vso simpatije, ker sem bil
               pred 40-imi leti tam že v službi na taki delavski univerzi, ki so se kasneje
               preimenovali v ljudske univerze, ker je pač ta izraz dobil nekako operativni pomen,
               ampak dejstvo je in vprašanje delavskih univerz oziroma ljudskih univerz njene
               tradicije je zelo dolgo. Jaz seveda nisem čisto prepričan, zakaj so delavske univerze
               nesolidno oziroma zakaj imajo take težave oziroma zakaj različno problematiko
               obravnavajo po posameznih ozemljih oziroma teritorijih Slovenije. Preprosto zato, ker
               mogoče res tudi zaradi denarja, ne rečem, da ne. Samo dejstvo je, da imajo posamezna
               področja popolnoma različne probleme, ki jih morajo reševati. Mogoče je računalniško
               znanje starejših za celo Slovenijo enotno, ampak drugače so pa različna področja od
               kmetijskih do ruralno do urbanih in seveda na ta način je tudi problematika lahko
               različna. Tako kot je rekla predsednica oziroma predstavnica andragoškega društva, ki
               je rekla, da mora biti program ljudskih univerz prilagojen udeležencem in ne
               izvajalcem, to se pravi, da so udeleženci različni in zato je seveda problematika
               zelo različna.</p>
               <p>Seveda, kar se mene kot DeSUS-a tiče oziroma kot stranke DeSUS-a moram reči, da dajem
               vso podporo, da se ta problematika razreši. Mreža taka kot je v tej osnovi ljudski,
               če sem prav razumel, 19 je relativno enakomerna, mogoče se da tudi izboljšati, ampak
               jaz bom na koncu te sklepe kot so predlagani na mizi podprl ne glede na vrstni red
               ali je prej zakon ali analiza, verjetno bodo tisti, ki bodo zakon pisali morali
               analizo narediti prej. Sklepi gredo smer razmišljanja reševanja te problematike, ki
               pa je pomembna. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠEK:</speaker>

               <p>Hvala tudi vam. Besedo ima kolegica Klavdija Markež.</p>
            </sp>
            <sp who="SDT7:MarkežKlavdija">

               <speaker>MAG. KLAVDIJA MARKEŽ (PS SMC):</speaker>

               <p>Hvala, gospa predsednica. Lepo pozdravljeni vsi skupaj.</p>
               <p>Sama izhajam tudi več kot 20 let iz izobraževanja odraslih in dejansko bom rekla
               vedno je bila naša tiha želja ali pa glasna, da se vzpostavi javna mreža v
               izobraževanje odraslih. Še vedno menim, da smo izvajalci izobraževanja odraslih bom
               rekla posebni javni zavodi, ki se ukvarjamo dejansko z deprivilegiranimi skupinami
               ljudmi. V programe, s katerimi se preprosto drugim javnim zavodom ni potrebno
               ukvarjati, tudi s skupinami ljudi, ki so nekako ob robu, ki jih je zakonodaja ali
               pustila ali se ne ukvarja z njimi. Bom pa rekla, danes ko poslušam svoje kolege
               tukaj, sploh kolega iz DeSUS-a tukaj je problem veliko globlji. Večinoma so
               ustanovitelji lokalne skupnosti in dovolite kratko pojasnilo v smislu tega ravno, da
               naši ustanovitelji ne izpolnjujejo svojih obveznosti, zaradi preohlapno zapisane
               zakonodaje.  Zakonodaja
               je nenazadnje tudi zastarela. Uporablja se terminologija, da lahko financiranje, jaz
               mislim, da glede na situacijo v naši državi je jasno, saj tudi jaz, če bi bila nekje
               vodja lokalne skupnosti bi tisto kar mi regulativa določa poskušala eksplicitno
               izpolnjevati, vse ostale stvari pa daš nekako na stran. Vendarle, ne smemo tako
               razmišljati. Javna mreža izobraževanja odraslih je vzpostavljena v naši državi, imamo
               pomembne analize, pomembne kazalnike, najpomembneje pa je, da smo tudi procentualno
               dvignili raven pismenosti našega prebivalstva, socialne vključenosti, deprivilegirane
               skupine ljudi. Zelo pomembna se mi zdi tudi svetovalna dejavnost za izobraževanje
               odraslih, ki je kar nekje v zraku in se pravzaprav jaz mislim, da bi morali prevzeti
               odgovornost, da se nadaljuje.</p>
               <p>Želela bi izpostaviti tudi centre vse življenjskega učenja. Sploh, ko poslušam našo
               ministrico Smrkolj v smislu da, ja, operativni program je bil sprejet, sedaj pa
               rabimo program. To so bili tako odlični projekti, ki jih lahko skozi novo finančno
               perspektivo že v teh začetnih mesecih leta 2015 implementiramo. Še enkrat pa
               poudarjam, moramo narediti pravne podlage za organizacijo javne mreže na področju
               izobraževanja odraslih predvsem iz razloga, naša ustanovitelji ne bodo sami od sebi
               izpolnjevali regulative, ki ni striktno predpisana. To se moramo zavedati. Po drugi
               strani potrebujete izvajalci jasna merila za vzpostavitev javne mreže. Danes smo
               tukaj prijatelji, ko bo prišlo do tega, kdo bo vključen v to javno mrežo vemo, da so
               relacije popolnoma drugačne.</p>
               <p>Še enkrat bi poudarila. Gre za sistemsko ureditev javne mreže, ki ne bo dodatno
               obremenjevala proračuna, glede na to, da smo v času ukrepov, gospodarske krize,
               vzpostavitve stabilnosti. Gre pa za to, da se bodo relacije razčistile, da bo
               sistemska umeščenost in da bomo pravzaprav vedeli kdo pravzaprav je tisti, ki se
               ukvarja s temi ključnimi zadevami na področju izobraževanja odraslih.</p>
               <p>Stranka Mira Cerarja podpira ta predlog, smo tudi predlagali sklepe, katere smo
               uskladili s svojimi koalicijskimi partnerji in pa tudi z opozicijskimi, tako da jaz
               upam, da bomo danes pa marsikateri pomemben sklep za prihodnost sprejeli. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠEK:</speaker>

               <p>Hvala. Besedo dajem Petri Rozman. Izvolite.</p>
            </sp>
            <sp who="SDT7:RozmanPetra">

               <speaker>PETRA ROZMAN:</speaker>

               <p>Danes sem tukaj kot predstavnica Zveze ljudskih univerz in ob enem tudi rektorica
               Ljudske univerze Škofja Loka z dolgoletnim stažem. To delo opravljam že 23 let, tako
               da kar dobro poznam delovanje naše in tudi vseh ostalih ljudskih univerz in sem tudi
               že doživela različne čase, boljše kot so sedanji. V vsem tem času sem se tudi
               zavzemala, da se naš status bolj primerno uredi.</p>
               <p>Najprej bi pojasnila, dodala k tej diskusiji. Ljudske univerze so bile ustanovljene
               že pred 55-imi leti in sicer kot ljudske univerze, potem so se preimenovale v
               delavske univerze in potem s spremembo sistema spet v ljudske, za malo zgodovinskega
               pregleda. V državi je 34 ljudskih univerz, ustanovljene so bile kot mreža in sicer po
               bivših upravnih enotah. Teritorialno pokritost že imamo.</p>
               <p>Kot je bilo pa danes v diskusiji že povedano, kje je temelj, vsaj kakor ga mi vidimo,
               problema. Nezavezujoča zakonodaja. Naši ustanovitelji so lokalne skupnosti in Zakon o
               izobraževanju odraslih določa, da lahko poskrbijo za materialne pogoje in vse ostale
               pogoje, ki jih potrebuje javni zavod. Veste pa kaj pomeni lahko. O podpori županom,
               jaz verjamem, nekateri mogoče res podpirajo delovanje, je pa zelo enostaven odgovor,
               pogleda se procent financiranja iz sredstev lokalne skupnosti posameznih ljudskih
               univerz. Tukaj imamo ves odgovor kakšna je ta podpora. V našem konkretnem primeru je
               to med 2 % in 3 % vseh naših prihodkov letnih.  V preteklih letih, se pravi, ob ustanovitvi je bilo to
               financiranje bistveno drugačno. Delež javnih sredstev je bil praktično v celoti so
               bila sredstva za financiranje ljudskih univerz. Jaz se teh časov še spomnim in se je
               dalo takrat bistveno drugače delati. Seveda smo si ljudske univerze v preteklih letih
               temu vse manjšemu financiranju iz javnih sredstev prilagajale na različne načine, s
               tem da smo izvajali različne programe, tudi drugi pogoji so bili. Možno je bilo
               izvajati tržne programe. Situacija ekonomska je bila v državi drugačna in je bilo
               ogromno udeležencev naših izobraževalnih oblik, so si lahko plačevali izobraževanje.
               Sedaj so ti časi mimo. Teh udeležencev je sedaj zelo malo. Moram vam reči, kar je,
               sicer nepravilno, ampak na tem mestu priznavam, da smo iz tega tržnega dela
               financirali tudi javni del, ni šlo drugače, smo financirali tudi izobraževanje
               depriviligiranih skupin, ki si izobraževanja niso mogli plačati. Tudi temu je sedaj
               konec, ker ni več zadosti tržnega dela.</p>
               <p>Da je zadeva še bolj pereča smo v določenem obdobju ogromno koristili iz vseh
               sredstev. Tudi temu smo se prilagodili, delali smo zelo dobre projekte, zelo obsežno,
               ampak trenutno smo v stanju v letu 2014, da smo eno perspektivo zaključili, druga se
               ni začela in to je zelo pereče. Ne moremo reči, da sedaj tukaj rešujemo izvajalce
               izobraževanja odraslih, ampak je potrebno opozoriti, da smo se v taki situaciji
               znašli, pa ne po svoji krivdi, zato ker zadeva ni zakonsko urejena. Če si pogledate
               krovni zavod, Zakon o financiranju vzgoje in izobraževanja, greste po vertikali od
               predšolske vzgoje, vse naprej povsod je definirana javna mreža, javna služba. Pri
               izobraževanju odraslih se pa ustavi. To je edino področje, ki ni definirano. Zakaj je
               prišlo do tega so pojasnila različna. Drži pa tudi, se strinjam, s predhodnim
               govornikom, da je na različnih področjih v različnih okoljih, mestnih, ruralnih, itd.
               so potrebe po izobraževanju odraslih različne in temu se ljudske univerze zelo
               uspešno prilagajamo, ampak kljub temu je potrebno jasno povedati kaj pa je javni
               interes na področju izobraževanja odraslih, ga definirati, kaj je tisto do česar
               lahko dostopa vsak občan v tej državi in to transparentno po enakih kriterijih
               sfinacirati. Vse ostalo bomo ljudske univerze še vedno izvajale. Če bo obstajal
               interes v lokalnem okolju smo tukaj sposobni zorganizirati, speljati to, sploh ni
               problem, ampak dajmo reči, kaj je tisti minimum, ki ga ta država lahko sfinancira, ki
               ga transparentno prikaže kot javni interes in to zapisati.</p>
               <p>Še to bi dodala, da ne bom predolga. V teh 20-ih letih, ko zadeva ni bila
               transparentno urejena je seveda to področje pokrivalo zelo različni izvajalci in prav
               je tako. Prav je, da so različni izvajalci od društev, vseh mogočih in ta različnost
               naj ostane, ampak če imamo javne zavode, ki vemo pod kakšnimi pogoji poslujejo in to
               vprašanje, ali so to sploh še javni zavodi, je več kot na mestu, potem dajmo reči. Če
               pa rečemo, da ne potrebujemo javnih zavodov, da bo to kot se o tem je govorilo v
               zadnjih 20 let mreža programov, namreč govorilo se je o mreži programov, da ne rabimo
               javne mreže, potem pa dajmo reči bobu bob in je to mreža programov, če tega ne
               rabimo. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠEK:</speaker>

               <p>Hvala. Mislim, da ima gospa Gašperčič repliko. Izvolite.</p>
            </sp>
            <sp who="SDT7:GašperčičMarjeta">

               <speaker>MARJETA GAŠPERČIČ:</speaker>

               <p> Pravzaprav ni replika, samo dopolnitev. Rada bi samo to razjasnila. Ljudska
               univerza je samo ime organizacije, pravno organizacijska oblika je javni zavod za
               izobraževanje odraslih, zato ko govorimo o javni mreži govorimo o mreži javnih
               zavodov za izobraževanje odraslih in organizacijskih enot pri javnih zavodih. Samo to
               sem hotela dodati. Hvala. 
               </p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala vam za pojasnilo.</p>
               <p>Sedaj pa besedo dajem gospe Olgi Drofenik. Izvolite.</p>
            </sp>
            <sp who="SDT7:DrofenikOlga">

               <speaker>OLGA DROFENIK:</speaker>

               <p>Replika, ker smo slišali, da je delež o strukturi financiranja ljudskih univerz, ko
               smo v delovni skupini pripravljali belo knjigo, smo naredili analizo poslovanja
               ljudskih univerz in analiza zaključnih računov. Naredili smo jo od leta 2004 do 2013,
               kaže seveda drugačne rezultate. Jaz ob tem seveda povsem zaupam zaključnim računom,
               da so korektno pripravljeni. Prihodki iz sredstev javnih financ so bili v letu 2004,
               predno smo sprejeli resolucijo 31,8%, leta 2013 – 54,3%. Drugi prihodki, danes je
               bilo že rečeno, da ljudske univerze financirajo tudi javne programe iz tržnih virov.
               Ti prihodki so bili leta 2004 – 19,4%, sedaj so 14,4% in prihodki od prodaje blaga in
               storitev so bili pred sprejetjem resolucije 50%, sedaj so pa 31%. To so zaključni
               računi, ki jih ljudje univerze pošiljajo na Ministrstvo za finance, na UMAR pa jih
               potem obdelujejo in takrat so za te potrebi nam naredili to analizo. Sedaj pa, če
               dovolite, da se samo deloma na en segment opozorim. Vse kar ministrstvo za
               izobraževanje dela na področju izobraževanja odraslih, dela zato, da bi zadovoljilo
               in razvilo potrebe tistih, ki so najmanj izobraženi in se najmanj vključujejo in to
               je prav, da je osnovno vodilo. Prav je tudi, da v krizi, takšni kot je sedaj,
               ministrstvo ukrepa, da ohrani obstoj ljudskih univerz. Ampak to poslanstvo
               ministrstva, da jih ohrani, ne more biti ključni element, ki odgovarja na to kako
               urediti javno mrežo. Jaz podpišem verjetno vsak, tudi vsak zasebnik, tudi vsaka šola,
               da se v teh dveh letih zagotovi obstoj ljudskih univerz. V ozadju pa moramo imeti, se
               pa moramo zavedati, da nam kazalci pod leto 2010 kažejo, da gre na našem področju
               nekaj hudo narobe. V Sloveniji se je najbolj znižal delež odraslih vključenih v
               izobraževanje. Za največ odstotnih točk, niti ena država ne beleži. To gradivo so vam
               prej razdelili okrog. Pri nas je ta vpad skoraj za 4% točke, 3,8 kar je zelo veliko.
               To kar je pa naš problem že od leta 2005, kar spremljamo, kar ima ministrstvo orodje
               za spremljanje, kaj se dogaja na področju izobraževanja odraslih, je pa ta velik
               razkorak pa vključenosti odraslih v izobraževanje med najbolj in najmanj izobraženi.
               Če smo po udeležbi vseh v izobraževanju nad evropskim povprečjem in tri, štiri leta
               nazaj smo bili skoraj blizu Skandinaviji, je pa naš razkorak po vključenosti najmanj
               in najbolj izobražen bistveno večji kot v EU 28. Pri nas se 7-krat več tistih, ki
               imajo višjo izobrazbo, vključuje kot manj izobraženi, če vam povem, da je v
               skandinavskih državah ta odstotek krat dva, mi se pa lahko z Bolgarijo in Romunijo
               primerjamo, če smo s tem zadovoljni. Zato je seveda tudi zdaj, ko se za dve leti
               rešuje problem ljudskih univerz, je to reševanje treba vezati na to ciljno skupino.
               In to kar sem zapisala v današnjem gradivu, to kar ima ministrstvo na razpolago,
               inštrumentarij za spremljanje, kaj se dogaja na tem področju, bi lahko zdaj v okviru
               sedanjega denarja naredilo neke premike, da se ti kazalci ne bi slabšali ali pa, da
               bi se počasi vzpenjali navzgor. Pa da zdaj ne bom eksotično govorila kaj se dogaja na
               tem področju, bi povedala za dva, ker javne ljudske univerze in javne organizacije za
               izobraževanje odraslih vsaj v duhu resolucije  in naše Ustave naj bi izvajale javno veljavne
               programe za te ciljne skupine.</p>
               <p>Andragoški center je razvil javno veljavni program za zviševanje temeljne spretnosti
               zaposlenih. Bila je, ne vem, v kolikor poznate tisto prvo raziskavo o pismenosti
               odraslih, kjer smo se res na rep uvrstili, za nami so samo še Čile, in analiza,
               sekundarna analiza je pokazala, da je velik problem pri zaposlenih, ki delajo v
               določenih industrijskih pano<gap n="…"/> Skratka, andragoški center je pripravil program.
               Standardi znanja v tem programu so enakovredni standardom znanja za slovenščino,
               matematiko in naravoslovje v programih formalnega izobraževanja in kaj se dogaja s
               tem javno veljavnim programom. Ministrstvo za šolstvo je njegovo izvajanje, verjamem,
               iz objektivnih razlogov preneslo na Ministrstvo za delo. Ministrstvo za delo ga je
               preneslo na delodajalce. Zdaj vas pa vprašam, ni treba, da smo eksperti, zakaj bi
               delodajalci vključevali neizobražene, s slabimi pisnimi spretnostmi zaposlene, ki
               delajo na nezahtevnih delovnih mestih v tristourni program, če on lahko na razpisu,
               na trgu dela dobi visoko izobražene z dobro razvitimi ključnimi kompetencami. In jaz
               vidim edino možnost, da mi te programe spravimo. Morate pa vedeti, ljudje ki nimajo
               izobrazbe, ki delajo na nezahtevnih mestih, ne prepoznajo izobraževanja kot svojo eno
               od možnosti, da se izkopljejo in tukaj je ključna vloga ljudskih univerz, ker delajo
               na terenu in lahko, te ljudi je treba dobesedno individualno pripeljati v program. To
               ni tako kot ti razpišeš srednjo šolo, toliko se jih vključi, imaš ti program. To so
               stvari, ki se delajo individualno, to je težko delo, to je trdo delo in zato rabimo
               javne izobraževalne organizacije.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Mislim, da ima repliko gospod Hajdinjak. Izvolite.</p>
            </sp>
            <sp who="SDT7:HajdinjakBojan">

               <speaker>MAG. BOJAN HAJDINJAK:</speaker>

               <p>Mislim replika, ne bo tako kot replika, kot bolj dodatek, da ne bomo izpadli neresni
               s temi podatki, ker smo mi na začetku operirali o občinskih proračunih.</p>
               <p>Ja, ko je povedala gospa Olga te podatke, samo dodatek. K meni je prišel revizor, mi
               je pregledal akt o ustanovitvi in ker ni meril, kaj je javno kaj je tržno, je rekel,
               od sedaj naprej si ti 100% javni zavod. Se pravi, edino kar je pri meni tržno je
               prodaja učbenikov, vse ostalo je javna služba. Tako se je pač revizor odločil na
               podlagi odloka o ustanovitvi, kar pomeni, da če so moji podatki v tem povprečju, je
               javni, pa mislim, da smo eden večjih javnih zavodov na področju izobraževanja
               odraslih, se pravi, Cene Štupar smo 100%. Zato so ti podatki tako visoko. Pomeni, da
               če jaz en seminar en tečaj naredim, je revizor rekel, to je pa, čeprav je bil
               prihodek pridobljen na trgu, ga jaz vodim kot javno službo oziroma kot<gap n="…"/> Zato so
               takšni podatki. Tako se je revizor odločil, ker je edino merilo kar je med javnim pa
               med tržnim, pravi da tega merila ni, in je potem odlok o ustanovitvi. Samo to, kot
               dodatek. Zato smo mi takšne številke kot ste jih predstavili, tako da bi bilo tudi v
               redu, da te številke mogoče malo bolj globlje pregledamo pa jih definiramo.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa za pojasnilo.</p>
               <p>In besedo dajem še gospodu Kotniku. Izvolite.</p>
            </sp>
            <sp who="SDT7:KotnikIgor">

               <speaker>IGOR KOTNIK:</speaker>

               <p>Hvala za besedo. Lep pozdrav vsem tudi v mojem imenu!</p>
               <p>Mogoče bi še predsednika dopolnil samo toliko da, res govorim o javnih sredstvih.
               Ampak javna sredstva so za nas trg, ker ko govorimo o javnih sredstvi, se je potrebno
               prijaviti na razne javne razpise na evropskem socialnem skladu in na teh razpisih
               lahko konkurira kdorkoli ima te pogoje. In tukaj je treba razlikovati med čistimi
               javnimi sredstvi, ki ih dobi recimo nekdo iz neke proračunske postavke in pa med temi
               sredstvi, ki si jih je potrebno zagotoviti na trgu.</p>
               <p>In pa samo to bom še dodal. Danes zelo veliko govorimo o javnih zavodih, pa javni
               službi. V Sloveniji imamo sistem javne službe, javnih zavodov in javne zavode imamo
               ravno zaradi tega, da izvajajo javno službo za vse ljudi pod enakovrednimi standardi,
               in da lahko vsi naši prebivalci dobijo to javno službo po celotni Sloveniji. Zaradi
               tega je toliko bolj pomembno, da se ta javna služba oblikuje v okviru javnih zavodov.
               In mi smo danes večkrat ponovili, da imamo to mrežo vzpostavljeno, in da ljudske
               univerze zelo dobro delujejo, torej izvajajo javno službo, ključen problem pa je,
               prej ste rekli gospa Drofenikova, da številka pada. Res številke padajo, vendar če bi
               mi uspeli zagotoviti stabilnost financiranja, stabilno javno mrežo, bi kolegi na
               ljudskih univerzah z
               lahkoto zaposlili dodatne ljudi in šli v to, da bi izobrazili še več ljudi in torej
               stabilnost financiranja bi bilo omogočeno in bistveno lažje poslovanje. Če ti recimo
               marca ali februarja izveš, koliko denarja boš imel ali pa celo avgusta, je zelo zelo
               težko izvesti do konca proračunskega leta v tistih dveh, treh mesecih svete programe.
               Če pa ti recimo januarja veš, da boš imel toliko in toliko stabilnih sredstev iz
               proračuna, lahko zaposliš ljudi, pripraviš nove programe in se prilagodiš potrebam
               lokalnim skupnosti in potem lahko delaš tudi na tem, da se te številke bistveno
               izboljšajo.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo? Ja, izvolite.</p>
            </sp>
            <sp who="SDT7:BačičMarija">

               <speaker>MARIJA BAČIČ (PS SD):</speaker>

               <p>Torej Socialni demokrati podpiramo večletna prizadevanja ljudskih univerz za
               reševanje problematike. Spomnimo, da je Odbor za izobraževanje problematiko
               nestabilnega delovanja ljudskih univerz obravnaval že leta 2009. Rezultate tega pa so
               umestitev zahteve po vzpostavitvi javne mreže ljudskih univerz v nekatere akte,
               zlasti v omenjeno resolucijo, ki je bila sprejeta oktobra 2013. Ljudske univerze so
               kot temeljne nosilke izobraževanja odraslih močno poudarjene v omenjeni resoluciji. V
               zadnjih letih se soočajo z vse večjimi problemi katere posledice je tudi njihovo
               zmanjševanje. Torej v zadnjih letih se srečujete tudi z vsaj dvema velikima
               problemoma. Prvi je dejstvo, da se pretežno financirajo in strukturnih skladov, drugi
               problem pa je, da je letni program izobraževanja odraslih praviloma sprejet šele v
               začetku poletja, tako da so ljudske univerze tako rekoč pol leta brez finančnega
               toka. Potrebno je poudariti tudi, da bela knjiga, omrežje šol govori, da so ljudske
               univerze in druge oblike izobraževanja odraslih del javnoveljavnih programov, da pa
               so lahko tudi koncesionirane dejavnosti. Zelo pomembno je oblikovanje javne mreže
               izobraževalnih organizacij na način, ki bo zagotovil enakomerno razporeditev tudi
               institucij, ki skrbijo za izobraževanje odraslih zaradi enotnega regionalnega
               razvoja. Toliko v podporo.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Izvolite, gospa <stage>/ nerazumljivo/</stage>.</p>
            </sp>
            <sp who="SDT7:SrebotnikIda">

               <speaker>IDA SREBOTNIK:</speaker>

               <p>Bom zelo kratka.</p>
               <p>Jaz bom samo še dodala problematiki, razpravi o problematiki izobraževanja odraslih
               eno stvar na katero velikokrat opozarjamo, zlasti takrat kadar se pripravlja letni
               program izobraževanja odraslih. Mi menimo, v Andragoškem društvu Slovenije, na kar
               smo že večkrat opozorili, da izobraževanje odraslih ni samo stvar Ministrstva za
               izobraževanje, šolstvo in šport, ampak je to medresorski problem. In sicer bi morali
               pri izobraževanju odraslih in pri pripravi letnih programov sodelovati tudi druga
               ministrstva. Sodelujejo z Ministrstvom za delo, socialne zadeve in družino in tudi
               kmetijstvo mislim, da se je letos vključilo, delno kultura, ampak jaz mislim, da
               gospodarstvo, zdravje, itn., bi moralo tudi sodelovati. In da bi take razprave kot so
               zdaj, bi morale v problematiki biti pravzaprav medresorske razprave. Zelo veliko
               dobrih programov je, dobrih rešitev, ampak nikoli niso transparentne in niso povezane
               med seboj, zato velikokrat levica ne ve kaj dela desnica, kar se tiče ministrstev. In
               jaz mislim, da je prav problematika izobraževanja odraslih tista, ki bi morala biti
               res medresorsko usklajena.</p>
               <p>Drugo kar pa bi morala povedati je pa, da sem dobila iz Univerze v Ljubljani, iz
               Filozofske fakultete iz Oddelka za pedagogiko in andragogiko, ki so tudi naši člani
               Andragoškega društva Slovenije, sem dobila eno izjavo, za katero so me prosili, da jo
               preberem, glede problematike javne mreže, ki jo danes obravnavamo. In če dovolite, en
               odstavek malo širši je.</p>
               <p><q>"Urejanje javne mreže na področju izobraževanja odraslih zahteva spremembo zakonodaje
               in sicer najprej Zakona o izobraževanju odraslih, ki je zastarel in ne podpira
               sprememb, ki so se zgodile od njegovega sprejema dalje. Potem ustrezne prilagoditve v
               Zakonu o organiziranju in financiranju vzgoje in izobraževanja, šele nato pa je
               potrebno urediti normative in standarde. Na osnovi analize stanja in predvidenih
               učinkov in namenov javne mreže, bi moralo pristojno ministrstvo za izobraževanje,
               znanost in šport pripraviti predlog javne mreže in ga predstaviti strokovni in drugi
               zainteresirani javnosti. Menimo tudi, da je nepremišljeno in prenagljeno odločanje o
               javni mreži neustrezno in škodljivo za celotno področje izobraževanja odraslih, saj
               se tako lahko upošteva zlasti interese določenih izvajalcev. Pričakujemo, da
               ministrstvo čim prej pripravi in predstavi svoje predloge. Predstojnica oddelka,
               izredni profesor dr. Sabina Jelenc Krašovec."</q></p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo? Ja.  Izvolite kolega Lisec.</p>
            </sp>
            <sp who="SDT7:LisecTomaž">

               <speaker>TOMAŽ LISEC (PS SDS):</speaker>

               <p>Hvala. Lep pozdrav vsem prisotnim tudi v mojem imenu. Sicer sem upa, da bo vmes že
               gospa ministrica kaj intervenirala.</p>
               <p>Problemi so. Sedaj, če sem jaz tekom razprave pa tekom tega gradiva vsaj deloma
               pogledal, imamo že en osnovni problem. Dobili smo gradivo s strani Vlade kjer piše,
               predlog za oblikovanje javne mreže. Potem nekateri govorijo, vzpostavitev javne
               mreže. Jaz pa le razumem tiste, ki so danes govorili o tem, da moramo urediti javne
               mreže, ker nič novega ne bomo izumili. Morda bomo le nekaj spremenili in to upam, da
               v skladu s tistim, kar si tisti, ki to delajo, tudi prizadevajo.</p>
               <p>Druga stvar, ki je problematična, je financiranje. Jaz sicer zadnje dve, tri leta
               nisem na lokalnem področju tako aktiven pri raznih razpisih, predvsem pa nisem nikoli
               sodeloval pri razpisih na področju teme, ki se je danes dotikamo ampak sem pri
               nekaterih razpisih bil tako pri lokalnih, državnih pa tudi evropskih razpisih in
               moram reči, da to kar sem danes slišal, da se pogovarjate oziroma da se dogovarjate o
               financiranju sredi leta za tekoče leto, je problem, tako kot verjetno se strinjamo,
               da imamo problem z rebalansom proračuna za leto 2015, od države do občin in do vseh
               teh segmentov, subjektov in skratka sedaj, če bomo čakali do junija oziroma, če boste
               čakali v konkretno vašem primeru do junija, kaj se bo financiralo. Imate problem, ker
               niti ne veste kaj bo javno, kaj bo državno, kaj bo lokalno, kako boste lahko tržno se
               ukvarjali, kako potem lahko delate sploh vsebino. Jaz moram reči, da vas občudujem,
               da skoraj skačete v tri četrt prazen bazen, se nekaj trudite, ob tem pa ali molite
               ali prosite, da se bo nekaj le financiralo oziroma skušalo financirati, pa spet ne
               veste kako.</p>
               <p>Tretja star je tista, ki se mi zdi tudi pomembna, glede normativov in vsebine, s čim
               vse se vaše organizacije ukvarjajo. Jaz moram reči, da sem se kar podučil s čim vse
               se ukvarjajo in moram reči, da tudi čutim problem, ki bo nastal še v prihodnosti, ker
               se bodo verjetno posamezne srednje šole začele ukvarjati s tistim čemur niso
               namenjene in bodo hotele posegati v ta vaš segment delovanja. Tako, da jaz mislim, da
               moramo tudi o tem ali danes pregovoriti ali pa pri spremembi zakonodaje, kar se mi
               zdi pa ključna zadeva. Preden pa spregovorim glede zakonodaje, pa morda še zadnji
               stavek. Prej sem glede financiranja, koliko lokalne skupnosti dajo, koliko države.
               Jaz imam občutek, da slej kot prej bo prišel odgovor s strani ministrstva oziroma
               države, da naj lokalne skupnosti, če hočejo nekaj imeti, za to poskrbijo, ker na
               ravni države denarja ni, lokalnim skupnostim ga bomo vzeli in na koncu bosta
               organizaciji pred problemom kako se financirati. In očitno boste lahko ostali le na
               tem, da boste 100% na trgu, kar pa vemo, da je neizvedljivo, še posebej pri tem, če
               nimaš nekega svojega stabilnega financiranja, ko se hočeš prijaviti na kakšne
               evropske razpise.</p>
               <p>Jaz sem si pogledal tole kar je s strani ministrstva prišlo za današnjo sejo, torej
               predlog za oblikovanje javne mreže, potem pa uresničevanje za obdobje 2013-2020, kar
               je že kolegica Jelka prej rekla, glede letnega posveta, in moram reči, samo pogledamo
               zadnjo stran, dinamiko, ki jo je pripravilo ministrstvo in pa dinamiko, ki je bila
               pred dobrima dvema mesecema predstavljena na letnem posvetu. V dveh mesecih popolnoma
               drugačna dinamika. Med tem, ko danes ministrica najprej reče, da bomo do konca leta
               2015 zagotovili ustrezne pravne podlage, ampak še vedno govorimo ustrezne, še vedno
               malo plavamo v tistem bazenu, ki ga niti ne poznamo, čeprav so nekateri predlogi zelo
               konkretni.</p>
               <p>Potem pod drugo pa je pripraviti analizo za oblikovanje meril. Analizo za oblikovanje
               meril in verjetno potem pa šele ustrezne pravne podlage. Potem bo seveda spet
               vzpostavitev koordinacije na ravni ministrstva za področje izobraževanja odraslih.
               Tak stavek bi jaz napisal, če bi nekaj novega odkrivali, če bi rekli, vzpostavili
               bomo javno mrežo. Pri nas pa deluje, ministrstvo pa zapiše dinamiko, da bo do konca
               leta vzpostavilo koordinacijo na ravni ministrstva.</p>
               <p>Spoštovana gospa ministrica, ne krivim vas. Ste le ena v vrsti ministrov, ki se lahko
               letno, polletno ali pa štiriletno  menjavajo, ampak obstajajo službe. Jaz sem verjetno
               prepoznan že iz prejšnjega mandata, kot eden tistih, ki sem zelo kritičen do raznih
               uradnikov, ker potem rečejo, politika je kriva, pa če je treba je to Državni zbor, če
               je treba to koalicija–opozicija ali pa tudi kakšen minister je na koncu vedno kriv,
               med tem, ko imajo razni uradniki na ministrstvu, pa razne druge oblike, ki so del
               posameznih ministrstev, pa vso svobodo delovanja, odgovornost pa na koncu prevzame
               minister, ponavadi vemo, kako se naredi, s kakšno interpelacijo ali pa s padcem vlade
               in rečejo, ja, ministrstvo ni uspelo dokončati, med tem pa, pa resnično nočem biti
               žaljivi, uradniki 20, 25 let delajo strokovne podlage, strategije, resolucije,
               občutek imam, da se vse dela z namenom, da se nekaj dela, nič pa ne naredi. Jaz sem
               tudi resolucijo pogledal, moram reči, da nisem čisto vsak stavek prebral izmed teh
               77-ih strani, ampak od uvoda, pa predvsem zaključka, ko sem pogledal, vse bi mi
               naredili, izvedba oziroma realizacija, tam pa pokleknemo in rečemo, zmanjkalo je
               denarja je časa ali pa zmanjkala je vsebina. Tako, da jaz mislim, da tudi naši
               predlogi sklepov, ki so dodaj podobni tistim, ki tudi so jih kolegi v koaliciji
               predlagali, niso nobeno nagajanje ministrstvu, ampak to je neka spodbuda, da se tudi
               tej točki nameni posebno pozornost in da se zadeve uredijo, ne glede na to ali smo
               tukaj poslanci koalicije ali pa opozicije. V začetku me je zelo zmotilo, ko so
               nekateri začeli govoriti o vzpostaviti javne mreže, jaz prihajam iz Sevnice, poznam
               Ljudsko univerzo v Krškem, dokaj dobro. In moram reči, saj pravim, da zaposleni v teh
               univerzah po mojem samo cmok v grlu naredili. Kaj smo pa do zdaj delali, če se danes
               pogovarjajo o vzpostavitvi. Med tem, kot sem že rekel imamo ta dva gradiva, torej
               gradivo vlade oziroma ministrstva in pa uresničevanje glede na letni posvet v
               Ljubljani, pa na drugi strani lahko le vzamemo si dobrih 10 minut, preberemo gradivo
               Zveze ljudskih univerz Slovenije, ki smo ga dobili in pa Združenje izobraževalnih in
               svetovalnih središč Slovenije, bom rekel zelo pregledno, ki je točno detektirano<stage>(?)</stage>,
               problemi, cilji in kako do tega priti. Finance, vsebina in vse ostalo, tako da jaz
               mislim, gospa ministrica, da imate v bistvu zelo enostavno nalogo. Ta dva dokumenta
               združite in imate vse urejeno. Ampak ne prosim prihajati potem na seje odborov, če
               bodo sprejeti sklepi, da bo pač do konca vse urejeno in bomo se januarja drugo leto
               ponovno srečali, da bomo malo pogledali evalvacijo, kaj ste oziroma se je naredilo.
               Bomo še enkrat izumljali toplo vodo in se bomo še enkrat srečevali s takšnimi
               dinamičnimi sklepi kot so, da si bomo še enkrat pristavili roke za pripravo analize
               za oblikovanje meril, pa samo datume malo spreminjali. Skratka, ministrica en apel,
               ta dva dokumenta, pa verjetno še kakšnega. Jaz verjamem, da tudi znotraj resolucije,
               strategije in ne vem česa je ogromno, tudi natančno so členi, kje je treba kaj
               spremeniti, kaj urediti. Pri tem pa dati seveda posebno pozornost še financiranju.
               Vemo, da na takšnih področjih se ponavadi ljubezen začne, pa ponavadi tudi konča pri
               vprašanju financ, ampak resnično upamo, da ne bo država rekla, denarja je zmanjkalo,
               občine poskrbite, občine bodo rekle, ja, glejte, država nam ste denar vzeli, ne
               moremo še za to poskrbeti. Ljudske univerze pa bodo propadle in vsi tisti, ki sedaj
               se izobražujejo preko ljudskih univerz za posamezne programe in projekte bodo še bolj
               ranljivi kot pa so že v tem momentu. Skratka, jaz ministrica upam, da te sklepi, da
               bodo tudi soglasno sprejeti. Predvsem pa, da bodo, kar očitno tudi pogrešamo vsi
               skupaj, izvedbeni akti vseh teh strategij, predlogov do konca leta tudi sprejeti in
               da bomo lahko rekli, s 1. 1. 2016 akcija, ne pa ponovno, da ne bomo govorili o
               vzpostavitvi. Toliko, hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Besedo ima gospa Uršič Debeljak. Izvolite.</p>
            </sp>
            <sp who="SDT7:UršičDebeljakNada">

               <speaker>NADA URŠIČ DEBELJAK:</speaker>

               <p>Dober dan, jaz sem predsednica Združenja izobraževalnih in svetovalnih središč
               Slovenije in pa tudi direktorica Ljudske univerze Nova Gorica. Svojemu predhodniku se
               zahvaljujem, ker zelo dobro razume našo problematiko in je zelo dobro izpostavil tudi
               tiste pasti.  Ravno
               zato je naše združenje pripravilo konkreten predlog. Ker želimo, da se ta zadeva
               uredi v nekem doglednem času in tudi bom rekla na primeren način. Verjamemo, da samo
               vzpostaviti javno mrežo, ki ni dovolj financirana. Ne bo rešilo teh problemov, se
               pravi ne smemo gledati tega, kar je danes bilo že izpostavljeno, da je sedaj
               gospodarska kriza in to samo na hitro nekaj rešimo. Treba je zagotoviti sredstva, da
               se to reši na pravi način in dolgoročno. In tukaj res apeliram to, da občine, to je
               zahtevno področje, kako z njimi doreči, da se bodo držale, spremeniti zakonodajo in
               vse to, ampak ne moremo kar pričakovati in prelagati odgovornost z enega na drugega,
               se pravi iz države na lokalno skupnost ali obratno. Kajti s tem izobraževanje
               odraslih trpi, naši udeleženci po Sloveniji ne dobijo kakovostnih izobraževalnih
               storitev in ukinjajo se zadeve, ki že dobro delujejo, zato ker prej ne pripravimo
               dolgoročno, ne zastavimo dovolj. Tako, da jaz bi še enkrat res opozorila na to. Ja,
               javna mreža, ampak dobra javna mreža in zastavljena tako, da bo v Sloveniji to potem
               tudi dolgoročno delovalo. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Lahko še dva. Najprej imam kolega Kordiš. Izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala za besedo. Bom na začetku malo sladek. Če dovolite, strašno me veseli,
               da smo danes zadržali pri tej temi, da je ta tema priromala na dnevni red odbora, še
               posebej me veseli, ker se razpravlja o javni mreži, razpravlja se o javnem dobrem. In
               da je politična opcija, ki se je postavila zadaj za to pobudo javnega dobrega sicer
               pripada neki skrajni desnici, ampak pač na tej točki, na tej točki očitno pridemo
               skupaj tega javnega dobrega. To me strašno veseli.</p>
               <p>S problematiko ljudskih univerz sem se imel priložnost malenkost sicer srečati nekje
               tekom letošnje jeseni, sem se oglasil na naši ljudski univerzi, ki jo imamo v Škofji
               Loki in danes tudi gostimo tukaj gospo Petro Rozman, sem zelo vesel, da jo vidim.</p>
               <p>Drugič, sem prišel v stik mislim, da je bilo to nekje začetek decembra, sem bil
               povabljen na neko javno tribuno v Belo Krajino, kjer so sodelujoči oziroma ljudje v
               občinstvu tam tudi potožili, da se bojijo, da v danih razmerah, pa da verjetno niso
               edina periferna regija, ampak da jim v danih razmerah grozi, da bodo izgubili tudi
               ljudsko univerzo in da si pač zelo želijo, da to obdržijo, glede na to, da gre za
               zelo od boga in politike pozabljeno regijo. Seveda smo v Združeni levici zelo močno
               na strani dostojnega financiranja javne mreže ljudskih univerz, prepoznavamo jo kot
               zelo pomemben faktor, dopolnilno naši siceršnji javno izobraževalni vertikali. Bi rad
               pa tudi poudaril to, kar se je mogoče že slišalo na današnjem odboru, da mi se lahko
               pogovarjamo o razno raznih strategijah, načrtih in tako naprej. Ampak na koncu dneva
               so vse to zgolj mrtve črke na papirju, če se ne zagotovi dovoljšnega financiranja. V
               tem primeru pač potem ne govorimo zares o neki javni mreži in o javnem dobrem, ampak
               zgolj o javni mreži in zgolj o javnem dobrem.</p>
               <p>Druga stvar ja pa seveda točna namembnost, čemu tovrstno izobraževanje služi. Tukaj
               bi se zadržal pri nacionalnem programu izobraževanja odraslih, ki ga čisto idejno,
               politično na nekaterih točkah imamo za problematičnega. Namreč, govorim o siceršnji
               retoriki, ki spremlja razumevanje izobraževanja, kakršnegakoli izobraževanja pri nas,
               ki je bistveno neoliberalna, na primer, govori se o človeškem kapitalu, govori se o
               konkurenčnosti, o potrebah trga dela, o zaposljivosti in tako naprej. Kaj je problem
               s tovrstno retoriko in s tovrstnimi učinki je ta, če kar zgradim to na primeru
               vprašanja zaposljivosti. To niso problemi in to niso težave, ki so v resnici vezane
               na nekega posameznika, ne gre tukaj zdaj za odgovornost in sposobnost in kapacitete
               nekega posameznika, ampak gre za nek strukturen problem.  To ni na strani posameznikov, iskalcev
               zaposlitve, kogarkoli že, ki se vključuje v režim ljudskih univerz ampak na strani
               ustroja gospodarstva in njegove dinamike. Seveda pogovarjamo se o kapitalizmu.
               Pogosto na tem odboru privlečem na plano podatek, da imamo tam nekje tisoč prostih
               delovnih mest objavljenih na Zavodu za zaposlovanje, dobrih tisoč in slabih 120 tisoč
               iskalcev zaposlitve. Kaj nam to pove? To nam govori o tem, da problem brezposelnosti,
               delovnih mest in tega ni vezan na nek človeški kapital, ni vezan na to, da rabimo z
               izobraževanjem slediti potrebam trga dela in tako naprej ampak je vezan na neko
               strukturno dinamiko kapitalističnega gospodarstva. Mi imamo lahko 120 tisoč super
               usposobljenih ljudi ampak od teh jih bo še zmeraj zgolj samo tisoč jih bo lahko
               pridobilo neko zaposlitev. Tega se je potrebno zavedati. In ta optika, ki jo do neke
               mere nacionalni program izobraževanja odraslih izpostavlja se mi zdi zelo
               problematična, zato ker na koncu pod črto lahko ugotovimo, da ne gre za javni interes
               ampak so to potem v resnici javna sredstva, ki subvencionirajo posredno profite
               lastnikov menedžerjev, lastnikov produkcijskih sredstev in tako naprej skratka za nek
               zasebni kapital.</p>
               <p>Še vedno pa mislim, da je problematika, ki smo jo danes odprli pomembna in problemi s
               katerimi se ljudske univerze soočajo so pereči in sem zelo oziroma smo socialisti
               zelo pripravljeni podpreti te operativne predloge sklepov in nasloviti vprašanje
               ljudskih univerz in javnega dobrega direktno. Tako da podpiramo ljudske univerze kot
               javno dobro. Hvala za besedo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Proceduralno. Izvolite.</p>
            </sp>
            <sp who="SDT7:LisecTomaž">

               <speaker>TOMAŽ LISEC (PS SDS):</speaker>

               <p>proceduralno spoštovana predsednica. Sicer sem upal, da bo seja konstruktivna potem
               pa prileti mlad kolega in reče kdo je skrajna levica in skrajna desnica, kar mislim,
               da na izvedbo in današnjo temo nima nič skupnega tako da upam, da se bo kolega Kordiš
               na koncu opravičil vsem tistim, ki skušamo zadeve reševati. Glede na to njegovo
               izvajanje bi pa pričakoval sklep, glede na to, da se je kolega problematike javne
               mreže in javnega na vseh področjih, izobraževal tudi v Venezueli, bi predlagal sklep,
               da ta del, ki ga morajo kolegi, ki so danes tukaj z nami, pridobiti na trgu, da ta
               del pridobijo iz javnih sredstev. Torej bi predlagal vaš apel oziroma sklepa, da 100%
               financiranje zagotovi država, torej javna sredstva. Dokler pa samo govorite,
               spoštovani kolega, pa se bom vzdržal vseh tistih ideoloških tem, ki se jih držite. Če
               ste resni pri tem vašem javnem, predlagajte ministrici sklep, da ministrstvo 100%
               sofinancira delovanje javnih mrež, pa boste potem lahko tisto kar govorite tudi
               delali. V drugem primeru pa pustite tistim, ki hočemo resnično pomagati ministrstvu
               in se držimo našega programa in nobenega skrajnega programa, da delamo tisto kar
               mislimo, da je dobro.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Ni replike.</p>
               <p>Razprava? Gospod Sotošek izvolite.</p>
            </sp>
            <sp who="SDT7:SotošekAndrej">

               <speaker>ANDREJ SOTOŠEK:</speaker>

               <p>Hvala lepa za besedo.</p>
               <p>Želel bi samo odgovoriti na ta vprašanja glede neskladja, glede časovnic,
               načrtovanja, aktivnosti, rezultatov. Tako bi rekel, realno je v letu 2015, da te
               stvari sistemsko pripravimo. Namreč če samo opozorim, da smo pred nekaj leti že
               pripravili na Andragoški centru analizo in podlago za spremembo zakona odraslih.
               Pripravili smo tudi analizo mrež, pripravili smo tudi analizo za resolucijo za belo
               knjigo tako da podlage imamo. Res pa je treba ažurirati podlage, treba je tudi
               pogledati ali so spremembe takšne, da jih je treba popraviti in seveda v tej javni
               razpravi, v neki strokovni  razpravi stvari dodelati tako da to je realno. Poleg tega se
               pripravljajo tudi že vzporedno tudi podzakonski akti. Se pravi pripravlja se nov
               predlog o normativih in financiranju izobraževanja odraslih. Je pa en drug problem.
               Mi dejansko menjamo metodologijo financiranja. Prihajamo na financiranje na glavo, se
               pravi tako financiranje kot je v formalnem šolskem sistemu, tudi na področju
               odraslih. Ne govorim ali je to prav ali ni prav, vendar zahteva dodatne premisleke,
               dodatne preračune in pa seveda ponovno pretehtati ali so podlage za normative in
               financiranje realni in seveda mi samo skozi to vztrajamo, da moramo biti tako realni,
               da pokrijejo stroške javne službe, hkrati pa ne ustvarjajo presežkov, zato je to
               pomembno in je treba te stvari dodelati. Bi pa opozoril, da se tukaj menja
               metodologija financiranja. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>In še gospa Olga Grofenik. Izvolite.</p>
            </sp>
            <sp who="SDT7:DrofenikOlga">

               <speaker>OLGA DROFENIK:</speaker>

               <p><stage>/ izključen mikrofon/</stage> razprava mojega soseda. Prednost, odlika in prepoznavnost naše
               resolucije v Evropski komisiji je ravno v tem, da z določitvijo prvega prednostnega
               področja branimo ta mejnik splošnega neformalnega izobraževanja za razvijanje
               socialnega in kulturnega kapitala. Brez tega<gap n="…"/> prednostnega področja. Brez resolucije
               prve in brez resolucije druge jaz mislim, da bi se nam zdaj zgodilo, da se ne bi
               imeli več o čem pogovarjati. To je dejansko nek mejnik. Res pa je, da je tu zadaj
               Ministrstvo za delo tako močno, da to tretje prednostno področje, to je zaposljivost
               in trg kapitala, potem prebija. Ampak to je edino kjer imamo tisti, ki pač menimo, da
               je to razvijanje socialnega in kulturnega kapitala, pa tudi izobraževanje zaposlenih
               za razvoj osebnosti in za neko splošno izobraženost, ki ga ne moremo prepustiti
               podjetjem in trgu dela, da je to ta branik. Kako ga bomo zdaj uspeli ohraniti in tudi
               zdaj Evropska komisija, vi veste, da bo financirala to o čemer je kolega govoril in
               mi lahko samo v okviru zavestne odločitve v naši državi, da bomo temu področju,
               prvemu prednostnemu področju dovolili preživeti in se razvijati.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Kolega Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala za besedo.</p>
               <p>Ja, popolnoma razumem eksistenčni pritisk, problem in s tem povezan pragmatizem. Moja
               kritika je bila usmerjena predvsem na neko idejno politično <stage>/ nerazumljivo/</stage> iz katere
               ta zadeva izrašča. Vsekakor pa pač razumem neko zadrego za eksistenco s katero ste
               soočeni in potrebne ukrepe tudi v idejni smeri, ki so vezani na to. Taki ukrepi v
               danih razmerah financiranja verjamem, da so nujni, če hoče zadeva preživeti, potem pa
               naj se s tem posamezni nosilci strinjajo ali pa ne ampak še vedno se mi zdi smiselno
               to naglasiti in to izpostaviti.</p>
               <p>Kar se tiče razprave kolega iz SDS pa ne bom niti repliciral nanjo, ker se mi zdi
               metanje biserov svinjam. Najlepša hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Kot zadnja, kolegica Irena Kotnik. Izvolite.</p>
            </sp>
            <sp who="SDT7:KotnikIrena">

               <speaker>IRENA KOTNIK (PS SMC):</speaker>

               <p>Hvala predsedujoča za besedo. Lep pozdrav vsem prisotnim.</p>
               <p>Danes je bila predstavljena problematika izobraževanja odraslih. Veliko stvari je
               bilo slišati in ključna težava, ki sem jo razbrala iz razprav je povezana prav s
               financiranjem in sicer tistega dela izobraževanja odraslih, ki je javnem interesu
               oziroma uveljavljanju tretjinskega deleža pri financiranju, predvsem s strani
               ustanoviteljev zavodov. Če bi povzela še na kratko delovanje ljudskih univerz bi
               lahko rekla, da ljudske univerze pravzaprav omogočajo izobraževanje v vseh
               življenjskih obdobjih. To bi zdaj jaz povzela vse to kar smo se pogovarjali in
               vsekakor podpiram, da bi se sistemsko te stvari uredile oziroma  vzpostavitev javne mreže, kar je bila
               tudi ena izmed koalicijskih zavez SMC. Tako da sem zelo vesela, da smo se tu danes
               zbrali, da smo dobili toliko informacij, in sem prepričana, da bomo našli tudi
               rešitve, da se bodo te stvari uredile. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Kolegica Ljudmila Novak ima besedo.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo.</p>
               <p>Vesela sem, da sem slišala danes to vsestransko predstavitev, in vem, da ste pred
               mano ljudje, ki si prizadevate, da bi ohranili to, kar je bilo nekoč vzpostavljeno in
               kar je koristno in v dobro mnogih ljudi in tudi naše družbe. Nekateri moji kolegi pač
               to problematiko bolje poznajo, ker so na tem področju delali, nekateri to manj
               poznamo. Najmanj primerno pa se mi zdi, da tu politično obračunavamo ob tej temi.
               Moja želja tudi je, da bi gospa ministrica te pripombe oziroma vse to, kar so
               prisotni gostje izpostavili, znala upoštevati in tudi pripraviti primerno zakonodajo,
               da bi postopki v tem smislu tekli naprej. Kajti res je težko vzdrževati nekaj, za kar
               vnaprej ne vemo, kako bo financirano, kako bo organizirano, kaj bomo naredili. Zato
               razumem zaskrbljenost vas vseh, ki ste tu govorili, s kako velikimi problemi se
               ukvarjate. Imate mojo podporo in upam, da bo tudi gospa ministrica v tem smislu
               pripravila primeren zakon.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. </p>
               <p>Zdaj dajem besedo gospe ministrici. Izvolite.</p>
            </sp>
            <sp who="SDT7:SetnikarCankarStanka">

               <speaker>DR. STANISLAVA SETNIKAR CANKAR:</speaker>

               <p>Hvala lepa.</p>
               <p>Vsem bi se pravzaprav rada zahvalila za zelo konstruktivno razpravo. Mislim, da je to
               osnova za naše delo v letu 2015 - dialog, dialog s tistimi, ki ste na tem področju že
               dolgo časa, ki imate dolgoletne izkušnje in tudi senzibilnost za delo z ljudmi, ki so
               v obdobju, ko bi morali pridobiti morda formalno izobrazbo, iz zelo različnih
               razlogov to izobraževanje opustili. Tu bi rada poudarila, da ravno to je ena od
               ključnih nalog, ki jih tudi na ministrstvu vidimo za to področje izobraževanja. Zato
               smo tako zelo poudarili, da želimo ta sistem izobraževanja odraslih naravnati v prvi
               vrsti na tiste mejne skupine, bolj ranljive skupine, ki v teh – tu se pa strinjam –
               zaostrenih tržnih pogojih zelo težko pridobijo delovna mesta in poskrbijo za svojo
               eksistenco. Pri tem bi se vam rada zahvalila za opozorilo. Ja, seveda, mreža ljudskih
               univerz obstaja. Ničesar ne bomo na novo vzpostavljali, ničesar ne bomo na novo
               ustanavljali, gre za ureditev tega vprašanja. Očitno je različnih organizacij, ne
               samo ljudskih univerz, tudi drugih, ki se ukvarjajo s tem področje izobraževanja,
               več. In naša naloga je, da iz preteklih analiz – res je, so bile že narejene –
               izluščimo tisto, kar bo osnova za predloge, ki se pa morajo nanašati tako na rešitev
               pravnih vprašanj in tudi na rešitev finančnih vprašanj. Dovolite mi, da odgovorim še
               na nekatera vprašanja ali pa nekatera mnenja.</p>
               <p>Najprej je povezano z razpisi in možnostjo teh razpisov v letu 2015. V operativnem
               programu je ministrstvo ravno tej skupini namenilo posebno mesto in bo dostopno za
               vse. Izražena je bila skrb, starejši, računalniška pismenost. Operativni program
               odpira prostor ravno tem skupinam, ne samo za računalniško opismenjevanje, ampak tudi
               za druga področja.</p>
               <p>Zastavljeno je bilo vprašanje, zaskrbljenost, da se zmanjšuje delež sredstev za
               tovrstno izobraževanje. Naša zaveza je, da bi namenili za te namene enako, vsaj enako
               sredstev, kot jih je bilo v preteklosti, približno 30 do 40 milijonov je v tem
               operativnem programu predvidenih za to področje.</p>
               <p>Izpostavili ste  –
               strinjam se, ne poznam informacij – res neustrezno ureditev, da se sredi leta ali
               celo, kot je bilo rečeno, konec leta, septembra, pridobi neka pogodba, ki vam omogoča
               delovanje. Mislim, da ta ureditev, na eni strani pravne podlage in te mreže, pa potem
               tudi vzpostavitev programa in ne nazadnje tudi ureditev, ne bom rekla ureditev, morda
               je to prezahtevna terminologija, vendar neka zagotovitev stabilnosti financiranja, da
               bomo lahko s to prakso prenehali. Ne poznam, se opravičujem, ne vem, kaj so bili
               razlogi, ampak to resnično ni osnova za normalno delo teh tako zelo pomembnih
               institucij.</p>
               <p>Še en vidik bi vam rada zagotovila. Ja, razumemo, poleg izvajalcev bomo poskušali
               vključiti tudi vidik teh, ki koristijo te storitve, in pa seveda lokalne skupnosti.
               Mi bomo tisti, ki bomo poskušali v dialogu z njimi vplivati na njihov odnos do tega
               izobraževanja. Zavedamo pa se, da na vseh področjih, kamorkoli pravzaprav posežemo v
               svojem programu delovanja, trčimo samo na eno omejitev – to so finance. Te finance
               nas potem nekako prizemljijo, da tiste načrte, ki bi jih radi uresničili, spravimo v
               realne okvire. Opravičujem se, če se vam je zdela ta dinamika do konca leta 2015
               nekako premalo ambiciozna. Seveda mislimo, da vzpostavitev, ureditev tega področja
               zahteva dovolj dela, dovolj sodelovanja, veliko pogovarjanja tudi s strokovno
               javnostjo in naša zaveza je, da bomo vse te aktivnosti pripeljali do konca v letu
               2015 in se o tem z vami tudi, ko bo strokovna razprava, mislim, da zopet srečali. Če
               bi rekli, da bomo to uredili prej, bi bila to nerealna obljuba. Torej, ta zaveza je
               dana in mislim, da imamo s svojimi operativnimi programi, kjer je pa po posameznih
               sektorjih, posameznih direktoratih, zelo jasno začrtano, kaj bo narejeno spomladi,
               kaj bo narejeno do polovice leta. In zato morda taka časovnica, ki pa po mojem mnenju
               omogoča, da predvsem s sodelujočimi in ostalimi pripeljemo to področje do tistega,
               kar ste najbolj izpostavili, da je, glede na realne možnosti, vendarle sistemsko
               urejeno, da ni prepuščeno popolnoma neki iznajdljivosti. Dolga leta sem sodelovala z
               ljudskimi univerzami, odlično, moram reči, da so res v danih razmerah naredili
               ogromno za svojo lokalno skupnost, za ljudi, ki drugače nikoli ne bi prišli do
               izobrazbe in nikoli ne bi mogli uresničiti svojih ambicij in načrtov. Zato vem, da je
               tu zelo veliko znanja, vem, da je tu zelo veliko ambicioznih ljudi, ljudi, ki so s
               srcem pri stvari, in jaz računam na njihovo pomoč.</p>
               <p>Tako je zaveza ministrstva je povsem jasna. Mislim, da smo se danes večinoma zelo
               konstruktivno pogovarjali in da se bomo, če boste tako sklenili, lahko v 6 mesecih
               zopet srečali in vam povemo, kako daleč smo s temi prizadevanji. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam, gospa ministrica.</p>
               <p>Besedo dajem še gospe Maji Radinovič Hajdič.</p>
            </sp>
            <sp who="SDT7:RadinovičHajdičMaja">

               <speaker>MAJA RADINOVIČ HAJDIČ:</speaker>

               <p>Hvala lepa.</p>
               <p>Zdaj bi si upala reči, da bi rada ministrico držala za besedo, in sicer zaradi tega,
               kar bom še enkrat povedala. Krizno leto je bilo že leto 2014, leto 2015 je naslednje
               krizno leto. Vsi vemo, da operativni program ni tako daleč, da bi ga že začeli
               izvajati jutri ali pojutrišnjem oziroma črpati sredstva. Vse ljudske univerze, ki danes zagotavljajo to
               izobraževanja ranljivim ciljnim skupinam mogoče ne bodo preživele. Zaradi tega bi jaz
               še enkrat opozorila, da to je urgentna stvar za reševanje, pa še enkrat poudarila, da
               samo ureditev mreže brez ustrezne številke zadaj, pa ne misliti, da smo izobraževalci
               odraslih kaj pretirano razkošja navajeni, ne z velikimi številkami, ampak v lanskem
               letu, v letu 2014 je, če vzamemo primerljivo metodologijo, številka financiranja
               krepko upadla od leta 2013. Za 15 številk še ne poznam, ampak jaz se bojim, da bo
               številka spet upadla. In vsekakor, če ta mreža, danes smo govorili o temu z res
               dolgoletno tradicijo – po Evropi nas včasih občudujejo, ker imamo tako dober sistem.
               Lahko, če se bo zadeva še malo vlekla, razpade, samo toliko. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Besedo ima še gospa Godec. Izvolite.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Najlepša hvala. Jaz moram reči, da sem tudi enako kot je kolegica pred menoj, moram
               reči kolegica, ker sem tudi sama bila direktorica nekaj časa Ljudske univerze
               Šentjur, vesela teh lepih besed gospe ministrice. Hkrati pa moram reči, da smo te
               lepe besede direktorji ljudskih univerz poslušali vsako leto novembra na letnih
               posvetih, da se bo to uredilo letos in pa naslednje leto, lepo je povedal gospod
               Sotošek, določene analize so narejene, pripravljene, tudi na letnem posvetu v
               novembru je bilo povedano, da so neke stvari že narejene in jaz bi pričakovala,
               seveda, da so ti roki prej kot konec leta 2015. S tem, da moram pa tukaj reči, da
               nismo mislili, da ste premalo ambiciozni, kajti naši sklepi tega odbora oziroma te
               seje so bili celo bolj ohlapni kot leto 2015 in so bili, da naj se začne čim prej
               urejati mreža. Tako, da zdaj kar na tem mestu povem, da v bistvu mi te sklepe
               umikamo, Poslanska skupina SDS umika te sklepe, kajti podprli bomo ostrejše sklepe,
               da se zavežemo, da je do konca leta ta zadeva urejena in to tudi pričakujemo in moram
               povedati, da bomo kar oštro oziroma spremljali zadeve ali je to res urejeno in
               vsekakor v januarju 2016 želimo imeti te zadeve, tako kot ste si jih zastavljali tudi
               urejene. Me pa skrbi nekaj, prej pri enem izmed razpravljavcev pri gospodu iz DeSUS-a
               je bilo mimogrede navrženo številka 19. Torej neki pravilniki, nekaj javna mreža se v
               ozadju očitno ustanavlja ali pa vzpostavlja. Ni mi ušlo, številka 19 in zato, glede
               na to, da ste rekli, da boste povabili k pogovorom vse prisotne oziroma vse te, ki so
               udeleženi pri tem. Jaz upam, da kakšne zadeve niso šle mimo kogarkoli. Če sem pa
               narobe razumela, pa želim seveda, da me popravite.</p>
               <p>Hkrati še nekaj. Jaz vseeno predlagam, da vse te ureditev javne mreže le ne nastaja v
               luči trenutne ekonomske situacije, ampak se zadeva res rešuje sistemsko na daljši
               rok. Hkrati pa še eno zadevo. Ko govorite o 30 in 40-ih milijonih v naslednjem
               operativnem programu bi bilo dobro povedati, da tukaj ne gre za Ministrstvo za
               šolstvo, verjetno, ampak gre še tudi za vsa ostala ministrstva<gap n="…"/> Samo zato? OK, potem
               je v redu. Dostikrat govorimo izobraževanje odraslih, pa navržemo še Ministrstvo za
               zdravstvo, Ministrstvo za kmetijstvo in tako naprej in potem to, kar lepo se sliši,
               ampak v bistvu potem, če je to na Ministrstvu za šolstvo, potem toliko lepše. Jaz
               upam, da bodo teh razpisov oziroma teh sredstev, da se bodo počrpala v večji meri kot
               so se do sedaj. In seveda vse bolj učinkovito. Tako, da jaz pričakujem, da konec leta
               bodo zadeve urejene in da bomo lahko se pogovarjali potem o vseh teh, bom rekla,
               lepši prihodnosti za te javne zavode in pa seveda za vse ostale, ki delajo na tem
               področju.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite, gospa Uršič Debeljak.</p>
            </sp>
            <sp who="SDT7:UršičDebeljakNada">

               <speaker>NADA URŠIČ DEBELJAK:</speaker>

               <p>Mogoče bi kar razjasnila to situacijo glede številke 19. Pač, v Sloveniji deluje 34
               ljudskih univerz, od tega so nekatere pač samostojne. Obstajata pa dve združenji in
               sicer Zveza ljudskih univerz, ki šteje 19 članic in naše združenje Združenje
               izobraževalnih in svetovalnih središč Slovenije, ki šteje trenutno 8 članic.  Tako, da mislim, da je
               tukaj zato prišlo do te pomote, vsekakor pa podpiram in smo tudi že večkrat pozvali,
               smo novo združenje, mlado združenje, glede ustanovitve, ampak glede izkušenj jih
               imamo ravno tako 50 letne in ravno tako lahko prispevamo strokovno in to si tudi
               želimo in zato prosim, da se nas vključi v to skupino, ki bo delala in da tudi mi
               aktivno sodelujemo po najboljših močeh. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Če ne<gap n="…"/> Izvolite, kolega Hainz.</p>
            </sp>
            <sp who="SDT7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Se opravičujem, zato, da 19 je zveze delavskih univerz in to je mreža, ki obstoji in
               ki je relativno, sem hotel poudariti to, da je relativno dobro razmeščena po vsem
               slovenskem ozemlju. Torej med vsemi ljudmi, lahko je pa seveda ta mreža tudi
               drugačna. Jaz se nisem opredeljeval do mreže kot take. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Ne, ne, ni tako. Mislim, da so oni izstopili iz te mreže. Izvolite.</p>
            </sp>
            <sp who="SDT7:UršičDebeljakNada">

               <speaker>NADA URŠIČ DEBELJAK:</speaker>

               <p>Če smem razjasniti, v bistvu smo pač članice Združenja izobraževalnih in svetovalnih
               središč izstopile, ker se pač v nekaterih zadevah razlikujejo naša stališča in
               pogledi na stroko in na urejanje področja, smo bili prej vsi v zvezi ljudskih univerz
               in zdaj smo pač res združeni. Vsekakor pa tukaj ne gre govoriti, kdo pokriva kaj. Vsi
               delamo za ljudi, vsi delamo za udeležence izobraževanja odraslih in vsi smo iz
               Slovenije, tako da jaz mislim, da tukaj moramo urejati stabilno organiziranje
               izobraževanja odraslih ne glede na to, v katerem združenju se kdo nahaja. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Še kdo? Izvolite, gospod Hajdinjak.</p>
            </sp>
            <sp who="SDT7:HajdinjakBojan">

               <speaker>MAG. BOJAN HAJDINJAK:</speaker>

               <p>Samo tako v vednost, tudi mi se zavzemamo za vseh 34 ljudskih univerz. Sploh ni te
               delitve, mi se zavzemamo, da ostane vseh 34 ljudskih univerz naprej, tako samostojne,
               kot združenje, da ne bi to, da ni z naše strani to prišlo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite, gospa Srebotnikova.</p>
            </sp>
            <sp who="SDT7:SrebotnikIda">

               <speaker>IDA SREBOTNIK:</speaker>

               <p>Jaz moram samo še to reči. Jaz upam, da bomo v tej delovni skupini tisti, ki smo
               pravzaprav, ki nismo ne v ljudski univerzi, ampak smo v bistvu strokovnjaki na
               področju izobraževanja odraslih, to se pravi iz Andragoškega društva Slovenije, iz
               Andragoškega centra Slovenije, ki je pravzaprav ustanova, ki se ukvarja z razvojem in
               naj bi se ukvarjala z razvojem izobraževanja odraslih in zelo moti, ker se ves čas
               pogovarjamo o mreži. Jaz mislim, da smo se danes zato zbrali tukaj, da se pogovorimo
               na splošno, kaj bomo naredili z mrežo organizacij za izobraževanje odraslih. 1995
               leta je bila na Andragoškem centru Slovenije opravljena študija, mreža organizacij za
               izobraževanje odraslih z vsemi merili, z vsemi izhodišči, kako se to pripravi. In, če
               bi jo danes odprli, bi videli, da še marsikaj absolutno velja. Samo toliko, ne mreža
               ljudskih univerz, ampak mreža organizacij za izobraževanje v zdravstvu, potem pa bomo
               videli, kaj sodi notri in kje so ljudske univerze. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Mislim, da lahko zaključimo razpravo. Pred seboj imamo, torej na mizi
               imamo tri sklepe. In sicer bi rada pa še nekaj dodala. Danes sem iz razprave
               začutila, da je bilo kar nekaj klicev k prenovi zakonodaje na področju izobraževanja
               odraslih. In jaz mislim in bi predlagala, da bi tukaj podali še četrti sklep, da se
               čim prej pristopi k tej prenovi zakonodaje. Izvolite, gospa Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Jaz mislim, da je to v bistvu drugi sklep, ki ga je predlagala koalicija, da se čim
               prej pristopi k temu, ureditvi, ker to ureditev kot smo slišali danes, gre tudi za
               prenovo zakonodaje in jaz mislim, da posebej tega sklepa ni potrebno sprejemati, če
               pa že govorimo čim prej pa potem je to tudi čim prej lahko čez 10 let. Glede na to,
               jaz mislim, da je to v drugem sklepu že zajeto. Glejte, ureditev tega področja ne bo
               šla brez ureditve zakonodaje in to bo potegnilo eno z drugim, tako da jaz mislim, da
               ta sklep ni ravno potreben.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Jaz bi pa vseeno dodala tam ureditev zakonodaje in javne mreže. Jaz mislim, da bi
               bilo bolj korektno. Se strinjate? Za prenovo zakonodaje in ureditev javne mreže na
               področju izobraževanja odraslih. Bi šlo? Izvolite. 
               </p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Jaz bi vseeno, da pove tudi predlagatelj sklepov ali se s to zadevo strinja. Mislim,
               predlagatelj prvotnih sklepov, torej teh treh, ki smo jih dobili na mizo, torej če se
               koalicijski partnerji oziroma predlagatelji strinjajo s takšnim popravkom
               sklepov.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Ali se strinjate? Ja, v redu.</p>
               <p>Torej preberem sklepe in potem bi predlagal, da bi o vseh treh sklepih v paketu
               glasovali.</p>
               <p>Prvi sklep: Odbor za izobraževanje, znanost, šport in mladino se je seznanil s
               problematiko izobraževanja odraslih v Republiki Sloveniji.</p>
               <p>Odbor za izobraževanje, znanost, šport in mladino predlaga Ministrstvu za
               izobraževanje, znanost in šport, da do konca leta 2015 izvede vse postopke za prenovo
               zakonodaje in ureditev javne mreže na področju izobraževanja odraslih.</p>
               <p>Tretji sklep: Odbor za izobraževanje, znanost, šport in predlaga Ministrstvu za
               izobraževanje, znanost in šport, da o realizaciji drugega sklepa poroča. Tukaj bi jaz
               dodala <q>"pristojnemu odboru Državnega zbora Republike v začetku naslednjega leta"</q>. Bo
               v redu? Lahko začnem glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Sklepi so sprejeti.</p>
               <p>Tako zaključujem 1. točko dnevnega reda in s tem tudi 4. redno sejo odbora. Vsem se
               zahvaljujem za sodelovanje in vas prav lepo pozdravljam. <stage type="time">Seja je bila zaključena
                  20. januarja 2015 ob 16.07.</stage>
               </p>
            </sp>
         </div>
      </body>
   </text>
</TEI>