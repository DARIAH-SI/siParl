<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-nujna-54-2018-01-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">841C7F4FD8256A81C12582200048F645</idno>
               <idno type="custom" subtype="day">B1DFFC1027EE0431C12582390043CE7A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B1DFFC1027EE0431C12582390043CE7A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-54-2018-01-30.OZG" n="54">
               <name>nujna seja</name>
               <date when="2018-01-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-54-2018-01-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-54-2018-01-30.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">54. nujna seja</stage>
            <stage type="date">(30. januar 2018)</stage>
            <stage type="chairman">Sejo je vodila Andreja Potočnik, predsednica odbora.</stage>
            <stage type="time">Seja se je začela ob 19. uri. </stage>


            <sp xml:id="SDT7-OZG-nujna-54-2018-01-30.sp1">

               <speaker>PREDSEDNICA ANDREJA POTOČNIK:</speaker>

               <p>Spoštovane članice in člani odbora, državna sekretarka z ekipo, ostali vabljeni, prav
               lepo vas pozdravljam! Začenjam 54. nujno sejo Odbora za gospodarstvo.</p>
               <p>Obveščam vas, da je zadržan in se seje ne more udeležiti član, gospod Franc Laj. Na
               seji kot nadomestne članice in člani odbora s pooblastili sodelujejo: gospod Simon
               Zajc nadomešča gospoda Marka Ferlugo, gospa Irena Grošelj Košnik nadomešča gospo
               Anito Koleša, gospa Marinka Levičar nadomešča gospoda Uroša Prikla.</p>
               <p>S sklicem seje ste prejeli predlog dnevnega reda seje odbora. Ker do začetka seje
               odbora nisem prejela predlogov za spremembo dnevnega reda, je ta določen, kot je bil
               predlagan s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPODBUJANJU RAZVOJA
                  TURIZMA, DRUGA OBRAVNAVA (EPA 2373-VII).</title>
               </p>
               <p>Predlagatelj predloga zakona je Vlada.</p>
               <p>K obravnavi te točke so bili vabljeni: predlagatelji zahteve za sklic nujne seje,
               Vlada, Ministrstvo za gospodarski razvoj in tehnologijo, Zakonodajno-pravna služba,
               Državni svet, Združenje občin Slovenije, Združenje mestnih občin Slovenije, Skupnost
               občin Slovenije, Gospodarska zbornica Slovenije, Turistično-gostinska zbornica
               Slovenije, Združenje turističnih agencij Slovenije, Združenje turističnih
               vodnikov.</p>
               <p>Poleg predloga zakona ste prejeli naslednje gradivo: zahtevo poslanskih skupin
               SMC,Desus in SD za sklic nujne seje odbora, mnenje Zakonodajno-pravne službe, mnenje
               Občine Lukovica, mnenje Mestne občine Koper, mnenje Občine Komenda, mnenje Občine
               Trzin, mnenje Občine Domžale, mnenje Skupnosti občin Slovenije, mnenje Mestne občine
               Maribor, mnenje Mladinskega sveta Slovenije in Mladinske mreže Mama, pripombe
               Razvojne agencije zgornje Gorenjske, pojasnila Ministrstva za gospodarski razvoj in
               tehnologijo, mnenje Komisije Državnega sveta za gospodarstvo, obrt, turizem in
               finance, amandma k 18. členu Zakona o spodbujanju razvoja turizma
               Turistično-gostinske zbornice Slovenije, ki ga imate na mizi.</p>
               <p>Rok za vložitev amandmajev je tekel do začetka obravnave predloga zakona in je zdaj
               zaključen. V poslovniško določenem roku so amandmaje  vložili naslednji kvalificirani predlagatelji:
               Poslanska skupina SDS, Poslanska skupina italijanske in madžarske narodne skupnosti,
               Poslanska skupina NSi. Danes pa ste prejeli tudi predloge za amandmaje odbora
               poslanskih skupin SMC, Desus in SD.</p>
               <p>Začenjam <title>drugo obravnavo</title> predloga zakona, v kateri bomo opravili razpravo
               in glasovanje o členih predloga zakona.</p>
               <p>Besedo dajem predstavnici Ministrstva za gospodarski razvoj in tehnologijo, gospe Evi
               Štravs Podlogar, državni sekretarki.</p>
            </sp>
            <sp xml:id="SDT7-OZG-nujna-54-2018-01-30.sp2">

               <speaker>EVA ŠTRAVS PODLOGAR:</speaker>

               <p>Hvala lepa za besedo, spoštovana predsednica odbora.</p>
               <p>Spoštovane poslanske in poslanci! Res hvala lepa tudi za vaše sodelovanje v tej dokaj
               pozni uri po napornem dnevu.</p>
               <p>Pred vami je zopet Zakon o spodbujanju razvoja turizma, ki ste ga oziroma smo ga
               skupaj obravnavali že na seji Državnega zbora, kjer smo tudi pozorno poslušali
               pripombe. Dejstvo je, da predlog zakona celovito ureja področje spodbujanja razvoja
               turizma v Sloveniji, določa način in načrtovanje aktivnosti za izvajanje strategije
               razvoja slovenskega turizma na državni ravni in tudi na ostalih ravneh ter za to
               potrebna sredstva. Zakon določa, da bo naloge, povezane s trženjem in promocijo
               celovite turistične ponudbe na nacionalni ravni še naprej izvajala javna agencija,
               Slovenska turistična organizacija oziroma krajše STO, ki bo za učinkovito izvajanje
               svojih nalog na področju promocije slovenskega turizma pridobivala dodatna finančna
               sredstva iz naslova posebej v ta namen uvedene promocijske takse. Zakon določa tudi,
               da bo razvoj in spodbujanje razvoja turizma na ravni turističnega območja še naprej v
               pristojnosti občin. Za to so določeni namenski viri financiranja spodbujanja razvoja
               turizma, turistična taksa in koncesija od iger na srečo, ki so na ravni turističnega
               območja ravno tako prihodki občin. Predlog zakona ureja podeljevanje javnega
               pooblastila kot možnost za sodelovanje drugih pravnih oseb pri izvajanju posameznih
               ukrepov in aktivnosti na področjih spodbujanja razvoja turizma. Na novih temeljih pa
               je tudi opredeljen status pravne osebe v javnem interesu na področju spodbujanja
               razvoja turizma. Zakon opredeljuje višino, način pobiranja in nakazovanja turistične
               takse, tako v nastanitvenih obratih kot tudi pavšalni zneski za počitniške hiše in
               počitniška stanovanja. Sicer pa več o tem še v nadaljevanju.</p>
               <p>Torej, če se koncentriram kar na novosti, ki jih prinaša zakon. Kot že rečeno, je
               prva novost dvig zneska turistične takse in uvedba nove promocijske takse. Turistična
               taksa naj bi po novem znašala do 2,5 evra. Višino pa bo tudi v prihodnje določala
               občina samostojno, z odlokom, ki ga sprejme, verjetno po posvetovanju z akterji
               turističnega razvoja v občini in v skladu z občinskimi razvojnimi načrti. Glede na
               razpravo smo pretehtali, da se kljub vsemu ta najvišji možni, maksimalni znesek
               obdrži glede na velike razvojne ambicije, ki so povezane tudi z nadaljnjim razvojem
               turizma potem na lokalnem območju. Pri določanju višine turistične takse, ki jo
               opredeli v posebnem odloku, pa občina lahko upošteva vrsto, kategorijo nastanitvenih
               obratov, prebivanje v sezonskem ali posezonskem obdobju ter obseg in ugodnosti
               storitev, ki jih brezplačno potem zagotavljajo turistu. Kot že rečeno, sama odločitev
               je v pristojnosti občin, po tej plati tudi odgovornost, saj gre za povišanje, vendar
               zato, da si ustvari možnosti in pogoje za nadaljnji  razvoj. Tudi na tem področju bi želela poudariti, da
               so zbrane turistične takse namensko zbrana sredstva in tudi pri rednih revizijskih
               poročilih Računskega sodišča se preverja alokacija in namen te zbrane turistične
               takse. Ob predpostavki, da bi bila, na primer, povprečna višina takse, za katero se
               bodo dejansko odločile občine, okoli 2 evra, potem izračuni pokažejo, da se bodo na
               območju celotne Slovenije ti prihodki povečali za slabih 7 milijonov evrov. Že tu
               morda tudi dodatno pojasnilo, da je v Sloveniji nekaj čez 20 občin, ki zberejo več
               kot 100 tisoč evrov iz zbrane turistične takse, tri občine zberejo nad milijon evrov
               turistične takse, po drugi strani pa je, na primer, skoraj 50 občin, ki se sploh niso
               odločile, da bi sprejele ta odlok in pobirale turistično takso.</p>
               <p>Druga novost zakona je promocijska taksa, ki jo bodo gostje plačevali skupaj s
               turistično takso, določala pa se bo v znesku 25 % od določene zaračunane turistične
               takse. Torej, promocijska taksa bo neposreden prihodek Slovenske turistične
               organizacije, ravno tako zelo namenska sredstva, namenjena bodo za načrtovanje in
               izvajanje, trženje ter promocijo celovite turistične ponudbe Slovenije, predvsem v
               tujini. Načrtujemo, da bo Slovenska turistična organizacija iz tega naslova letno
               prejela okoli 4,7 milijona evrov dodatnih sredstev. Na ta način bo prvič v zgodovini
               zagotovljen in opredeljen stabilen sistemski vir financiranja promocije turizma na
               nacionalni ravni in skupaj s potrjenim proračunom zadnjih nekaj let bi se na ta način
               približali tisti želji 19 do 20 milijonov evrov za promocijo slovenskega turizma, to
               pa je tudi znesek, kolikor znaša že sedaj delež koncesijskih dajatev od posebnih iger
               na srečo, ki so po Zakonu o igrah na srečo že sedaj namenjene za promocijo in trženje
               slovenskega turizma.</p>
               <p>Predlog zakona na novo določa tudi osebe, ki so v celoti ali pa delno oproščene
               plačila turistične takse, ampak tudi tu ponovno velja poudariti, da občine v vsakem
               primeru lahko v svojih odlokih dodatno določijo osebe, ki so delno ali v celoti
               oproščene plačila turistične takse.</p>
               <p>Način zaračunavanja turistične takse za lastnike počitniških hiš in počitniških
               stanovanj ter plovil v turističnih privezih se bistveno sicer ne spreminja, vendar pa
               zdaj nov predlog zakona določa tudi lestvico za plačilo te takse in njen najvišji
               možni znesek.</p>
               <p>Nadalje bi želela izpostaviti prenovo pogojev za organiziranje in prodajo turističnih
               paketov. Tu so pogoji za opravljanje dejavnosti bistveno poenostavljeni. Predlog
               zakona upošteva evropsko direktivo, po novem določa tudi izjeme, za katere zahteve za
               pridobitev licenc ne bodo veljale, kar pa bo zelo olajšalo organiziranje izletov, pa
               tudi turističnih paketov, ki jih pripravljajo šole, različna društva, kot so
               taborniki, planinci, upokojenci in drugi.</p>
               <p>Poklic turistični vodnik ostaja reguliran, ravno tako ostaja reguliran poklic lokalni
               turistični vodnik. Za pridobitev poklica lokalni turistični vodnik na lokalnem
               območju občine ali več občin določa sistem z odlokom in način šolanja, na nacionalni
               ravni pa se ravno tako potem opravljajo potrebni dokazi znanja za pridobitev licence
               poklic turistični vodnik.</p>
               <p>Na koncu bi želela izpostaviti samo še sledeče, v zadnjem obdobju je bilo res veliko
               poudarkov o tem kakšne priložnosti slovenski turizem ima in kakšne priložnosti je še
               potrebno izkoristiti v prihodnje, zato je potrebno veliko aktivnosti, res o tem ni
               dvoma, če želimo nadaljevati z takšno rastjo, ki smo jo imeli v zadnjih štirih letih.
               Pri tem bi rada povedala, da raste tako število domačih gostov, ampak bistveno
               hitreje raste število tujih gostov in glede na omejeno in število ustvarjenih
               nočitev, tako domačih kot tujih, glede na omejeno število domačih gostov je seveda se
               potrebno skoncentrirati v promocijo Slovenije v tujini in prepričani smo, da v
               skupnem sodelovanju z vsemi ponudniki in pa ob sledenju strategije razvoja
               slovenskega turizma, ki je bila sprejeta v preteklem letu, da imamo zato vse pogoje.
               In, da bo sprejem novega zakona rešil določena odprta vprašanja in po drugi strani
               res tudi dal spodbudo za nadaljnji razvoj, zato predlagamo, da predlog zakona
               podprete.</p>
               <p>Hvala lepa.</p>
            </sp>
            <sp xml:id="SDT7-OZG-nujna-54-2018-01-30.sp3">

               <speaker>PREDSEDNICA ANDREJA POTOČNIK:</speaker>

               <p>Najlepša hvala državni sekretarki za uvodno obrazložitev.</p>
               <p>Besedo pa predajam predstavnici Zakonodajno-pravne službe, za dodatno obrazložitev
               pisnega mnenja, dr. Katji Triler Vrtovec.</p>
            </sp>
            <sp xml:id="SDT7-OZG-nujna-54-2018-01-30.sp4">

               <speaker>DR. KATJA TRILLER VRTOVEC:</speaker>

               <p>Hvala za besedo, lep dober večer vsem.</p>
               <p>K predlogu Zakona o spodbujanju in razvoju turizma smo podali pisno mnenje, na večino
               pripomb so bili vloženi amandmaji koalicijskih poslanskih skupin, ki te pripombe
               odpravljajo, odprti pa ostajajo pomisleki k dvanajstemu in k tretjemu odstavku 16.
               člena predloga zakona. V zvezi z 12. členom predlagatelj ni pojasnil razumnih in
               stvarnih razlogov zakaj je med pogoji za dodelitev javnih sredstev brez javnega
               razpisa, v četrtem odstavku navedeno, da mora imeti pravna oseba nujno status
               društva, ne pa katerekoli druge statusne oblike. In, da mora delovati na ravni
               celotne države, čeprav se njene dejavnosti lahko izvajajo tudi na regionalni in
               lokalni ravni, zato bi bilo dodeljevanje omenjenega sofinanciranja lahko sporno z
               vidika splošnega načela enakosti pred zakonomZ vidika zagotavljanja učinkovite
               pravice do pravnega sredstva iz 25. člena Ustave je vprašljiva tudi ureditev iz
               osmega odstavka, ki prijavitelju za sofinanciranje brez javnega razpisa v upravnem
               sporu, ki mu je ministrstvo izdalo odločbo o zavrnitvi subvencije ne dopušča
               izpodbijati odločitve o pravici do dodelitve sredstev sofinanciranja prejemnika teh
               sredstev. V zvezi z tretjim odstavkom 16. člena pa predlagatelj ni pojasnil razumnih
               in stvarnih razlogov zakaj morajo turistično takso v pavšalnem letnem znesku
               plačevati tudi lastniki počitniških hiš in počitniških stanovanj, če v njih ni
               prijavljenih oseb s stalnim prebivališčem, ali, če se ne oddajo v najem. Ustavno
               sodišče je namreč v svoji odločbi s katero je ugotovilo, da je višja obdavčitev
               nerezidenčnih stanovanjskih nepremičnin v Zakonu o davku na nepremičnine v primerjavi
               z rezidenčnimi stanovanjskimi nepremičninami v neskladju z splošnim načelom enakosti
               pred zakonom. In je presodilo, da je zmotno sklepanje zakonodajalca, da je
               stanovanjsko nepremičnino v kateri lastnik nima prijavljenega stalnega prebivališča
               zgolj na podlagi kriterija stalnega prebivališča dopustno obremeniti z višjo obvezno
               dajatvijo. Turistična taksa, ki jo lastniki stanovanjskih, počitniških hiš in
               stanovanj plačujejo v letnem pavšalnem znesku dejansko pomeni nepremičninsko javno
               dajatev, ki ima enake pravne učinke kot davek na nepremičnine, zato bi bila tudi ta
               taksa lahko sporna z vidika splošnega načela enakosti pred zakonom in z vidika
               specialnega načela enakomerne porazdelitve davčnih bremen.</p>
               <p>Hvala za besedo.</p>
            </sp>
            <sp xml:id="SDT7-OZG-nujna-54-2018-01-30.sp5">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi za vašo obrazložitev.</p>
               <p>Ugotavljam, da predstavnika Državnega  sveta ni z nami, zato besedo predajam vabljenim oziroma
               ostalim prisotnim, ki bi želeli podati svoje mnenje. Želi kdo besedo?</p>
               <p>Gospod Peter Mis je predsednik Turistične zveze Slovenije, izvolite, imate
               besedo.</p>
            </sp>
            <sp xml:id="SDT7-OZG-nujna-54-2018-01-30.sp6">

               <speaker>PETER MIS:</speaker>

               <p>Ja, lep pozdrav predsedujoča, poslanke in poslanci, cenjeni kolegi. Sicer Turistična
               zveza Slovenije ni bila vabljena, sem pa tukaj kot predsednik Odbora za turizem pri
               Skupnosti občin, ampak bi oba področja pokril, če lahko.</p>
               <p>V bistvu smo tudi vseskozi spremljali, tudi sam sem sodeloval pri strategiji turizma,
               ki mislim, da je tudi smelo napisano in posledica tega je tudi zakon, ki je pred
               nami, sicer smo v občinah imeli kar nekaj pripomb, lahko rečem, da smo tudi na pobudo
               ministra se zbrali pred približno 10 dnevi 40 županov, ki zastopamo približno 97, 98
               % vse turistične takse v Sloveniji, da so bile takšne pobude tudi, da bi se celo ta
               taksa še zvišala oziroma, da bi še nek prag večji prestopili, ampak mislim, da je
               tudi zakonsko kar je postavljeno dovolj. Seveda bi pa opozoril to kar smo tudi mi
               opozorili, na 74. člen Zakona o igrah na srečo, kjer jasno vemo, da se v lanskem
               letu, predlanskem imam točen podatek, 16 milijonov zbralo teh taks od iger na srečo
               in tudi v zakonu v 74. členu jasno piše kje se mora to porabiti, to se pravi za
               promocijo, teh 16 milijonov vsekakor ne porabljamo, če smo zdaj na 12 milijonov, to
               pa zato govorim, ker sem bil tudi pisec amandmaja leta 2013, ko smo z promocijskim
               denarjem prišli na samo 3 milijone in takrat, če bi ostali na tem denarju, če ne bi
               nekateri tudi med vami, še tu nekateri sedite, podprli, da je vsaj na 6 milijonov,
               danes ne bi imeli takšnega turizma, to je zgolj za zavedanje, da bomo res
               potrebovali, zdaj imamo mislim, da 12 milijonov za promocijo, da bomo res
               potrebovali, če bomo hoteli biti v zgodbi z ostalim svetom to kar govori minister med
               15 in 20 milijoni. Seveda pa tu bi potem z lahkoto dosežemo, če vzamemo vse to kar je
               v integralnem proračunu in pa dodamo temu tudi tako zvano promocijsko takso, ki jo
               pa, zdaj moram povedati, tudi občine v neki meri razumemo, saj tisti, ki je malo bil
               na kakšnih borzah, na kakšnih sejmih prav gotovo ve, da tudi sam mora nekaj za
               promocijo dati, ker promocija sama od sebe ne pride in, če danes nisi prepoznaven,
               potem pač tudi ne moreš pričakovati, da boš imel kaj gostov. To je ena zadeva, druga
               zadeva je, da ne vidimo vključenost gospodarstva, zmeraj govorimo o južni, severni,
               vzhodni, zahodni sosedje, v Avstriji plačuje se gospodarska taksa 0,2 %, na nekaterih
               segmentih, predvsem bolj tam, ki so bolj turistični kraji, zdaj smo v bistvu rekli to
               kar v občine pride, taksa pa gre nazaj za promocijo. Zdaj tisti župani, ki se
               zavedamo, da je potrebno dati več v promocijo, tudi več na koncu iztržimo, tako, da
               to je neka potem posledica, kateri se malo manj zavedajo, potem manj, ampak saj
               pravim, najbolj se mora to zavedati promocije država in promocijska taksa menim, da,
               če bo prav uporabljena, če ne bo šla zopet tako kot gre za, ta iz iger na srečo v
               integralni proračun, to se pravi, da bo šla tam kjer mora iti, v danem primeru na
               Slovensko turistično organizacijo, potem si mi lahko obetamo, da bomo tudi občine
               imele nekaj od tega. In tudi to moram povedati, da sem zadovoljen, da je v osnutku
               zakona napisano tako, da v bistvu turistično oziroma višino turistične takse za
               področje določajo občinski sveti, in občinske uprave oziroma pravzaprav občinski
               sveti, da bo tukaj tudi bolj možnost vključiti, vključevanja gospodarstva v lokalno
               politiko, zato, da bodo lahko več razpravljali in jaz mislim, da, ko bomo nekateri
               vsaj za sebe lahko govorim, za občino Podčetrtek, prav gotovo ne bomo izbrali
               maksimalne trenutno turistične takse, se bomo odločali kako nekako zadevo speljati,
               seveda pa tisti, ki so recimo v Ljubljani, ki imajo 95 % tujih gostov, bodo pa
               drugače postopali, bodo pa rekli, aha, tu pa gremo potem na maksimalno, tako, da v
               tem segmentu lahko rečem, da razen teh pripomb, ki jih imamo že vseskozi, se pravi,
               da nimamo porabljenega tega tako zvanega denarja iz Zakona o igrah na srečo  in to ga imamo zmeraj, malo
               pa zdaj ga imamo malo več v integralnem proračunu in, da želimo, da še ta denar ne
               gre od promocijske takse v integralni proračun, ampak direktno in, da znamo nekako
               potem v nadaljevanju, kdor bo že tu sedel uskladiti, da bo teh 15 do 20 milijonov za
               promocijo zagotovljenih, lahko rečem, da smo, da bi bil lahko ta zakon podprli. Zdaj
               tu sem slišal tudi kar se tiče slovenskih prostovoljcev, slovenski prostovoljci jih
               je v turistično zvezo Slovenije združenih približno 40 tisoč trenutno, delujemo
               voluntersko, sam sem čisti prostovoljec, tudi potne stroške v glavnem sam plačujem,
               tako, da seveda pa tisto kar je pa nekako v teh razpisih namenjeno, je pa namenjeno
               zato, da razdelimo med približno 350 društev za prireditve, kako v praksi to
               speljati, boste pa, bomo verjetno uskladili z Zakonodajno-pravno službo. Turistična
               zveza Slovenije obstaja v Sloveniji 110 let, tako, da veste in vam ne bi ne povedal
               prostovoljnih akcij, vseh, ki so od Očistimo Slovenijo, Slovenija moja dežela lepa in
               gostoljubna in vse ostalo. Tako, da pričakujemo, da bo tudi dobilo neki status tudi v
               naprej. Toliko imam jaz, še enkrat pa polagam na srce tudi tukaj, ko ste, poskusite
               zagotavljati sredstva za promocijo, potem bomo lahko prišli do tistih strategijskih
               načrtov, 16 milijonov nočitev.</p>
               <p>Hvala.</p>
            </sp>
            <sp xml:id="SDT7-OZG-nujna-54-2018-01-30.sp7">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi se je prijavil še gospod, jaz bi vas prosila, ker vas ne poznam ime, pa, če
               se za magnetogram predstavite z imenom, priimkom, inštitucijo.</p>
            </sp>
            <sp xml:id="SDT7-OZG-nujna-54-2018-01-30.sp8">

               <speaker>IGOR JURIŠIČ:</speaker>

               <p>Ja, lep dober večer vsem skupaj, Igor Jurišič je moje ime, prihajam iz Popotniškega
               združenja Slovenije, ki v Sloveniji zastopa mednarodno mrežo mladinskih prenočišč, ki
               deluje torej v svetu že od leta 1932 in je tudi prepoznana tako v Sloveniji kot v
               vseh ostalih evropskih državah, kot mreža, ki je namenjena spodbujanju mobilnosti
               mladih in mladinskemu delu. Zdaj v samem predlogu zakona, ki je bil še pred, mislim,
               da par dni pred sejo Vlade v, na spletu, je bila predvidena oprostitev in tam je
               pisalo za vse goste, ki prenočujejo v mladinskih prenočiščih v mreži IGHF <stage>(?)</stage>.
               Kasneje, ko je bilo to umaknjeno je bila obrazložitev predvsem v dveh smereh, prva je
               bila ta, da o oprostitvah lahko tako odločajo občine in pa druga, da v teh
               prenočiščih lahko bivajo tudi tisti, ki niso mladi, torej, ki niso po Zakonu o javnem
               interesu v mladinskem sektorju oziroma Zakonu o mladini definirani kot mladina in
               dejansko, če ta drugi argument oziroma, če prvi argument, ki je bil rečen, torej, da
               lahko o oprostitvah odločajo občine in drugi, da je torej možno bivanje za tiste, ki
               so nad 30 let, se absolutno strinjamo z drugim argumentom, saj tudi sami ne vidimo
               nobenega razloga zakaj bi nekdo, ki bi slučajno prespal v »youth hostlu« in je star
               40, 50 let in ne deluje v mladinskem sektorju in tako naprej, bil te takse oproščen,
               medtem, ko pa to, da bi o tej oprostitvi ločeno odločala vsaka občina za sebe, pa se
               nam zdi mogoče nesmiselno iz enega preprostega razloga, saj je mobilnost mladih,
               podpora mobilnosti mladih in mladinskemu delu v nacionalnem interesu Slovenije, to je
               zapisano tudi v vsaj dveh zakonih, Zakon o mladini, Zakon o javnem interesu v
               mladinskem sektorju in tudi Evropska unija v končni fazi polaga ogromno skrbi k
               mobilnosti mladih in gre dejansko za mrežo, ki ima izjemno stroge standarde in, ki je
               dejansko namenjena spodbujanju mobilnosti mladih. Zato bi prosil, da v takšnem
               besedilu kot je poslal tako nacionalni mladinski svet s podporo mladinske mreže Mama
               in tudi kasneje Popotniško združenje, da bi torej prišli do tega, da rečemo predloga,
               ki bi dejansko te najhujše pomisleke, torej, da bi bili takse oproščeni tudi
               starejši, ki bivajo izključno zaradi tega, ker je mogoče cenejša nočitev, ne pa
               zaradi tega, ker bi bili v programih, kar se tiče mobilnosti mladih in podobno, da bi
               v takšni obliki kot je predlagal tako Mladinski svet kot Popotniško združenje, se
               sprejela ta sprememba oziroma ta amandma k zakonu in bi na ta način dejansko tudi v
               tem zakonu spodbudili mobilnost mladih kot se spodbuja z drugimi predlogi. Jaz se
               opravičujem, da sem mogoče malo zmedeno govoril, nekaj zaradi čakanja, nekaj zaradi
               tega, ker je zadeva res zelo pomembna in bi se hkrati zahvalil, da ste me povabili na
               to sejo.</p>
            </sp>
            <sp xml:id="SDT7-OZG-nujna-54-2018-01-30.sp9">

               <speaker>PREDSEDNICA ANDREJA POTOČNIK:</speaker>

               <p>Hvala.  Besedo predajam
               še predstavnici Turistične in gostinske zbornice Slovenije, mag. Snežani Škerbinc,
               izvolite.</p>
            </sp>
            <sp xml:id="SDT7-OZG-nujna-54-2018-01-30.sp10">

               <speaker>MAG. SNEŽANA ŠKERBINC:</speaker>

               <p>Hvala lepa za besedo. Spoštovana predsednica odbora, spoštovani poslanci in
               poslanke.</p>
               <p>Turistično gospodarstvo združeno v Turistično-gostinski zbornici Slovenije večinoma
               dobro ocenjuje pripravljen osnutek zakona in ga podpira, pripravili smo en sam kratek
               amandma k 18. členu zakona, ki ste ga dobili na mizi, to je novi tretji odstavek, en
               stavek, ki se glasi, turisti v kampih plačujejo turistično takso v višini 50 %.
               Obrazložitev tega našega predloga je naslednja, v vseh dosedanjih letih samostojne
               Slovenske države so turisti v kampih imeli priznano polovično turistično takso, tako
               je bilo s prvim zakonom, ki ga je dobila samostojna država v letu 1998, tako je tudi
               po sedaj veljavnem zakonu o spodbujanju razvoja turizma iz leta 2004, predvsem zaradi
               tega, ker je prenočitev v kampu je ena od najcenejših nastanitev turistov in je med
               gosti v kampu prevladujejo družine z otroci in mlajša populacija. Obe navedeni
               skupini so socialno bolj šibke in se nam takšna polovična turistična taksa zdi kot
               nekaj brez pravičen socialni korektiv. Številne družine z otroci, otroke sploh ne bi
               morala peljati na počitnice, če ne bi zbrale to najcenejšo nastanitev in turistično
               gospodarstvo upravičeno skrbi, čeprav občine imajo to možnost, da same določajo
               kategorije gostov, ki bi imele polovično turistično takso, da v 212 občinah ta praksa
               ne bo enotna, jih bo precej različnih stališč in zaradi tega bi bilo dobro to
               opredeliti v zakonu, da je enako v vseh občinah. Namreč, lahko je, da zaradi
               promocije, prepotrebnih sredstev za promocijo in turizem bodo večji apetiti in bo v
               interesu lokalnih skupnosti, da čim manj kategorij turistov določajo ali opustijo
               turistične takse ali določijo turistično tako v polovičnih zneskih. Glavni naš
               argument bi bil ta, da v to najcenejšo nastanitve in ne bi želeli, da se zgodi, da
               cena turistične takse, znesek turistične takse postane bistveni del cene same
               nastanitve. To je ta naš glavni razlog, če gre že za najcenejšo prenočitev pod
               platnenimi strehami, v šotorih, da ne bi ta turistična taksa bila tako visoka, ker je
               nastanitev v kampih pravzaprav neprimerljiva z nastanitvijo v hotelih z več
               zvezdicami. Tudi praksa v drugih državah evropskih je, da turistično takso ponekod
               plačajo samo hoteli in, da ona narašča z številom zvezdic v hotelih.</p>
               <p>Hvala lepa.</p>
            </sp>
            <sp xml:id="SDT7-OZG-nujna-54-2018-01-30.sp11">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Zaključujem razpravo vabljenih in prehajam na razpravo in glasovanje o samih
               amandmajih. Odboru predlagam, da po končani razpravi v skladu z prvim odstavkom 128.
               člena Poslovnika glasuje o vseh členih predloga zakona skupaj. Kdo nasprotuje
               takšnemu predlogu? Ugotavljam, da ne, zato prehajamo na razpravo o členih in
               amandmajih.</p>
               <p>V razpravo dajem 1. člen h kateremu ni predlaganih amandmajev in seveda dopuščam neko
               splošno razpravo, k besedi se je že prijavil dr. Franc Trček.</p>
               <p>Izvolite.</p>
            </sp>
            <sp xml:id="SDT7-OZG-nujna-54-2018-01-30.sp12">

               <speaker>DR. FRANC TRČEK (PS Levica):</speaker>

               <p>Ja, lep pozdrav vsem skupaj, hvala za besedo, se vam opravičujem za čakanje, upam, da
               v neki naslednji sestavi državnega zbora bomo dojeli, da je čas tudi denar. Zdaj,
               huh, to je neka zadeva o kateri bi lahko ure govoril pa ne bom iz dveh razlogov, na
               zdravje kolega, prvi razlog je ta, da sem 6 let življenja posvetil zagonu zdaj
               uspešne družinske firme na področju turizma v Kranjski gori, kjer sem slovel kot
               človek, ki peče najboljše palačinke ob ostalem in dobro vem kako krvav kruh je to,
               zlasti v poletni sezoni, ko se zbudiš 5.15, ob pol 6 že plažo narazen daješ in potem
               si srečen, če jih do polnoči vse naženeš pa, če ti blagajna ne striže pa, da ob enih
               greš za štiri ure spat. Druga zadeva je ta preči, v bistvu kar je kolega Juršič
               govoril, verjetno sem človek, ki zadnja tri leta v Ljubljani  plača največ turistične takse, spim pa v
               hostlih ponavadi, ne bom povedal v katerem. Ja zakaj? Glejte, tako, ker sem najbolj
               oddaljen od vseh iz Poslanske skupine Levica in potem drugi, ki so bližje gredo
               domov, jaz sem pa od torka do petka na vašo veliko žalost v glavnem tukaj. Zdaj, da
               se mi toliko moramo pogovarjati o tej turistični taksi, to je nek indikator, naj mi
               Matjaž oprosti, enkrat si rekel na neki seji, saj smo že skoraj vse uničili kar se je
               uničiti dalo, jaz bi bil srečen, da ta turistična taksa ne bi bil tak problem kot je,
               pa se nam zdaj dejansko kaže kot nek problem, zdaj, ko sem to poslušal, promocijska
               taksa se spomnim pred leti sem nekaj v Varšavi par dni obstal in potem sem tam bral
               in so oni nekako ugotovili, da je Varšava najbolj dolgočasna prestolnica in potem so
               uvedli posebno turistično takso skozi katero bi Varšavo naredili bolj privlačno.
               Zdaj, ko jaz iz nekih svojih izkušenj garanja v turizmu, pa neke vednosti družbenega
               razvoja razmišljam pa tudi IKT in tako naprej, mi se zdaj pogovarjamo tukaj o nekih
               »penezih« pa kako več denarja imeti za promocijo, kar nedvomno potrebujemo, a veste,
               jaz sem bil z neko malo delegacijo v Budimpešti in so nam Madžari rekli, pa kje ste
               vi Slovenci? Pa smo ji tako gledali, pa so rekli, 10 tednov pred turistično sezono,
               cela pešta polepljena z jumboti Hrvatov, vas pa nikjer ni, konec citata, dobesedno
               tako. Ampak, če gledamo slovenski turizem, a veste, seveda imamo različne oblike
               turizma, kar je zadnja gospa zelo lepo povedala, seveda meni kot levičarju bi bila
               najbolj všeč neka praksa, višja je kategorija, večja je taksa, kar bi nekako bila,
               bilo tudi v bistvu pošteno. Zdaj še vedno je glavni turist v Sloveniji smo mi, še
               vedno, če gledamo tako procentualno. Ja, ja, ampak kot država, če gledamo po državah
               smo mi še vedno najmočnejša država, čeprav je seveda vem več tujih gostov ja in tukaj
               seveda se nam postavlja potem vprašanje, kdo si lahko sploh to privošči? Ogromno
               ljudi si to pri nas žal ne more privoščiti, glejte, zalomi se že na ravni osnovnih
               šol pa kaj so te, šole v naravi, a veste, mi imamo že osnovno šolo, ki je ena
               frustracija, do konca osnovne šole, sedem osmin je frustriranje, razen tistih ta
               najbolj pridnih, ki poberejo večino nagrad pa še šole hvalijo z njimi. Zdaj, če se
               vrnem k turizmu, meni se zdi Slovenija idealna za nek »tailor made« turizem, mi se
               samo pogovarjamo o »penezih«, ne pogovarjamo se o vsebini. Kakšno desetletje nazaj
               sem bil v Cluj povabljen na nek »workshop«, ko smo se pogovarjali ali je turizem
               lahko res rešilna bilka za vse, za neke totalno degradirane industrijska okolja, pa
               smo nekako prišli, da ne vem če, mi se sploh ne pogovarjamo, ne vem, o celostnih
               grafični podobi slovenskega turizma, jaz si predstavljam slovenski turizem, da nekdo,
               aha, Slovenija, bi ga morali vreči na enovito stopnjo okno, kjer bi si on sešil, ali
               hoče biti popotnik, ali hoče biti takšen, drugačen, gor dol in bi seveda potem
               aplikacija preko »chainov« zadaj mlela in delala rezervacijo, a veste, jaz sem bil na
               nekem, madonca, poročnem potovanju, zdaj že z bivšo ženo 20 let nazaj, sredi enih šum
               pridem iz kje, iz Quebeca v New Brunswick in je sredi gozdov veliko počivališče in
               turistično informacijski center, 20 let nazaj so oni vse to imeli dragi moji, tam bi
               se lahko zmenil vse, a greva s Hano na kakšen ples, a greva kite gledat, kam bova šla
               na pivo, gor dol in so mi vse porezervirali, žena je bila zadovoljna, mogoče preveč,
               nehaj, se imava še vedno dobro, v redu, se dobro razumeva.</p>
            </sp>
            <sp xml:id="SDT7-OZG-nujna-54-2018-01-30.sp13">

               <speaker>PREDSEDNICA ANDREJA POTOČNIK:</speaker>

               <p>Bi prosila, če se držimo teme.</p>
            </sp>
            <sp xml:id="SDT7-OZG-nujna-54-2018-01-30.sp14">

               <speaker>DR. FRANC TRČEK (PS Levica):</speaker>

               <p>Držim se teme, ampak 20 let pozneje mi, 20 let pozneje mi tega še vedno nimamo, pa še
               dandanes je, ko tako gledam, je nekih teh organizacij nek mali milijonček kot  dejansko povsod pri nas.
               Sedaj druga zadeva, seveda, ko slišimo taksa, davki se primemo, ne vem, kaj? Za
               pipec, če že ne za pištolo. In je neka agresija. Če je turizem neka dejavnost, kjer
               mi hočemo peljati gospodarstvo naprej, a se moramo tudi, seveda, kakšen turizem bomo
               peljali, v Kranjski Gori mi je Hit s ceno hotela skakal v ceno apartmaja, dober dan!
               Vili Amerška so pregnali s smučišč. Če bi Hero Otto Barić imel tam neko brunarico bi
               vsak 10 evro še na Hero Otto Bariću pustil, a veste. O takih zadevah se mi
               pogovarjamo. Ko sem na začetku tega mandata resno govoril o tem, pa sem stopil na
               žulj gospodu Petanu iz DZS je bilo naslednji dan v Dnevniku: Trček turistično o
               turizmu. Pa mogoče vem vsaj toliko o turizmu kot on iz prakse, ki ima zelo široko
               dejavnost.</p>
               <p>Če se vrnem v ta zakon, mene tu in Levico moti nekaj drugega. To je nek Počivalškov
               zakon ob koncu mandata legalno legitimno, ni problema s tem. Problem je pa s tem, da
               v tem zakonu ni nekih zadostnih varovalk, tako kot v tistem o investicijah, kdaj
               država vskoči in investira. Jaz sem ta zakon šel zelo natančno brati še preden je
               padel v bajto, pa sem ga tako pogledal. In se mi zdi to neka dokaj problematična
               zadeva. Ker smo imeli, tam je nekaj členov, recimo en člen je: država sofinancira
               toliko in toliko, ker lahko sofinancira skoraj vse živo. Ampak mi nimamo neke jasne
               opredelitve kaj so pa sedaj neki »if stavki«, kdaj se gre v to, kdaj se ne gre v to.
               Neka zadeva verjetno ob nasploh urejanju prostora je turizem neka dejavnost, ki bi se
               morala regionalno vpeljati. Mi smo imeli neko strategijo, kaj smo imeli Jantarjeva
               pot, tisto, eno, drugo, tisto niti ni bilo slabo. Tisto, se mi zdi, da je bilo zelo
               premišljeno, zelo v redu. Lahko rečem, da osebno tudi poznam gospo, ki je naredila
               marketing hrvaškega turizma. Veste, mi se seveda spet podobno kot vse točke
               današnjega dnevnega reda zapnemo tu na neki, aha, seveda lagalno legitimno, radi bi
               več penez, kaj bomo nekako s tem počeli. In seveda, tu smo se dotaknili, evo, če ste
               brali, Zakonodajno-pravna služba: pavšalne turistične takse. Pa dajmo biti odkriti.
               Seveda to je tudi malo lobiranje nekih ljudi, ki imajo malo več penez. V Kranjski
               Gori smo jim rekli »lejkersi«. Verjetno tudi ni naključje, da se tisti bolj zaščiteni
               del Triglavskega narodnega parka konča z »lejkersi«. Ampak veste tu pa bi morali
               imeti spet premislek k, ne vem, hudič križa, nepremičninske zakonodaje. In Dani se ne
               strinja, prihaja iz turistične regije, ampak, veste, koliko in kaj in kje. Tu pa
               pridemo tudi potem do vprašanja socialnih transferjev. Ker na eni strani izhaja, da
               mi nekih blaznih razlik med nami nimamo, če gremo pa ovrednotiti nepremičnine pa
               vidimo, da so te razlike velike. In bi treba to tudi nekako tukaj upoštevati. In
               seveda nek historiat, ne vem, po babici si podedoval, ne vem, neko kmetijo, pa ravno
               nisi pustil, da propade nekaj drugega, kot nekdo, ki ima nekaj nekaj. Skratka, in bom
               rekel, da se tudi teh zadev nekako ne lotimo.</p>
               <p>Ta delna deregulacija, uh, ne vem, a veste, eno je seveda, ko gre gobarsko društvo,
               upokojenci, otroci na nek izlet, pa jim je tam turistični vodič strošek. Drugo je to,
               kdaj ti to kam skoči. Jaz dostikrat hodim z mojimi študenti, kaj, letos sem bi v
               Zagrebu je tako ena tetica skočila, počakaj, ali si ti na črno turistični vodik? Ne
               jaz svoje študente peljem po Zagrebu na Markovem trgu pred samim saborom. In se mi
               zdi, da je treba tudi te zadeve nekako malo bolj detajlno razmisliti, a veste. Pa evo
               sedaj ko o tem govorim s spomnim, ne vem, tudi navsezadnje, veste, že regulacija
               taksi služb, uberizacija le-teh. Veste, pogosto je taksist prva vstopna točka nekoga,
               ki mora vedeti vse živo. Govoriti par teh ključnih svetovnih jezikov in tako naprej.
                   Če si mi damo
               strategijo razvoja turizma, seveda ima lokalna samouprava pravico se odločiti koliko
               in kako se bodo šli. Ampak jaz se spomnim, pa to se ni kaj bistveno spremenil, ko sem
               pred desetletjem gledal podatke, je nekako tako tretjina občin sploh ni imela stalnih
               nočitvenih kapacitet, tretjina je imela tam do 20 postelj, kar je pogosto pomenilo,
               dajmo biti odkriti, da so imeli eno oštarijo za popoldanski počitek, ker vemo kaj
               pomeni, da ne bom nadaljeval in, veste, in potem se moramo mi resno o tem
               pogovarjati. Saj nekdo bo rekel, okej, sosednja občina pa ima. Včasih pa imaš pet
               občin, ki dejansko nimajo. In tu, recimo, ne vem, hostli, mladinski, tovrstni razvoj
               turizma lahko neka dodana priložnost. Sedaj nimamo tu kolega Laha, on bi tudi o
               zidanicah kaj povedal. Moja zelo priljubljena tema, mi imamo toliko teh gozdov, ne
               vem, če greste v Skandinavijo imate prav v Modi hišice ob drevesih. Pa mi nekaj kvazi
               glamping delamo, ki bi lahko tu kakšnega arhitekta sem povabil, da bi nam kaj
               razložil. In navsezadnje, da ne bom predolg, veste, če je to neka prioritetna
               dejavnost, ja klinc, potem moramo pa o integralnem proračunu se odločiti, pa najti
               več denarja za to. Ampak seveda tudi na način, da bodo ljudje lahko dostojno živeli
               od tega. Ker vsak, ki je resno probal turizem, to je krvavi kruh, zelo garaš, pa
               ogromno ljudi v turizmu ima zelo zelo mizerne in slabe plače, a veste. In potem
               pridemo do tega, da neka sprememba, neka rast v številu gostov ni nujno napredek. Jaz
               bi bil zelo happy, da bi mi v glavi dojeli, počakaj, ali mi res rabimo več turistov
               ali mogoče drugačnih. Veste, ker ni vedno količinska rast nekih podatkov vam ne
               pomeni, da je to dobro. Z nekim, evo s KNOVS smo šli gledati tisto, kaj so že našli,
               tisto luknjo v Postojnski jami, ki so včasih sedeli na telefonih v starem režimu, pa
               smo se pogovarjali z vodstvom, pa so rekli, da pač že razmišljajo o omejevanju obiska
               v tistih poletnih mesecih, ki so najbolj rizični. Navsezadnje, veste, ob CGP, ki se
               mi zdi, da bi nujno mi rabili dati enih 10 milijonov za en CGP, ki bo 20 let veljal,
               pa en ornk razpis, da se to izčisti, da je zelo prepoznavno, veste. Ker imamo mi neke
               zadeve, ki so se sedaj vsi norčevali- Kaj smo imeli? - te naše čebele, ki smo
               sfurali, pa je nekdo čebelico Majo gor pripopal na ta že rahlo zastareli znak I feel
               Slovenia. Tako se to nekako gospoda ne dela. In se mi zdi v tej neki kvadraturi
               kroga, jaz lahko razumem, sedaj imate različne igralce. Tu pa, seveda, ta taksa se
               številnim zdi visoka. Mogoče bi bil nek način drugi bolj primeren, da se iz
               integralnega proračuna kaj gleda. Bom rekel, najlažje pa nekako preživimo tudi
               turistično takso tisti, ki jo ne bomo polovičko plačevali ali nič, če vidimo, da se
               ta turistična taksa res vrne v nek kraj. Veste, in tu imam že jaz težave z Ljubljano,
               če Jankoviću toliko turistične takse pustim. Če se jaz iz centra že malo sprehodim,
               zadnjič sem šel zvečer na sprehod do Plečnikove cerkve v Šiški, pa če grem čez Modro
               laguno pa se vrnem mimo tržnice Šiška nazaj proti centru, bom težko rekel, da je to
               najlepše mesto na svetu. Mesto ni samo center. Slovenija ni samo Ljubljana. Slovenski
               turizem niso samo tri občine, ki milijon poberejo pa 20 občin, ki poberejo toliko in
               toliko. Jaz bi rad tudi, da ima Bela krajina nek drug in drugačen turizem, da moji
               Belokranjci lahko od tega živijo. Zvone bi seveda rad, da jim Belokranjci in Dolenjci
               lahko z zidanicami delamo turizem, ker se pač vi smejite, pa se mi zdi v osnovi dober
               predlog, ampak dobršen del tega, kar sem nanizal,  je verjetno za nek naslednji sklic Državnega zbora.
               Jaz bi bil pa zelo vesel čez nekih osem let ali čez desetletje - ali bom jaz v
               politiki ali ne, niti ni važno -, da ta turistična taksa ne bo več tam problem, da
               bomo to Slovenijo tako premaknili, da ne bo gorela voda, ali bo nekdo plačeval evro
               pa pol, dva evra, evro pa četrt. In to je v bistvu naloga politike in vseh nas, tudi
               vas tule, ki ste iz nekih stanovskih, civilnodružbenih, kakršnikoli organizacij, ste
               na nek način politika v širšem smislu.</p>
               <p>Hvala za besedo.</p>
            </sp>
            <sp xml:id="SDT7-OZG-nujna-54-2018-01-30.sp15">

               <speaker>PREDSEDNICA ANDREJA POTOČNIK:</speaker>

               <p>Hvala. Naj vas spomnim, gospod Trček, da je bila sprejeta Strategija trajnostne rasti
               slovenskega turizma v letu 2017 in tam je jasna usmeritev, Slovenija zelena, aktivna
               in zdrava destinacija za petzvezdnična doživetja. Kar se tiče grafične podobe
               Slovenije, pa naj samo rečem, da upam, da grafične podobe pač ne bomo sprejemali
               poslanci.</p>
               <p>Želi še kdo besedo od članic in članov odbora? <stage>/ oglašanje v ozadju/</stage></p>
            </sp>
            <sp xml:id="SDT7-OZG-nujna-54-2018-01-30.sp16">

               <speaker>DR. FRANC TRČEK (PS Levica):</speaker>

               <p><stage>/ mikrofon ni vključen/</stage> Moram replicirati…</p>
            </sp>
            <sp xml:id="SDT7-OZG-nujna-54-2018-01-30.sp17">

               <speaker>PREDSEDNICA ANDREJA POTOČNIK:</speaker>

               <p>Ni replike… <stage>/ oglašanje v ozadju/</stage> Izvolite, gospod dr. Franc Trček, razprava.</p>
            </sp>
            <sp xml:id="SDT7-OZG-nujna-54-2018-01-30.sp18">

               <speaker>DR. FRANC TRČEK (PS Levica):</speaker>

               <p>Ja, glejte, saj takih nekih »kao« strategij, ki so na rangu seminarske naloge mojega
               študenta, ki se me hoče na hitro rešiti, je bilo preveč. Mi rabimo bolj, a veste,
               oprijemljive neke strategije. Saj vem, saj sem jaz tudi pri kakih strategijah bil
               zraven, potem se nekaj vsi napol skregamo, potem pa napišemo neka taka splošna mesta.
               A veste, zame ni strategija, če piše, ne vem, v moji slavni, kar največkrat govorim,
               strategiji pametne specializacije, da bomo razvijali pametna mesta, pametno ovo,
               pametno onoi. Verjetno nobeden ne bo razvijal…</p>
            </sp>
            <sp xml:id="SDT7-OZG-nujna-54-2018-01-30.sp19">

               <speaker>PREDSEDNICA ANDREJA POTOČNIK:</speaker>

               <p>To ni zdaj tema, dr. Franc Trček…</p>
            </sp>
            <sp xml:id="SDT7-OZG-nujna-54-2018-01-30.sp20">

               <speaker>DR. FRANC TRČEK (PS Levica):</speaker>

               <p>… butaso ovo, butasto ono.</p>
            </sp>
            <sp xml:id="SDT7-OZG-nujna-54-2018-01-30.sp21">

               <speaker>PREDSEDNICA ANDREJA POTOČNIK:</speaker>

               <p>Prosim, no…</p>
            </sp>
            <sp xml:id="SDT7-OZG-nujna-54-2018-01-30.sp22">

               <speaker>DR. FRANC TRČEK (PS Levica):</speaker>

               <p>Ja, ne vi meni pravite… Saj jaz sem vse te strategije prebral, mogoče imamo teh
               strategij preveč, a veste. Jaz sem tam, kdaj je bilo, konec 90-ih so nas poklicali,
               so rekli, mi imamo toliko strategij pa tega na prostorskem razvoju, pa smo zmetali
               nekaj 10 milijonov mark, dajte iz tega napisati preambulo družbeno-prostorskega
               razvoja. Veste, jaz sem se s strategijami ukvarjal, ko večina vas še ni vedelo, kaj
               je strategija, ker niste bili v politiki takrat; ni treba mene o strategijah
               poučevati.</p>
               <p>Hvala za besedo.</p>
            </sp>
            <sp xml:id="SDT7-OZG-nujna-54-2018-01-30.sp23">

               <speaker>PREDSEDNICA ANDREJA POTOČNIK:</speaker>

               <p>Opozarjam vas, da vam izrekam opomin za žalitev.</p>
               <p>Želi še kdo besedo od članic in članov? Gospod Danijel Krivec, izvolite, imate
               besedo.</p>
            </sp>
            <sp xml:id="SDT7-OZG-nujna-54-2018-01-30.sp24">

               <speaker>DANIJEL KRIVEC (PS SDS):</speaker>

               <p>Hvala za besedo, predsednica.</p>
               <p>Lep pozdrav ekipi z ministrstva in vsem kolegicam in kolegom!</p>
               <p>Kolega Trček je imel danes že kar nekaj predavanj, tako bom jaz raje krajši in se ne
               bom tako daleč spuščal kot on. Ampak glede na njegovo predznanje, njegovo potikanje
               po svetu in po Sloveniji bi pričakoval, da pa vseeno kaj vidi, ko hodi po tej
               Sloveniji. Tako neki podatki, s katerimi je operiral, se meni zdijo tudi malo tako,
               no… Ponavadi me pozitivno preseneti, ampak tokrat me je pa malo negativno presenetil,
               kako komentira turizem, promocijo, turistično ponudbo, trende in tako naprej. In če
               še vedno govori, da imamo v Sloveniji večinoma domači turizem, se pač krepko moti;
               mislim, da je več kot 70 % na generalni ravni, za tisto območje, iz katerega jaz
               prihajam, pa lahko rečem, da je 95 % že tujih gostov. In da je bilo na tem področju
               veliko v preteklosti narejenega, kažejo tudi trendi, kajti obisk se povečuje, mogoče
               v nekem delu celo prehitro in mu ne sledimo tudi z ostalo ponudbo in storitvami ter
               vsem. In mislim, da je ta zakon, kakorkoli, lahko bi bil že prej, ampak tudi v tem
               trenutku zelo dobrodošel. Mislim, da prinaša rešitve na pravih področjih, vsaj za
               tiste generalne stvari. Jaz upam, da tudi ta bojazen, ki je bila izrečena s strani
               gospoda Misje, da bo ta promocijska taksa šla dejansko za promocijo, je v tem zakonu
               v zadostni meri varovana, kar se z njim strinjam. Enako je zapisan tudi v bistvu
               delež te takse, ki se pobere pri igrah na srečo, pa se ne vrača direktno v turistično
               področje. Mislim, da ga lokalne skupnosti vsaj v veliki meri bolj namenjajo za
               turistične projekte. Tako je to bilo tudi moje vprašanje.</p>
               <p>Kar se tiče nekaterih razprav okrog zmanjšanja turistične takse v primeru kampov, se
               pa ne morem strinjati,  kajti ne moremo izhajati iz izhodišč izpred 20 ali pa 30
               let, ko je bilo to res nekako, ne bom rekel manj vredno, ampak cenejše, prenočišče v
               zadnjem obdobju je dražje prenočišče, kot so sobodajalci. Tako se tu nimamo kaj
               sprenevedati. In v kampe hodijo premožni gosti, tisti, ki imajo kar dosti pod palcem,
               in tudi storitve v kampih so bistveno, bistveno na višjem nivoju, kot so bile v
               preteklosti, in ni praktično nobene potrebe, da bi tu delali razliko. Če pa gledamo z
               vidika nekih lokalnih skupnosti, pa v bistvu morajo za kampe zagotoviti še bistveno
               več storitev, ki se lahko financirajo iz turistične takse. Tako je s tega vidika to v
               zakonu pravilno rešeno. Svet gre naprej, trendi se spreminjajo in je prav, da se ta
               taksa izenači. Mi imamo samo, bom rekel, kot poslanska skupina, pa tudi sam eno
               dilemo glede višine turistične takse, zato smo predlagali tudi amandma. Nam se zdi ta
               preskok z evra dvanajst, petnajst, kar je zdaj, nekaj takega, turistična taksa, na
               dva in pol plus taksa za promocijo, kar znese 3,125 ali ne vem koliko, nekoliko
               veliko, predvsem zato, ker primerjamo tudi s sosednjimi državami, kjer je sicer na
               posamezni lokaciji tudi višja, generalno pa so te takse nekoliko nižje. Jaz sem že
               pri prvi obravnavi povedal, da razumem intenco in željo ministrstva, da kompenzira
               tisti izpad, ki ga v tem zakonu ni bilo možno vgraditi, to pa je obremenitev tudi
               drugih turističnih ponudnikov v destinaciji z neko, bom rekel, participacijo, kar se,
               jasno, v tem zakonu ni zgodilo, zato je bila želja, da je ta taksa mogoče nekoliko
               višja. Naš predlog je, da ostane sicer taksa v višini 2,5 evra, kot je predlagano,
               vendar da se tisti del za promocijo od tega dela izplača, se pravi, 15 % tega dela,
               da gre za promocijo. Menimo, da je vseeno večji del te takse treba nameniti lokalnim
               skupnostim in tistim, ki se direktno ukvarjajo, imajo več sredstev za izboljšanje
               storitev in ponudbe v destinaciji. In glede na to, da je že en del zakona ali pa ta
               koncesijska dajatev iger na srečo predvidena za promocijo, mi ocenjujemo, da je 15 %
               od te takse vseeno nek tak soliden znesek, ki bi vseeno zadostoval in izboljšal to
               promocijo. Tisti, ki poznate malo bolje turizem, veste, da je v tem trenutku sicer
               trend zelo pozitiven, obisk se povečuje, ne glede na to, koliko mi vlagamo. Jaz lahko
               povem za destinacijo, ki jo poznam, da je praktično za celo poletje že zbukirana, kar
               pomeni, da vse, kar bo, bo višek. Ampak to ne odvezuje tega, da se v promocijo
               namenja neka sredstva, vendar je po našem mnenju 15 % od te enotne turistične takse
               vsaj za ta prvi korak zadosti sredstev.</p>
               <p>Ostale stvari, ki so v zakonu, tudi z izboljšanjem skozi pripombe Zakonodajno-pravne
               službe, in videl sem, da je upoštevana tudi večina pripomb, ki jih je Turistična
               zveza Slovenije podala. Tako jaz generalno na ta zakon, moram reči, razen tega
               amandmaja, ki ga vlagamo na temo višine turistične takse in deleža, ki je namenjen za
               promocijo, v bistvu nimam in verjamem, da ga bomo danes verjetno tudi sprejeli.</p>
            </sp>
            <sp xml:id="SDT7-OZG-nujna-54-2018-01-30.sp25">

               <speaker>PREDSEDNICA ANDREJA POTOČNIK:</speaker>

               <p>K razpravi se je prijavil gospod Tomaž Gantar, potem dr. Franc Trček.</p>
            </sp>
            <sp xml:id="SDT7-OZG-nujna-54-2018-01-30.sp26">

               <speaker>TOMAŽ GANTAR (PS DeSUS):</speaker>

               <p>Hvala lepa, predsednica.</p>
               <p>Dober večer vsem!</p>
               <p>Torej, mislim, da Slovenija nima zelo veliko panog, na katere bi bila lahko ponosna
               ali pa ki jih ima možnost še razvijati ali potencirati. Če jih začnemo naštevati, ne
               bom vrstnega reda postavljal, ampak turizem je sigurno ena najpomembnejših
               gospodarskih panog, ki nam še vedno zelo veliko priložnosti odpira za izboljšave, za
               ponudbo na drugem nivoju,  tudi kolega Trček je govoril, odvisno kakšno strukturo
               gostov želimo, kaj jim lahko ponudimo in tako naprej. Razlogov sigurno je veliko, je
               več. Poleg, ne vem, naravnih danosti, ki so seveda enkratne, do neke
               kulturno-zgodovinske dediščine, pa ne nazadnje tudi varnosti kot enega pomembnih
               faktorjev za turizem. Je pa treba na drugi strani dati priložnost tudi občinam in
               posameznim regijam, da turizem lahko uspešno razvijajo.</p>
               <p>Na tem področju je bilo s strani države relativno malo narejenega, malo spodbud, malo
               možnosti. Tudi če gledamo v preteklosti, recimo, evropska sredstva, dalo se jih je
               pridobivati za večanje posteljnih zmogljivosti in tako naprej, zelo malo pa za
               vlaganje v potrebno infrastrukturo, tam, kjer dejansko prihaja do velikega oziroma
               povečanega obiska. Tudi, če si priznamo ali ne, Slovenija kot celota po posameznih
               krajih pač nikdar ne bo tudi na področju turizma enako razvita in enaka, ker pač to
               ne gre. Ne vem, na enem koncu je sneg pa so smučišča, na drugem je morje, vmes je
               nekaj drugega. Čisto enako verjetno za vse ne bo nikdar in tudi obisk zato verjetno
               ne bo nikdar povsod enak. Zato se mi zdi predlog ministrstva v tem delu dober, da se
               da možnost neke dodatne opcije občinam, da lahko v resnici vlagajo v turizem, ker v
               primeru izrednega, velikega obiska so tudi potrebe posameznega okolja bistveno večje.
               In tu vidim priložnost in možnost, da se nekaj ureja tudi z višjo turistično takso.
               Jaz verjamem, da nek majhen kraj ali pa občina, ki nima zelo veliko obiska, ne vidim
               nobenega pametnega in bistvenega razloga, da bi turistično takso dosti dvignila,
               prvič, iz tega ne bo nič naredila, ker itak ni obiska, in tudi potrebe nima za to.
               Nasprotno pa občina z veliko obiska, kjer moraš zagotavljati od drugačne urejenosti
               okolja, recimo, tudi infrastrukture, parkirišč, vsega mogočega, da ne govorimo samo o
               kakšnih lepotnih popravkih, je pač treba veliko vlagati. In jaz sem prepričan, da
               nihče od županov ne bo svojeglavo tega počel, ampak se bo to delalo brez dvoma tudi v
               dogovoru z gospodarstvom na tistem območju, ker brez tega pač ne gre. Tudi če želiš v
               občini razvijati turizem, ima vsak svoje vzvode v rokah, turistično gospodarstvo ima
               ene, seveda sama lokalna skupnost pa druge. In uspešnega razvoja na tem področju brez
               dobrega sodelovanja enih in drugih verjetno ni. In jaz sem prepričan, da ob
               pričakovanjih, ki sem jih velikokrat poslušal, kam gre turistična taksa, na kakšen
               način se porablja, kaj je občina naredila, da bo šel turizem korak naprej, da niti
               slučajno ne more priti v poštev, da ne bi bila sredstva namensko uporabljena v ta
               namen in da bo to vedno lahko v dogovoru, v katere projekte se tudi ta denar, ki ga
               lokalna skupnost dobi, navsezadnje prioritetno namenja; pa tu ne govorimo o ne vem
               kakšnih desetinah milijonov, če govorimo o najbolj turističnih občinah v državi, je
               to rang lahko nekaj milijonov. Se pravi, koliko lahko s tem narediš pri nekem
               pomembnejšem projektu, seveda znatno pripomore, da se napravi korak naprej. Čudežev
               se pa verjetno tudi s tem ne da delati.</p>
               <p>Jaz bi se tu strinjal - tudi sam imam malce dvoma v to, ali je res potreben tako
               velik delež promocijske takse. Res je, da se je mogoče v preteklosti preveč
               promoviralo zelo ozko usmerjena lokalna okolja. Čeprav mislim, da kot turistična
               destinacija Slovenija, kar je verjetno bolj naloga neke nacionalne organizacije, kot
               je STO, verjetno zdaj v tem trenutku zelo, zelo močne promocije kot celotna država
               manj rabi kot pa posamezne regije ali pa vlaganje v posamezne regije. Tako jaz seveda
               tu neke bojazni nimam. In še enkrat, predlog Ministrstva za gospodarski razvoj in
               tehnologijo se mi zdi dober. Bi pa bil zelo previden tudi pri izjemah, čeprav tudi te zakon dopušča
               lokalnim skupnostim v veliki meri. Jaz vidim tukaj večjo težavo potem seveda v
               izvajanju in v nadzoru, tudi bi se na en način sicer lahko strinjal tudi s tem, da ne
               more biti pri taki taksi, da ne gre seveda za obdavčitev ne bark, ne nepremičnin na
               ta način. Je pa res, da je treba potem na drugi strani en učinkovit način najti, da
               pa kljub vsemu na območjih, kjer je teh kapacitet zelo veliko in dejansko tudi
               obremenjujejo od ne vem, prometne, komunalne, vse infrastrukture in tudi zaradi tega
               moraš kar veliko vlagati v vse skupaj, da je nek način verjetno treba najti in glede
               na to, da tudi nepremičninskega davka v bistvu nimamo, govorimo o njem že dolgo časa.
               Je pa tukaj ena realna predpostavka seveda, da, če ima nekdo hišo 150 kvadratnih
               metrov, saj v naši občini, jaz sem prepričan, da pa tistih par mesecev bo ta hiša
               polna, enkrat bodo eni prijatelji, drugič drugi sorodniki, tretjič tretji, dejstvo
               je, da ti ljudje so notri. In, da je tudi ta pavšal v tem primeru ni zelo visok, ob
               tem, da je tudi kakor vem možnost v tem predlogu, da lahko tudi glede na sezone
               seveda to takso imaš drugače urejeno. Tako, da nalaga določeno odgovornost, predvsem
               vidim v tem zakon lokalnim skupnostim, županom, ki bodo mogli še kako dobro
               sodelovati, da bo barka pač usmerjena iz vseh koncev v eno smer in to je smiselno in
               zato saj pravim, še enkrat se mi zdi pobuda dobra. Zdaj tudi pri tem drugem delu
               seveda glede kampiranja in podobno, zdaj tudi tu jaz mislim, da je danes velika
               razlika med kampiranjem, vsaj v teh, dajmo reči, lepših lokacijah v boljših tudi
               kampih, vsi si praktično prizadevajo, da bi bili na višjem nivoju, kar pomeni tudi
               potrebna vlaganja in tudi ne vidim več, da bi bila ta delitev res na način kot je
               bilo nekako rečeno, reveži gredo v kampe, kdor ima pa denar gre pa v hotele, to ne
               drži, ne. Ali pa za veliko večino ne drži, ampak je to nek način preživljanja
               dopusta, ali boš mel kamper, kjer je drag gost pa boš šel v kamp, ali boš si želel v
               eni prikolici luksuzni v kampu, ali ne vem čem, ne vidim zakaj bi plačal, zakaj bi
               bil manj obremenjen v tem delu, mogoče izjema tisti šotorčki za enega, dva, ko
               pridejo. Predvsem pa saj pravim, mislim, da je problem, ko začneš izjeme delati,
               potem bo teh izjem nešteto, kdo bo malo bolj pritisnil, kdo bo malo bolj sposoben
               zlobirati, ne vem, na nek način si izboriti nekaj, ne vem, se mi ne zdi smiselno na
               ta način selekcionirati plačevanja teh prispevkov, predvsem ne z namenom, če
               pogledamo pod črto, da kljub vsemu je to denar, ki ga nihče drug ne bo v turizem
               vložil, teh vložkov pač drugače ne bo, s strani države se ne da dobivati ne vem kaj
               od tega in je to en relativno majhen delež in ena vzpodbuda občinam, da bodo tudi na
               tem področju nekaj v celotni državi seveda lahko naredile in v teh vidim jaz plus
               takega predloga zakona, pa tudi, če se komu zdi preveč. Glejte, jaz, res je, da imamo
               še vedno neko določeno število ljudi, ki ne more iti na dopust, res je, da imamo
               ogromno socialno ogroženih ljudi v državi, sem pa prepričan, da zaradi vseeno nekaj
               evrov zato dvomim, da bo nekdo zato ostal doma, ravno zaradi turistične takse.
               Problem so potem vse ostale cene, koliko plačaš ne vem, parkiranje tam, koliko plačaš
               vse ostale storitve, hrano, kaj dobiš, kako dobiš, ne turistična taksa, mislim, da ni
               to tista odločujoča, da se bo nekdo spravil na dopust ali ne. Tako, da, jaz upam, da
               bomo tole danes podprli in potem ne dvomim, da gre v pravo smer, da bo šlo in ne
               nazadnje, kot je bilo že rečeno, tudi Računsko sodišče bedi nad namensko porabo
               denarja, to ni efektivno, ampak je  dejansko, vem, da se to izvaja in tudi s te strani ne
               vidim neke nevarnosti, da bi bil ta denar ne namensko uporabljen in še enkrat kot
               rečeno, ena velika večina občin tudi iz te takse zelo, zelo, zelo malo dobi, se pravi
               govorimo o nekaj občinah, ki so že danes bolj razvite in, ki potrebujejo dejansko
               večja vlaganja, če hočejo napraviti korak naprej.</p>
               <p>Hvala.</p>
            </sp>
            <sp xml:id="SDT7-OZG-nujna-54-2018-01-30.sp27">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo ima dr. Franc Trček, pripravi naj se gospa Marinka Levičar.</p>
            </sp>
            <sp xml:id="SDT7-OZG-nujna-54-2018-01-30.sp28">

               <speaker>DR. FRANC TRČEK (PS Levica):</speaker>

               <p>Hvala za besedo.</p>
               <p>Glejte, naprej sem napovedal repliko, potem sem jo umaknil, čeprav je šel Danijel
               malo pod pas, pa ga v bistvu najbolj cenim od vseh v SDS, ker je drugače najbolj
               gospod, če se tako izrazim. Glejte, verjetno imamo težave v koncentraciji, jaz sem
               zelo jasno povedal, slovenski gost je še vedno prvi gost po državi izvora, če pa vi
               zdaj tako začnete, a veste mi se moramo tudi ob tem boljša raven vprašati, počakaj, a
               zdaj bomo pa vse te naše kot bi rekli v Mariboru, »ludeke« izrinili. A veste in mi
               imamo še vedno v spominu, pa ne zdaj nostalgija starega sistema, totalitarni del,
               včasih si imel delo pa si od dela lahko preživel, pa si šel z fabriko, če ne drugače
               v prikolico na morje, pustimo zdaj stati čigavo je bilo morje, ali pa si šel nekam v
               hribe ali gor in dol. A veste in tudi, če jaz ne bi bil iz Levice, kolega Gantar je
               zelo lepo povedal, mogoče mi boste pa ropotali ali komu drugemu čez kakšen mandat, ne
               zdaj pa nimaš prav, slovenski gost je pa na tretjem mestu gor in dol in to se mi zdi
               tudi problem, a veste, en tak problem je recimo vedno mladinski turizem, nimamo
               resnih politik za mladino pod 40 let, potem pa se nekam mora ta mularija iti hormone
               izživeti, če se tako izrazim, pa upam, da ne bom zdaj spet fasal opomin, tudi opomin
               je bil neopravičen, če sem se jaz 20 let nazaj ukvarjal s strategijami, kdo drugi se
               pa ni, sem se pač ukvarjal, nisem se pa ukvarjal z milijonom nekih drugih zadev. Zdaj
               nekako, da ne bom predlog, najbolj pošteno se bi mi zdela zadeva, da se taksa veže na
               kategorizacijo, tudi kampi so takšni in drugačni, sem kar v nekaj kampih bil, ampak
               seveda, potem se pojavi to kar je rekel kolega Gantar, ki je pač bil župan neke dokaj
               turistične občine, ene, ki verjetno dobi največ takse, pa ve, da so ti »penezi« še
               vedno premalo, je to pride malo zraven za »pofugirati« po domače povedano, ampak
               potem se spet pojavi vprašanje, ja, od kje bodo pa vzeli te manj razviti? Saj
               verjetno nekih 50 občin, ki ste omenjali, če ima par nekih zadev, saj se s tem niti
               ne bodo ukvarjali s to turistično takso, če vse skupaj nič ni, ampak mogoče bi pa
               radi, da nekaj je, pa, da nekdo od tega živi in tukaj stopi država zraven. In kot je
               tudi rekel kolega Gantar, seveda turistično gospodarstvo in lokalna skupnost skupaj,
               recimo meni je zelo všeč primer, ne vem, Jazz Cerkno, ki je en najboljših jazz
               festivalov kar jih imate v Evropi, ker vam pridejo res prvovrstni glasbeniki
               relativno za majhen denar par dni v Cerkno, a veste mene kot ljubitelju jazza ni nič
               lepšega, ko sem moral Marku Riboju razložiti kaj je Smukavec s koprivo, ker je sedel
               za sosednjo mizo, pa se noben ni moral spomniti kaj je to, zdaj lahko googlate kdo je
               Mark Ribo, ali pa, če hočete, Metal kamp v Tolminu, ker je imela najprej lokalna
               skupnost, joj, glej kakšni so te, potem pa so videli, metalci so bolj »peaceful« od
               hipijev v osnovi, a veste in neke take zgodbe razumeti in skozi to razvijati turizem
               ob seveda nekih »penezih« iz integralnega proračuna, kjer se gabi lahko razvija. A
               veste jaz kot človek, ki se je 6 let krvavo ukvarjal z turizmom, živim v tistem
               Mariboru, gledam tisto Pohorje, sprašujem Vlado ne vem kolikokrat, kaj bomo naredili
               s tistimi hoteli, enkrat sem dobil odgovor, ta belo, kar ste mi celo dokazovali, da
               večina kapacitet je itak privat na Pohorju. Jaz pravim, kdo ne ve imeti na celem
               Pohorju kadarkoli tisoč 200 ljudi, se nima s turizmom kaj ukvarjati, pa resno mislim,
               pa mislim eni Nizozemci bi noreli, da tam pridejo, a veste, eni najboljših poletnih
               gostov v Kranjski gori so Angleži, ki hodijo že tretjo, četrto generacijo, ki so mi
               rekli, jaz sem leta 78 si v Londonu kupil  vojaško specialko od Jugoslavije, vsako pot ve tam. Pa
               smo imeli recimo graničarsko pot, pa bi jo lahko do enega leta 95 še lepo vključili v
               turizem, pa nismo. Da ne bom predlog, in se mi zdi, seveda, potem bi pa morali začeti
               debato o kategorizaciji, ali je kategorizacija primerna ali ni, ali pri
               kategorizaciji goljufamo ali ne, ampak se mi zdi način rešitve, ki bi bil primeren je
               seveda v tej smeri. Zdaj, delno se strinjam s tem razmislekom Danijela okrog kampov,
               ne vem pa, če grejo zdaj spet vsi nekako v smeri nekega dragega glampinga, če se tako
               izrazim. In zdaj ta neka rešitev, ki bo, ne vem, če je ravno socialno pravični
               korektiv, ampak to je pa spet dotaknemo tukaj bolj ali manj pametnega obdavčevanja,
               če bi takso skozi kategorizacijo določali, potem bi se izognili temu kar pravi kolega
               Gantar, da potem vedno pridejo neke izjeme in potem se enkrat teh izjem nabere malo
               preveč, ali je potem nekdo užaljen, ki je bolj spretno se znal izpogajati za izjeme,
               ali pa kdo drugi ni. In tako je na nekem morju področij, a veste, mi bi se potem
               morali tukaj dotakniti tudi Airbnb, ker smo se prej malo zunaj pogovarjali, ko smo
               čakali na to pa nekako ne znamo v te zadeve ugrizniti, to sem nekako na tej točki
               ostal, jaz bom pač vzdržan glede teh taksa zgodb s strani Levice, nakazal sem nekdo
               stališče, ki se mi zdi najbolj pravično, sam zakon kot celota onkraj taks je pa
               dejansko problematičen kot tudi prej obravnavani prvi zakon, kjer ima premalo
               varovalk s strani politike, kdaj država pride zraven in kako pride zraven in kdo bo
               nadzoroval. Žal po dobrih 25 letih se je izkazalo, da slovenska politika ni tako
               zrela in se bojim, da še naslednjih 20 let ne bo, da bi sama sebe nadzorovala.</p>
               <p>Hvala.</p>
            </sp>
            <sp xml:id="SDT7-OZG-nujna-54-2018-01-30.sp29">

               <speaker>PREDSEDNICA ANDREJA POTOČNIK:</speaker>

               <p>Besedo predajam gospe Marinki Levičar.</p>
            </sp>
            <sp xml:id="SDT7-OZG-nujna-54-2018-01-30.sp30">

               <speaker>MARINKA LEVIČAR (PS DeSUS):</speaker>

               <p>Hvala predsednica za besedo, lepo pozdravljeni vsi prisotni.</p>
               <p>Jaz na široko in na dolgo ne mislim o turizmu razpravljati, čeprav bi tudi lahko, ker
               imam tudi različne izkušnje s področja turizma in tudi strategij in tako naprej, bom
               bolj konkretna. V prvem branju sem imela predvsem pripombe na turistično takso, na
               višino turistične takse, moja dilema je bila, da je morda tako kot je kolega Danijel
               rekel, ta skok, to povišanje takse previsoko. Jaz sem tukaj nekje videla amandma, da
               je bil k 17. členu, da se ta taksa iz 2,5 zniža na 2 evra. Zdaj v tem nadaljnjem
               predlogih amandmajev z današnjim, sem z včerajšnjim dnem z 30. januarjem tega ni več,
               v gradivu z 29. januarja je pa bilo, no tako, da jaz daj ne vem koliko, ali je zdaj
               predlagano znižanje te turistične takse ali ne. Če ni, potem jaz podpiram predlog, ki
               ga je dal poslanec Danijel Krivec, da pač tako uredimo to takso, da se tisti del
               promocijske takse šteje že v ta skupno turistično, mislim skupno takso. Jaz imam
               vseeno pomisleke in sem jih tudi že izrazila na plenarni seji, to v prvi obravnavi
               tega zakona, če so res vse občine zares izpolnjujejo to dolžnost, da vlagajo v
               turizem, kot sem sama videla po raznih teh turističnih krajih, recimo Podčetrtek se
               mi je zdel vzor, pa tudi zelo dobro sodelovanje med Termami Olimje in Podčetrtkom,
               tudi so poudarili, da eni brez drugega ne morejo, če ne bojo zgledno sodelovali.
               Poznam pa tudi občine, ki to ne delujejo, ki to ne  deluje, ne gre tako in tudi verjetno vsi sami kakšne
               take primere občin poznate, bom kar povedala primer, recimo Ankarana, jaz tam Ankaran
               malo bolj poznam, hodim že 15 let v Ankaran, čisto nič se ni naredilo za razvoj
               turizma in celo ovirajo sodelovanje med kampom in občino, tako, da tam imajo kar neke
               težave, ampak ne glede na to, jaz bom v končni fazi ta predlog podprla tako kot je
               sedaj, upam, da se bo to potem tudi z raznimi revizijami Računskega sodišča ali so
               sredstva res namensko porabljena ali ne dalo ugotoviti. Tako sva tudi že govorile z
               državno sekretarko gospo Evo. Kot sem že omenila, se zavzemam pač za znižanje te
               turistične takse in bom podprla amandma, ki ga je vložil poslanec Danijel Krivec, sem
               pa zadovoljna, da je v 22. členu ta turistična pavšalna turistična taksa, ki jo
               morajo plačati lastniki stanovanj v katerih pač ne živijo znižana iz 50 evrov na 45
               evrov, prav razumem, ne? Ja, ja in, da je dodan še en razred, jaz sem bila na
               stališču in še vedno sem, da je treba to turistično takso tudi, če gre za pavšalno
               takso bolj pravično razdeliti, med tiste, ki imajo majhno kvadraturo stanovanj in
               tiste, ki imajo veliko kvadraturo, po prejšnjem predlogu je bilo, da nad 70
               kvadratnih metrov vsi plačajo maksimalno 250 evrov, to je za 5 ležišč. Zdaj je
               vendarle še en odstavek, da od 90 metrov naprej je 6 ležišč in je potem malo višja
               taksa. S tem bodo pa tudi občine oziroma več bo denarja zbranega v ta namen, pa tudi
               pri plovilih sem mela enak pomislek, ker je bilo samo do 10 metrov in nad 10 metrov,
               zdaj je do 8 metrov, pa potem od 8 do 12 in nad 12 metrov, lahko bi še bolj
               razčlenjevali, ampak vseeno zadovoljna sem, da je tako in jaz si bi res želela, da bi
               se ta turistična taksa povečana vlagala res v razvoj turizma in, da bi občine res vse
               tako delale in ne vem, morda bi morali bolj biti aktivni turisti, ali pa te, ki imamo
               te izkušnje več s turizmom, da bi, kjer vidimo, da se to ne dela, prijavljali, ne
               vem, tem Računskemu sodišču ali kako bi več sodelovanja, mislim, da bi občine res
               bile, res vse občine ta sredstva namenjale v razvoj in promocijo turizma. No, to mi
               bo gospod Misja mogoče več v nadaljevanju povedal, bi pa še rekla no, da
               preštudirajte na Ministrstvu za gospodarstvo ta predlog Zakonodajno-pravne službe, da
               to obdavčenje teh nepremičnin, pavšalno obdavčenje je vprašljivo, to bi vas prosila,
               da preučite, tudi zaradi tega, ker vem, da se v velikih primerih to izigrava, vem, da
               se ljudje, ki imajo te kapacitete prijavljajo, da so stalni prijavljeni tam, v
               resnici pa niso, so samo tako, so turisti, ampak so na stalnem prebivališču
               prijavljeni začasno v tem turističnem pa za stalno, da jim ni treba te takse
               plačevati, takih primerov je kar precej, jaz jih tudi osebno poznam, tako, da tole
               vas bi prosila, da bi v nadaljevanju preučili ta predlog oziroma pripombo
               Zakonodajno-pravne službe, toliko za enkrat in hvala.</p>
            </sp>
            <sp xml:id="SDT7-OZG-nujna-54-2018-01-30.sp31">

               <speaker>PREDSEDNICA ANDREJA POTOČNIK:</speaker>

               <p>Želi še kdo razpravljati od članic in članov?</p>
               <p>Gospod Danijel Krivec, izvolite.</p>
            </sp>
            <sp xml:id="SDT7-OZG-nujna-54-2018-01-30.sp32">

               <speaker>DANIJEL KRIVEC (PS SDS):</speaker>

               <p>Ja, hvala za besedo.</p>
               <p>Saj počasi bomo verjetno vsi zelo podobno razmišljali, tudi kolega Trček bo verjetno
               se strinjal z nekaterimi stvarmi, tako kot se bom jaz z njegovimi, ampak nekatere
               stvari, kot sem rekel, je malo mimo udaril na začetku. Zdaj kar se tiče te pavšalne
               turistične takse, je bila že v preteklosti in zadeva je bila do Ustavnega sodišča
               preverjena, ker odloki občinski so bili že v preteklosti presojeni in tukaj ne vidim
               nobene težave, tako, da Zakonodajno-pravna služba je opozorila nato, da je to lahko
               sporno takrat, ko se bo uvedel nepremičninski  davek in takrat bo pač drugače zadeva morala biti
               rešena, do takrat pa to stoji in kot sem rekel, bilo je preverjeno do, bom rekel,
               najvišje instance ali se to lahko, seveda je pa to odvisno od posamezne lokalne
               skupnosti in na kakšen način uredi in običajno je to urejeno na število postelj v
               nekem počitniškem objektu oziroma v objektu, ki ni opredeljen za oddajo. Tako, da
               tukaj po moje ne sme biti težave, ker je to že v zdajšnjem zakonu veljalo in ni bilo
               nobenih pravno formalnih zadržkov glede tega, zdaj, veliko vas je govorilo o tem čemu
               je namenjena turistična taksa, zdaj, da ne bo pomote, tudi tukaj je bilo veliko
               dileme v preteklosti, predvsem takrat, ko se je že ta, bom rekel, taksa iz naslova
               iger na srečo opredelila kot sredstva, ki so namenjena turizmu oziroma projektom v
               turizmu. Zdaj, v nekem obremenjenem okolju je projekt v turizmu tudi to, da so
               odpadki pravilno urejeni, da ne bo pomote, da je vodovod na pravi način rešen v nekem
               turističnem območju, da so ceste porihtane, tako, da bilo je že večkrat presojeno
               tudi s strani Računskega sodišča, kaj to pomeni, ker vsa ta sredstva gredo v
               integralni proračun, tudi lokalnih skupnosti in lokalna skupnost se mora odločiti in
               na pravi način argumentirati zakaj v neke stvari vlaga in zakaj ne. In ta dilema je
               bila tudi na občinskih svetih, sploh v tistem prvem obdobju kaj pomeni vlaganje, to
               pomeni od označevanja do ne nazadnje kompletne infrastrukture, ki služi tako
               domačinom, kot turistom in tista občina, ki se odloči za razvoj turizma pač mora
               gledati na vse te aspekte in sploh ta vlaganja, če je to kar ste vsi omenjali, se
               pravi neka povezava med turistično in gospodarstvom oziroma tistimi, ki plačujejo
               takso in lokalno skupnostjo, ki mora skrbeti za nek razvojnega območja, tudi iz
               vidika infrastrukture, to nikoli ni sporno in se vedno najdejo pravi projekti s
               katerimi so kasneje vsi zadovoljni. Kot sem rekel, ne nazadnje je tudi odvoz odpadkov
               v nekem turističnem območju v času največjega obiska se najmanj podvoji ali pa
               potroji, tak čisto banalen primer, pa, če bo nekdo rekel, ali je odvoz odpadkov
               turistična dejavnost bo vsak rekel ne, ampak, če ne bo to urejeno na pravi način, ne
               bo noben kamp funkcioniral in noben hotel in noben turistični ponudnik v neki
               destinaciji. Tako, da ta več plasnost turistične takse mi je po mojem mnenju čisto
               razumljiva in jo moram reči, da tudi Računsko sodišče ne problematizira, to kar ste
               prej govorili o tem, kako bo treba zdaj to nadzirati. Namenjena je vlaganju ravno
               temu, da se cela destinacija dvigne na vseh področjih, jasno, da so pa običajno
               glavni akterji in protagonisti tisti, ki to takso zbirajo, se pravi hotelirji,
               ponudniki ali v kampih ali v sobah, ki usmerjajo v lokalnih skupnosti tudi neke
               prioritete na projektih in jaz tukaj ne vidim nobene težave. Tako, da res kar se tega
               tiče po mojem ne sme biti problema, zato sem tudi rekel, da je v bistvu celo večji
               del infrastrukture ali pa nekih storitev zagotovljen za neke kampe, kot pa za neke
               urbane dele, kjer so hoteli ali pa sobodajalci, celo več te takse se nameni za
               ureditev neke infrastrukture in nekih storitev, ki jih koristijo ravno ti uporabniki.
               Tako, da jaz, kot sem rekel, še enkrat, ko bomo prišli do tega 17. člena se bom
               oziroma ne vem kje je že taksa, v tistem členu kjer smo dali amandma, bom še enkrat
               razložil, to višino, naš predlog je pač, da je to enotna taksa 2,5 evra, tako kot je
               bil predlog ministrstva, vendar se od tega odšteje še del promocijske, ne pa, da se
               promocijska zaračuna še nad ta poseben del takse.</p>
            </sp>
            <sp xml:id="SDT7-OZG-nujna-54-2018-01-30.sp33">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi se je prijavil še gospod Matjaž Han, potem pa še dr. Franc Trček.</p>
            </sp>
            <sp xml:id="SDT7-OZG-nujna-54-2018-01-30.sp34">

               <speaker>MATJAŽ HAN (PS SD):</speaker>

               <p>Ja, jaz, dober večer, kljub temu, da je ura pol 9, je prav, da tudi jaz nekaj
               rečem.</p>
               <p>Zdaj ne domišljam si, da bom ravno pomagal pri razmišljanju vseh, ampak vseeno. Zdaj
               dejstvo je, da je segment turizma v naši državi zelo pomemben segment v gospodarstvu
               in, da se moramo turizma, bom rekel, resno lotiti, predvsem tisti, ki se s turizmom
               vsakodnevno ukvarjate in, ki vam je  v bistvu turizem tudi en del preživetja.</p>
               <p>Vi skupaj se moramo seveda vprašati zakaj je v tej Sloveniji, hvala bogu, tak porast
               turizma. Ena zadeva je seveda, za moje pojme, urejena infrastruktura, turistična
               infrastruktura in tudi lokalna infrastruktura, ki se je teh zadnjih 20 letih uredila
               in na to smo lahko vsi skupaj ponosni. Druga zadeva je, seveda, geostrateška pozicija
               Slovenije, kjer nam omogoča, da smo v središču Evrope. In za moje pojme glavna zadeva
               zakaj je v tej naši Sloveniji tak porast turizma je ta varnostna situacija v svetu.
               Narod ne leti več v Egipt, ne leti več v Tunizijo, ne leti ne vem kam in hodi v ta
               del Evrope, hvala bogu, ker je, bom rekel, država spoznana kot zelo varna država. Jaz
               bom rekel tako, jaz upam, da bo mir po celem svetu. Upam pa, da bomo še na tak način
               lahko tudi turisti pridobivali. Je pa sedaj tudi čas, da mi našo slovensko
               destinacijo okrepimo. In okrepimo jo lahko samo, seveda, z neko dobro promocijo, da
               bodo ljudje sploh vedeli kje je Slovenija. Včasih se, bom rekel, na nek način mi
               Slovenci smo relativno zelo razgledan narod. Zelo težko nas kdo naheca na kateri
               celini je kakšna država. Potem pa kdaj bereš v kakšnem mediju, ko Nizozemci ne vedo
               kje je v bistvu Slovenija ali pa, ne vem, celo Avstrijci ne vedo točno mogoče
               nekateri kje je Slovenija. Zato je treba na nek način to našo destinacijo
               promovirati. Za to je treba imeti neka sredstva. Sedaj ali ste tisti, ki se s tem
               ukvarjate, prav izračunali je to 2 evra ali je 2 in pol evra ali je en evro in pol.
               Najbolj slabo je, da bi sedaj tu lecitirali kdo da več oziroma kdo se bori za manjšo
               takso. Dejstvo je pa, da smo se nekaj pogovarjali, pa da nekatere stvari niso takšne
               kakršne so. Če se spomnite, zadnjič ko sem gledal pred novim leto neko oddajo, 93
               leta na silvestrovo v Sloveniji je bilo v Ljubljani okoli 200 ljudi. Danes jih je par
               sto tisoč ljudi v Ljubljani ko silvestrujejo. In to je treba na nek način, za moje
               pojme, spoštovati in nadgraditi.</p>
               <p>Tudi ne drži in jaz upam, da bomo vsi skupaj dojeli, mi imamo 200 županov, tudi jaz
               sem bil eden izmed njih, ni vsaka občina turistična občina v tej državi. Ampak vsak
               župan pravi, ko predstavlja neko strategijo, ko nagovarja svoje ljudi, mi smo
               turistična občina. Ma jok, ma nisi turistična destinacija in nikdar ne boš. Ampak
               tudi to moramo znati v Sloveniji, mogoče bo še malo Save priteklo v našem koncu, da
               bomo pač ugotovili, da mogoče smo turistična občina, ampak za določene segment. In tu
               bomo morali znati na nek način tudi dojeti. Turizem je preprosto neka zgodba, ki jo
               moramo znati prodati.</p>
               <p>Jaz edino kar bi naredil eno od izjem, je tukaj gospod rekel glede teh mladih in
               hostlov, kjer bi jasno vložil amandma, kjer bi mladim, starim med 18 in 30 let, to
               so, bom rekel, tisti, ki so v skladu z definicijo mladih zavzeti, da bi se tistim 50
               % v hostlih, ne vsem hostlih, ampak predvsem v teh hostlih, ki se jim reče - Kako ste
               rekel? - tako da se jim tako omogoči, da imajo 50 % popust pri tej taksi.</p>
               <p>Kar se tiče pa kampiranja pa moram reči, da sem jaz zelo blizu razmišljanju Danija.
               Pa moram reči, pri svoji lastni izkušnji, jaz tudi kampiram in žal na Hrvaškem, ampak
               to je, gospe in gospodje, ratala najdražja turistična zgodba. Eni imamo neke pavšale
               in danes tiste mobilne hišice montirajo po tistih turističnih kampih in ljudje
               masovno letijo v tisto 
               plastično hišico za 200 evrov na dan in je za dve, tri leta razprodano. Ne gre ravno
               tu za nek socialni korektiv in da sedaj v kamp hodijo samo reveži. Nasprotno, v kamp
               hodijo, za moje pojme ljudje, ki imajo relativno več denarja. V apartmaje, tudi
               hotele pa hodijo ljudje, ki si lahko to, bom rekel, kjer so na nek način skoraj
               cenejši. Jaz bi tu mogoče malo z rezervo to vzel. Jaz bom seveda podprl ta zakon.
               Glede na to, da to hitro sprejmemo jaz upam, da bomo do Državnega zbora, tisti
               amandmaji, ki bodo odprti, da bomo o njih še malo podebatirali. Načeloma pa mislim,
               da gre v pravo smer in da moramo turizmu omogočiti, da bo Slovenija se znala
               predstavljati v tujini in da bo pokazala Slovenijo kot turistično zanimivo državo, ki
               je ne samo lepa, ki je tudi predvsem varna in v katero se ljudje radi vračajo. Hvala
               lepa.</p>
            </sp>
            <sp xml:id="SDT7-OZG-nujna-54-2018-01-30.sp35">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam dr. Francu Trčku.</p>
            </sp>
            <sp xml:id="SDT7-OZG-nujna-54-2018-01-30.sp36">

               <speaker>DR. FRANC TRČEK (PS Levica):</speaker>

               <p>Hvala za besedo. Dve kratki dopolnili. Čeprav seveda SDS in Levica se ideološko ne
               strinjata ravno glede tega, kako bi furali gospodarstvo, se strinjam glede tega kar
               si govoril, za kaj se vse nameni lahko turistična taksa. Sedaj, ko sem se poslušal
               sem se spomnil, v Mariboru meni študent iz Rogatca za nalogo pri predmetu prostorska
               sociologija naredil, kako bi izboljšal odvoz odpadkov v Rogatcu, ker je lep trg in ko
               pride tisti kamion v ponedeljek, ali kdaj, na pol vse zastane.</p>
               <p>Neka zadeva, to, kar je govorila kolegica Levičar, sem jaz še bolj levičar kot ona
               verjetno, veste, ni vse samo v kvadraturi, nekaj je tudi v vrednosti. V moji rojstni
               vasi Zilje imaš lahko bajto, ki je manj vredna kot nek apartma v Portorožu ali kje.
               In sedaj če bi tu hoteli pravično obdavčevati bi seveda morali gledati tudi
               vrednost.</p>
               <p>Na koncu o revežih, poglejte, če resno beremo našo ustavo revežev v Sloveniji sploh
               ne bi smelo biti. Kako smo pa prišli do njih, dobro, to se nekako ve.</p>
               <p>Jaz bom podprl ta amandma, ki ga je kolega Han predlagal. Verjetno če bi ga Levica
               vložila ga bi reda radi povozili, ker imate ta pogojni refleks.</p>
               <p>Za konec bi pa rekel, eden mojih političnih vzornikov je Olof Palme, žal že pokojni.
               Kot mlad je ogromno prepotoval. In ko je prišel na pomembne funkcije je dal befel
               njihovi mladiki, zunanjem ministrstvu, da ko se pojavi njihov študent na ambasadi, da
               mu morajo pomagati, kar so včasih tudi malo pikico zlorabljali. Prideš tam, ostal sem
               brez denarja, dobro, tu imaš malo. Meni se zdi, da, ja, moramo mladim omogočati, kot
               jaz temu rečem, da brez Mojce Mavec gredo čez planke. Hvala.</p>
            </sp>
            <sp xml:id="SDT7-OZG-nujna-54-2018-01-30.sp37">

               <speaker>PREDSEDNICA ANDREJA POTOČNIK:</speaker>

               <p>Hvala. Matjaž, izvoli.</p>
            </sp>
            <sp xml:id="SDT7-OZG-nujna-54-2018-01-30.sp38">

               <speaker>MATJAŽ HAN (PS SD):</speaker>

               <p>Samo okoli porabe takse, saj v 15. členu jasno piše. V 15. členu vse piše za kaj se
               ta taksa uporablja in med njimi tudi, pod 7. točko, za razvoj in vzdrževanje javnih
               površin namenjenih turistom, vzdrževanju, urejanju parkov in tako naprej. Vse jasno
               piše v 15. členu za kaj se lahko ta taksa porablja.</p>
            </sp>
            <sp xml:id="SDT7-OZG-nujna-54-2018-01-30.sp39">

               <speaker>PREDSEDNICA ANDREJA POTOČNIK:</speaker>

               <p>Hvala. Ugotavljam, da ni več želje po razpravi k 1. členu, h kateremu ni vloženih
               amandmajev. Zato zaključujem razpravo in prekinjam sejo za 15 minut, da se še
               dogovorimo o dveh amandmajih.</p>
               <p>Sejo nadaljujemo ob 20.55.</p>
               <p><stage type="time">(Seja je bila prekinjena ob 20.39.)</stage>
               </p>
               <stage type="time">(Seja se je nadaljevala ob 20.54.)</stage>
            </sp>
            <sp xml:id="SDT7-OZG-nujna-54-2018-01-30.sp40">

               <speaker>PREDSEDNICA ANDREJA POTOČNIK:</speaker>

               <p>Nadaljujem s prekinjeno 54. nujno sejo Odbora za gospodarstvo. In sicer smo
               zaključili pri razpravi k 1. členu in v razpravo dajem 2. člen in predlog za, samo
               trenutek, da najdem ustrezne  dokumente, k 2. členu in amandma odbora koalicijskih
               poslanskih skupin. Želi kdo razpravljati? Ugotavljam, da ne, zato prehajamo na
               glasovanje k 2. členu in amandmaju odbora koalicijskih poslanskih skupin.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 3. člen h kateremu ni predlaganih amandmajev, ugotavljam, da ni
               želje po razpravi, zato jo zaključujem in v razpravo ter na glasovanje dajem 4. člen
               in amandma koalicijskih poslanskih skupin. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo in na glasovanje dajem 5. člen in amandma koalicijskih poslanskih skupin.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 6, 7 in 8. člen h kateremu ni predlaganih amandmajev, ker ni želje
               po razpravi jo zaključujem. V razpravo in na glasovanje dajem 9. člen in dva
               predlagana amandmaja, najprej predlog za amandma odbora koalicije in nato amandma
               poslanske skupine Italijanske in Madžarske narodne skupnosti. Na glasovanje sedaj
               najprej dajem amandma odbora na predlog koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>In sedaj na glasovanje dajem še amandma Poslanske skupine Italijanske in Madžarske
               narodne skupnosti. Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 10. in 11. člen h katerima ni predlaganih amandmajev, ker ni želje
               po razpravi jo zaključujem in na glasovanje in v razpravo dajem 12. člen ter amandma
               koalicijskih poslanskih skupin. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 13. in 14. člen h katerima ni predlaganih amandmajev, želi kdo
               razpravljati? Ugotavljam, da ne, zato zaključujem razpravo. In v razpravo ter na
               glasovanje dajem 15. člen in sicer in amandma na predlog Poslanske skupine
               Italijanske in Madžarske narodne skupnosti. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>V razpravo in na glasovanje dajem 16. člen in amandma koalicijskih poslanskih skupin.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>V razpravo in na glasovanje dajem 17. člen in amandma Poslanske skupine SDS.</p>
               <p>Gospod Danijel Krivec, izvolite imate besedo.</p>
            </sp>
            <sp xml:id="SDT7-OZG-nujna-54-2018-01-30.sp41">

               <speaker>DANIJEL KRIVEC (PS SDS):</speaker>

               <p>Ja, še enkrat, še zadnjič še oglašam.</p>
               <p>Naš predlog je, da se turistična taksa ohrani v višini 2,5 evra enotno in, da se od
               tega 15 % nameni za promocijsko takso. To utemeljujemo s tem, da so primerljive
               sosednje države nekje v tej višini in, da bi bilo pretirano povečanje mogoče v tem
               trenutku nesprejemljivo. Zdaj vsi boste rekli, saj o tem se odločajo občine, vendar
               vemo, da vsaj do zdaj je bila praksa, da so bile občine nekako usklajene pri najvišji
               vrednosti, po drugi strani  pa se mi zdi, da 15 % za promocijsko takso je v tem
               trenutku vseeno veliko več kot je zdaj, ko ni v bistvu nič in se zadeva napaja iz
               integrala, po drugi strani pa je Vlada sprejela turistično strategijo in to pomeni,
               da mora zagotoviti na državnem nivoju tudi neka sredstva in menim, da je bistveno
               bolj potrebno, da ostane večji del sredstev lokalnim skupnostim za neposredno
               vlaganje v turistični razvoj. Še vedno ostane 15 % za generalne projekte, poleg že te
               takse iz naslova koncesij iz iger na srečo, po drugi strani pa mora ministrstvo
               zagotoviti tudi nek del integrala, kajti, če je sprejel neko strategijo, se mora tudi
               na tem nivoju pravilno odločiti. Jaz vem, da je to stvar posameznih ministrov in
               posameznih Vlad, vendar prevaliti vso obveznost na gosta, mislim, da bi bilo po mojem
               mnenju prehud preskok iz te zdajšnje cca. evro na praktično 3,25 evre je zelo velika
               sprememba in, če vemo, da so sosednje države nekje pod tem zneskom v veliki meri, je
               to po mojem mnenju za podpreti in ohraniti neko primerno višino.</p>
            </sp>
            <sp xml:id="SDT7-OZG-nujna-54-2018-01-30.sp42">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Ugotavljam, da ni več želje po razpravi k 17. členu, zato prehajamo na glasovanje k
               17. členu oziroma k amandmaju Poslanske skupine SDS. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje in razpravo k 18. členu in dvema predlaganima amandmajema in
               sicer najprej bomo glasovali o predlogu za amandma odbora koalicijskih poslanskih
               skupin.</p>
               <p>Gospod Matjaž Han, ja izvolite.</p>
            </sp>
            <sp xml:id="SDT7-OZG-nujna-54-2018-01-30.sp43">

               <speaker>MATJAŽ HAN (PS SD):</speaker>

               <p>Ja, jaz bom zdaj ta amandma podprl zato, da bo člen odprt, da bomo lahko do plenarke
               sprejeli tisto kar smo se prej na nek način dogovorili, da bodo mladi od 18 do 30
               leta starosti kadar prenočujejo v nastanitvenih objektih vključenih v mednarodno
               mrežo mladinskih prenočišč imeli 50 % popusta.</p>
               <p>Hvala.</p>
            </sp>
            <sp xml:id="SDT7-OZG-nujna-54-2018-01-30.sp44">

               <speaker>PREDSEDNICA ANDREJA POTOČNIK:</speaker>

               <p>Dr. Franc Trček, izvolite.</p>
            </sp>
            <sp xml:id="SDT7-OZG-nujna-54-2018-01-30.sp45">

               <speaker>DR. FRANC TRČEK (PS Levica):</speaker>

               <p>Ja, hvala.</p>
               <p>Jaz bom tudi ta amandma podprl, bi pa rad, da imamo res več tovrstnih dejanskih oslov
               v Sloveniji, ne pa tistih, ki glumijo, da so to.</p>
               <p>Hvala.</p>
            </sp>
            <sp xml:id="SDT7-OZG-nujna-54-2018-01-30.sp46">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Ugotavljam, da ni več želje po razpravi, zato prehajamo na glasovanje k 18. členu in
               amandmaju odbora na predlog koalicijskih poslanskih skupin. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasovati pa je še potrebno o predlogu za amandma odbora Poslanske skupine NSi k
               istemu členu. Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 19. člen h kateremu ni predlaganih amandmajev, ugotavljam, da ni
               želje po razpravi, zato jo zaključujem in v razpravo ter na glasovanje dajem 20. člen
               in amandma odbora na predlog koalicijskih poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem in na glasovanje 21. člen in amandma na predlog koalicijskih
               poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo in na glasovanje dajem 22. člen in amandma na koalicijskih poslanskih
               skupin za amandma odbora. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje in v razpravo dajem 23. člen in amandma  odbora na predlog koalicijskih poslanskih skupin.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 24. do 31. h katerim ni predlaganih amandmajev, ugotavljam,
               da ni želje po razpravi, zato jo zaključujem in v razpravo ter na glasovanje dajem
               32. člen in predlog za amandma odbora na predlog koalicijskih poslanskih skupin.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 33. do 49. h katerim ni predlaganih amandmajev, ugotavljam,
               da ni želje po razpravi, zato jo zaključujem in v razpravo ter na glasovanje dajem
               50. člen ter amandma odbora na predlog koalicijskih poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člen od 51. do 54. h kateremu ni predlaganih amandmajev, ker ni
               želje po razpravi, jo zaključujem. In v razpravo in na glasovanje dajem 55. člen in
               predlog za amandma odbora na predlog koalicijskih poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem še 56. člen h kateremu ni predlaganih amandmajev, ker ni želje po
               razpravi, jo zaključujem.</p>
               <p>V skladu z prej sprejeto odločitvijo odbora, prehajamo še na glasovanje o vseh členih
               skupaj, prosim, da glasujemo še o tem. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Ugotavljam, da so členi sprejeti.</p>
               <p>S tem zaključujem obravnavo predloga zakona na Odboru za gospodarstvo, vsi sprejeti
               amandmaji bodo vključeni v dopolnjen predlog zakona, ki bo sestavni del poročila
               odbora, določiti moramo še poročevalca na seji Državnega zbora, predlagam, da sem to
               sama, kdo temu nasprotuje? Ugotavljam, da ne in s tem zaključujem to točko dnevnega
               reda.</p>
               <p>Sedaj predlagam še, da bi Državni zbor predlog Zakona o spodbujanju razvoja turizma
               obravnaval že na februarski seji, odboru v razpravo in sprejem predlagam še naslednji
               sklep. Odbor za gospodarstvo predlaga, da se na dnevni red 38. seje Državnega zbora
               uvrsti naslednja točka dnevnega reda, Predlog Zakona o spodbujanju razvoja turizma,
               druga obravnava, EPA-2373-VII. Želi kdo razpravljati o tem predlogu? Ugotavljam, da
               ne, zato prosim, če lahko glasujemo še o tem sklepu. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda in s tem tudi 54. nujno sejo Odbora za
               gospodarstvo, vsem se zahvaljujem za konstruktivno debato in vam želim še lep večer
               in srečno do doma.</p>
               <p>Hvala. <stage type="time">Seja se je končala 30. januarja 2018 ob 21.09.</stage>
               </p>
            </sp>
         </div>
      </body>
   </text>
</TEI>