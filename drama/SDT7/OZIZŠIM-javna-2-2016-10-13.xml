<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-javna-2-2016-10-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0DA4620112A4DD06C1258043004A775C</idno>
               <idno type="custom" subtype="day">E68F7F722448AD88C125805200540879</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E68F7F722448AD88C125805200540879</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-javna-2-2016-10-13.OZIZŠIM" n="2">
               <name>javna predstavitev mnenj</name>
               <date when="2016-10-13"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-javna-2-2016-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-javna-2-2016-10-13.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO JAVNA PREDSTAVITEV MNENJ O PREDLOGU ZAKONA O SPREMEMBAH IN DOPOLNITVAH ZAKONA O VISOKEM ŠOLSTVU</stage>
            <stage type="date">(13. oktober 2016)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje,
            znanost, šport in mladino. </stage>
            <stage type="time">Seja se je pričela ob 9.02.</stage>
            <stage type="mag"/>


            <sp xml:id="SDT7-OZIZŠIM-javna-2-2016-10-13.sp1">

               <speaker>PREDSEDNICA DR. MIRJAM BON KLANJŠČEK:</speaker>

               <p><stage xml:id="SDT7-OZIZŠIM-javna-2-2016-10-13.stage6">/ Izključen mikrofon./</stage> Hvala, dobro. Se opravičujem. Še enkrat. Pričenjam javno
               predstavitev mnenj o predlogu Zakona o spremembah in dopolnitvah zakona o visokem
               šolstvu, ki ga organizira Odbora za izobraževanje, znanost, šport in mladino, kot
               matično delovno telo za obravnavo tega predloga zakona.</p>
               <p>Odbor je odločitev za organizacijo javne predstavitve mnenj sprejel na 21. redni seji
               5. oktobra letos. Pozdravljam vse prisotne udeleženke in udeležence javne
               predstavitve mnenj, predstavnike Ministrstva za izobraževanje, znanost in šport, vse
               vabljene, predstavnikov sredstev obveščanja ter gledalke in gledalce, ki nas
               spremljate preko TV zaslonov.</p>
               <p>Namen javne predstavitve mnenj je pridobiti mnenje in stališča strokovne in širše
               javnosti k navedenemu predlogu kot podlago za nadaljevanje obravnave predloga zakona
               na matičnem delovnem telesu. Javna predstavitev bo podala odgovore na vprašanja, ki
               so bila objavljena s sklicem.</p>
               <p>Še nekaj tehničnih napotkov. Uvodno predstavitev predloga zakona bo v imenu
               predlagateljev podal državni sekretar, dr. Tomaž Boh, za njim bosta dobila besedo
               rektor Univerze v Ljubljani dr. Ivan Svetlik in predsednik rektorske konference, dr.
               Dragan Marušič. Uvodnemu delu bo sledila razprava ter vprašanja in komentarji
               udeleženk in udeležencev. Vse, ki bi radi razpravljali lepo prosim, da izpolnite
               prijavnico k razpravi, ki jo imate pred seboj na klopeh ter jo oddate meni oziroma
               mojim strokovnim sodelavkam tako, da bom lahko vsako napovedano razpravljavko ali
               razpravljavca tudi predstavila. Vse razpravljavce lepo prosim, da svoje razprave
               omejite na največ 5 minut.</p>
               <p>Odmor ni predviden, obveščam pa vas, da si med potekom predstavitve mnenj lahko v
               avli pred dvorano postrežete s pijačo. Hrane in pijače ni dovoljeno prinašati v
               dvorano.</p>
               <p>Prehajamo na uvodno predstavitev predloga zakona. K uvodni besedi vabim predstavnika
               predlagatelja predloga zakona, državnega sekretarja, dr. Tomaža Boha. Izvolite.<stage type="mag"/>
               </p>
            </sp>
            <sp xml:id="SDT7-OZIZŠIM-javna-2-2016-10-13.sp2">

               <speaker>DR. TOMJAŽ BOH:</speaker>

               <p>Hvala lepa za besedo, spoštovana predsedujoča, spoštovane poslanke, spoštovani
               poslanci, spoštovani udeleženci današnje javne predstavitve mnenj.</p>
               <p>Pred nami je danes predstavitev mnenj o spremembi in dopolnitvi Zakona o visokem
               šolstvu, ki bo, vsaj upamo tako na Ministrstvu za izobraževanje, znanost in šport,
               prinesla še en dodaten kamenček v mozaiku javnih razprav, z vsemi ključnimi deleži
               visokošolskega prostora, zainteresirano javnostjo in seveda z vami, poslanci in
               poslankami. Predlog novele zakona, ki je pred nami je rezultat intenzivnega dela in
               dialoga v zadnjem letu, v katerem je ministrstvo od oktobra 2015 novelo Zakona o
               visokem šolstvu pripravljala v sodelovanju z deležniki. Zavedamo se, da je na
               področju visokega šolstva mnogo strok, vsaka s svojim legitimnim pogledom in zato je
               sklicevanje na eno samo stroko v tem kontekstu zgolj in samo parcialen pogled.</p>
               <p>Skladnost širine zainteresirane javnosti so bili divergentni tudi interesi, ki so jih
               deležniki tokom procesa zagovarjali. Toda ključno je bilo zavedanje vseh, da so
               spremembe potrebne. Potrebne predvsem zaradi dviga kakovosti slovenskega
               visokošolskega prostora in s tem povezane možnosti in zmožnosti študentov za študij
               na odličnih slovenskih visokošolskih ustanovah. Drugič, omogoča stabilnost delovanja
               sistema, predvidljivega in stabilnega sistema financiranja ter njegove vsebinske
               prilagodljivosti in kot tretji element, o katerem so se, smo se deležniki v delovni
               skupini strinjali, da je pomembno odpiranje visokošolskega prostora tako navzven, kot
               navznoter.</p>
               <p>Zavedamo se, da je v proces vsak od deležnikov vstopal s svojo predstavo in s svojimi
               legitimnimi interesi, zato je jasno, da tudi predlagana besedila, če ga gledamo kot
               seštevek členov v mnogočem ni po godu kateremu izmed deležnikov. Tako, da pomembnejše
               je, da kljub obilici dreves še vedno vidimo gozd in to verjamem, ad smo si enotni.
               Besedilo predstavlja odgovor na izhodiščna vprašanja in kot celota ustrezno odgovarja
               na zastavljene izzive. Že v svojem nastopnem nagovoru je ministrica, dr. Maja Makovec
               Brenčič poudarila, da bo sprememba zakonodaje potekala korakoma, najbolj nujen del v
               noveli, čemur bo potem sledil še temeljitejši premislek in nadaljevanje dela na
               sistemskem zakonu. Skupaj z raziskovalnim delom oziroma raziskovalnim sistemskim
               zakonom. In to v tem trenutku že aktivno počnemo, delovna skupina tako za področje
               sistemskega zakona visokega šolstva, kot raziskovanja oziroma raziskovalne
               dejavnosti, je v polnem teku.</p>
               <p>Omeniti je potrebno tudi dejstvo, da je bilo v zadnjih letih več bolj ali manj
               uspešnih, večinoma pa ne do konca pripeljanih poskusov sistemskih sprememb zakona, ki
               so se vse po vrsti izjalovile praviloma zaradi nasprotovanja katere od ključnih
               javnosti. Zato je usklajen stopenski pristop po našem trdnem prepričanju primernejši
               in boljši. Nekatere spremembe namreč ne smejo čakati, kajti prostor, katerega del
               smo, je globalen in postaja vedno bolj tekmovalen. Slovenija se temu ne more izogniti
               tudi, če se s tem, kot posamezniki ne strinjamo.</p>
               <p>Razprava in izmenjava mnenj sta najosnovnejši orodji za dosego legitimnosti končne
               odločitve. Verjamemo, da je ni nikoli preveč, toda slediti morajo tudi končne
               odločitve in realizacija. Verjamemo, da bo današnja razprava prinesla nekatere nove
               poglede in argumente, toda želimo si, da se v razpravi ne bi izgubljali ob pikah in
               vejicah posameznih členov, temveč v razpravi izhajali iz temeljnega cilja. Lahko
               trdimo, da so členi delovne skupine kritični… Člani delovne skupine kritično
               diskutirali o različnih delih zakona, toda bili so si in smo si enotni, da je
               predlagana novela zakona korak v pravo smer in to na ministrstvu za izobraževanje,
               znanost in šport trdno verjamemo tudi danes in trdimo, da predlog kot celota
               odgovarja na ključne izzive prihodnosti, ki pa bodo še dopolnjeni, kot rečeno v
               sistemskem zakonu.</p>
               <p>Ministrstvo je pred imenovanjem delovne skupine, ki je delala na tej noveli
               identificiralo ključna področja za spremembo Zakona o visokem šolstvu, za večjo
               kakovost visokega šolstva, visokih šolskih zavodov<stage type="mag"/> <stage xml:id="SDT7-OZIZŠIM-javna-2-2016-10-13.stage9">(nadaljevanje)</stage> in visokega šolstva na splošno. Pri tem smo sledili
               tudi odločbi Ustavnega sodišča in ključna področja. Identificirana področja so:
               zakonska neurejenost proračunskega financiranja visokega šolstva, večja kakovost
               visokošolskih zavodov, pomembnost mednarodne odprtosti visokošolskih zavodov,
               presplošni pogoji za ustanavljanje visokošolskih zavodov, bolj vključujoč sistem
               upravljanja zavodov in pa večja povezljivost visokošolskega sektorja s trgom dela.
               Vsak od navedenih elementov je tesno povezan s celotnim sistemom visokega šolstva, ki
               v skladu s cilji Resolucije o nacionalnem programu visokega šolstva in odločba
               ustavnega sodišča iz leta 2011 terja celovito sistemsko ureditev tega področja.
               Zlasti v razmerju do definiranja javne službe v visokem šolstvu, raziskovalno
               razvojni in raziskovalno razvojni dejavnosti. Ministrstva bo ta vprašanja pospešeno
               urejalo v letu 2017 in kot rečeno že v pripravi izhodišč za zakon, ki ga delamo
               oziroma na katerem aktivno delujemo že sedaj. Če Slovenija želi postati družba
               znanja, kar je ena ključnih prioritet te vlade, Ministrstva za izobraževanje, znanost
               in šport in verjamem tudi družbe kot celote, potem potrebujemo spremembe normativnega
               okvirja. Nadejamo se, da bo današnja razprava prispevala nove oziroma dodatne
               argumente in predloge, poglede, na podlagi katerih bo sprejemanje novele v naslednjih
               tednih sprejemljivo za vse deležnike. Predlog novele o visokem šolstvu razumemo kot
               pomemben korak pri uresničevanju zavez iz Resolucije nacionalnega programa visokega
               šolstva in predvsem ključne ideje oziroma ključnega poudarka, ki je znanje, je javno
               dobro in visoko šolstvo naša skupna javna odgovornost. Kaj prinaša novela je jasno.
               Kakšne so ureditve, kakšne so rešitve, ki smo jih predvideli, je bilo že večkrat
               prediskutirano v zadnjih tednih, zadnjih mesecih in nenazadnje bolj ali manj v
               zadnjem letu od ustanovitve delovne skupine. Zaradi tega in zaradi tega, da
               prihranimo čas za razpravo, v detajle ne bom šel. Pa vendar, verjamemo, da je predlog
               smer v katero gremo prava, verjamemo, da bomo danes prišli in izčistili še nekatere
               predloge oziroma še nekatere rešitve in da bomo v naslednjih tednih kot rečeno in v
               naslednjih mesecih prišli do konsividiranega in usklajenega predloga zakona, za
               katere verjamemo, da je potreben, da ga je potrebno sprejeti in za katerega
               verjamemo, da znotraj deležnikov prevladuje prepričanje, da so potrebni in konsenz o
               potrebnih spremembah. Torej ni vprašanje ali ampak je vprašanje kako, na kakšen način
               in verjamem, da z današnjo razpravo bomo prišli korak bližje temu konsenzu, ki je
               potreben za legitimnost končne odločitve. Hvala lepa vsem, ki se boste danes
               konstruktivno udeležili razprave, prispevali svoj delež k oblikovanju končnega
               predloga. Veselim se že skupaj s svojimi kolegi te razprave, teh novih idej. Hkrati
               pa se zavedamo, da je to šele prvi korak, da s sistemskim zakonom bomo nadaljevali in
               marsikatero izmed rešitev, marsikaterega izmed poudarkov, ki bodo danes
               izpostavljeni, morali oziroma z veseljem implementirali tudi v novem sistemskem
               zakonu. Hvala lepa. Toliko zaenkrat in še enkrat hvala lepa že v naprej za vašo
               razpravo in mnenja.</p>
            </sp>
            <sp xml:id="SDT7-OZIZŠIM-javna-2-2016-10-13.sp3">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Zdaj pa dajem besedo rektorju Univerze v Ljubljani, dr. Ivanu
               Svetliku. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp4">

               <speaker>DR. IVAN SVETLIK:</speaker>

               <p>Lep dober dan vsem in hvala za besedo. Spoštovane in spoštovani, jaz bi rad samo in
               predvsem izrazil podporo naše univerze. Jaz mislim, da lahko govorim tudi o <stage type="mag"/> <stage xml:id="SDT7-OZIZŠIM-javna-2-2016-10-13.stage11">(nadaljevanje)</stage> drugih naših univerzah o
               podpori novele tega zakona. Mi vsi vemo, da to ni končna in idealna rešitev, je pa
               kompromis, ki smo ga dolgo iskali med seboj udeleženci v tem procesu. Zakaj predvsem
               podpiramo te rešitve? Podpiramo jih predvsem iz treh razlogov: Prvič zato, ker se s
               tem vzpostavlja stabilnejše financiranje visokega šolstva, nenazadnje do te spremembe
               58. člen ustave v tem delu ni bil realiziran, pa vemo, da imamo ustavo že precej
               dolgo; drugič, ker omogoča prehod iz programske na institucionalno reakreditacijo,
               kar pomeni, da bomo na univerzah lahko lažje, hitreje se odzivali na potrebe okolja,
               ko gre za spreminjanje programov; mi smo velikokrat kritizirani, da smo preokorni,
               prepočasni in ta poteza nam seveda to omogoča, hkrati pa s tem tudi razbremenjujemo
               del NAKVIS, ki se v primeru, da bi šli po starem naprej, mislim, da duši v tem delu
               in ga težko kvalitetno opravlja; in tretjič, ker ob Slovenščini kot temeljnem jeziku,
               česar se vsi zavedamo na univerzah in tudi v tej smeri delujemo, odpira možnost
               prožnejše uporabe tudi tujega jezika. To so tri ključne stvari po našem mišljenju.
               Kar zadeva jezika, jaz bi se predvsem temu posvetil, ker je bilo največ polemik o tem
               vprašanju. Bi rekel to, da smo univerze usklajevale rešitve glede tega vprašanja in
               smo prišli tudi do usklajenega predloga, smo pa seveda še vedno odprti, da se kakšna
               dopolnitev kar se tega tiče tudi napravi. Mislim pa, da gre tukaj predvsem za to ali
               so ali smo univerza vredna zaupanja, ko gre za našo temeljno odgovornost –
               odgovornost tudi do Slovenskega jezika in kulture. Če dovolite, bi samo na primeru
               Ljubljanske Univerze povedal pravzaprav kaj vse je skrb in kaj vse delujemo za to, da
               bi to svoje poslanstvo izvrševali. Cela vrsta programov je neposredno usmerjenih na
               razvoj jezika, kulture, na fakultetah kot sta Filozofska zlasti in pa tudi druge in
               na akademijah. Mi imamo vzpostavljen center za Slovenščino kot tuji jezik, ki skrbi
               za Slovenščino in na naši univerzi in seveda tudi po svetu. Po svetu imamo 57
               lektoratov Slovenskega jezika in vsako leto se vključi v učenje Slovenskega jezika na
               teh lektoratih okoli 2.500 tujcev in seveda to lahko delamo dostikrat na podlagi
               reprocitete – če se mi ne odpiramo drugim, se tudi drugi ne bodo odpirali nam. Tečaji
               Slovenskega jezika za tujce, študente in profesorje tečejo na naši univerzi in vsako
               leto se jih vključi vsaj 400. Zadnji podatek je 450 slušateljev. Mi bi jih vključili
               več, interes je večji. Upamo, da bo tudi ministrstvo, država naklonila temu v
               prihodnje več sredstev. Eden od korakov, ki je zdaj že storjen je novi razpis za
               internacionalizacijo, ki vključuje tudi učenje Slovenskega jezika za vse tiste, ki
               prihajajo k nam. Na naši univerzi smo vzpostavili pripravljalni modul mu rečemo, ki
               vključuje predvsem učenje Slovenskega jezika, seznanjanje s kulturo, kulturnim
               prostorom v katerega prihajajo naši oziroma naši potem sicer tuji študentje, zato, da
               bi se lažje potem vključili v redno izvajanje programov v Slovenščini. Mi imamo preko
               2.000 takih študentov in njim namenjamo ta modul zato, da bi se lahko čim hitreje
               jezikovno, kulturno in sicer integrirali v naše okolje. Seveda pa moram hkrati
               povedati, da študenti, ki prihajajo na izmenjave za en semester ali dva, niso v
               stanju in jih ne moremo naučiti Slovenščine, da bi lahko v Slovenščini potem
               spremljali tudi delo in seveda v tem primeru rabimo tudi uporabo tujega jezika. Mi
               zahtevamo od naših predavateljev, od naših raziskovalcev, da objavljajo tudi v
               Slovenščini, sicer jim ne dopuščamo<stage type="mag"/>
               <stage xml:id="SDT7-OZIZŠIM-javna-2-2016-10-13.stage13">(nadaljevanje)</stage> napredovanja v višje nazive. To je posebna zahteva, ki smo jo uvedli
               ne tako dolgo nazaj. In seveda za tiste, ki jih zaposlujemo redno, za stalno, je v
               pogodbi, ki jo sklenemo z njimi tudi zahteva, da se v določenem roku potem, če
               nameravajo ostati tukaj, naučijo Slovensko. V pripravi imamo tudi tisto čemur pravimo
               jezikovna strategija. Skratka, jaz mislim, da ti podatki dovolj nazorno kažejo, da to
               poslanstvo, ki ga univerza ima opravljamo odgovorno in z vso resnostjo. Seveda pa ima
               univerza tudi druga poslanstva. Drugo poslanstvo je odpiranje v svet, povezovanje s
               svetom, ne le na področju raziskovanja ampak tudi na področju izobraževanja. Zato
               tudi ponujamo programe v tujih jezikih. Predvsem v Angleščini, kot je razvidno iz te
               prosojnice, zato imamo skupne programe tudi z drugimi univerzami in zato ponujamo
               tudi posamezne predmete v tujem jeziku. Naj povem, da če se razgledate okoli, boste
               videli, da dobre Evropske univerze ponujajo podobno kakor mi. Zelo omejeno število
               programov na prvi stopnji, ker vsi ugotavljajo, da tukaj je poudarek na domačem
               jeziku zelo pomemben. Recimo Nemške univerze, tudi druge univerze, da pa zelo odprejo
               ali v celoti odprejo možnost predavanj v tujem jeziku na drugi in tretji stopnji. In
               mi ne delamo prav nič drugega kot delajo te univerze. Ob tej razpravi okoli uvajanja
               oziroma možnosti uporabe tujega jezika, je bilo seveda izpostavljeno veliko vprašanj
               in jaz bi to imenoval črni scenarij z vprašajem. Jaz mislim, da je tukaj bilo preveč
               direktno sklepanje o tem kako bi in bo uporaba Angleškega ali drugega tujega jezika,
               ogrozila slovenski jezik. Mislim, da praksa ne kaže tega. Praksa kaže, vsaj na
               primeru naše univerze, lahko rečem, da verjetno velja tudi za druge, nek drug možen
               črni scenarij, ki izhaja iz dejstva oziroma iz predpostavke, da bi se utegnili preveč
               zapirati pred uporabo tujega jezika in če bomo to delali mi sami na naših univerzah,
               potem bo seveda prišlo do zmanjševanja izmenjav študentov, tu jih imamo kar nekaj
               zdaj na teh izmenjavah, na naši univerzi jih pride 1.600 vsako leto, ven jih pošljemo
               1.300 na druge univerze, manj bo tujih študentov, ki pri nas stalno študirajo, manj
               izmenjav osebja, manj tujega osebja, ki prihaja k nam in se potem pri nas zaposluje
               in seveda tudi manj skupnih programov in projektov. Ta dejavnost se, če bi zelo
               striktno začeli omejevati uporabo Slovensko jezika, bi se lahko zmanjševala namesto,
               da bi se povečevala. In to seveda vpliva neposredno na kakovost izvajanja naših
               programov, raziskovalnih, izobraževalnih, na kakovost objav, ki jih in število objav,
               ki jih v mednarodnem prostoru naši raziskovalci plasirajo. To bi vplivalo na slabšo
               usposobljenost naših študentov, ker s tem, ko mi vključujemo tuje študente in tuje
               predavatelje, ustvarjamo mednarodni prostor pri nas. Tukaj se seznanjajo ljudje z
               drugimi jeziki, z drugimi kulturami in v takem okolju bo večina naših diplomantov v
               prihodnje delovala v kolikor že ne deluje. Nenazadnje s tem bi seveda tudi zmanjšali
               dotok sredstev za izvajanje posameznih projektov. Skratka ta scenarij je za nas zelo
               vprašljiv, da tako rečem problematičen, ker nas vodi lahko v osamitev univerze in
               nevidnost univerze. Zdaj sta dve univerzi, tudi druge Slovenske univerze vidne v tem
               mednarodnem prostoru, če bi šli po tej poti, potem nam grozi, da bomo postali tako
               rekoč tako univerze, kot tudi visokošolske institucije, nevidni v tem prostoru. In to
               seveda lahko vpliva na pospešen beg naših študentov in raziskovalcev v tujini. Vi
               spremljate podatke o tem koliko mladih ljudi se že zdaj vključuje v srednje šole v
               tujih državah in koliko tudi na univerze.<stage type="mag"/> <stage xml:id="SDT7-OZIZŠIM-javna-2-2016-10-13.stage15">(nadaljevanje)</stage> Te številke ne štejemo več samo v stotinah ampak v
               tisočih. In če bodo zaznavali naši mladi ljudje, da to okolje zanje, ki ga mi
               ponujamo, študijsko raziskovalno ni primerno, se bo ta tok selitev na druge
               inštitucije še nadaljeval in vi veste, da se ti ljudje ne vračajo v tolikšnem številu
               kot bi mi želeli nazaj. In samo vprašamo se lahko v kakšnem jeziku potem ti ljudje
               poslušajo predavanja na nemških univerzah na angleških univerzah in v kakšnem jeziku
               predavajo naši mladi doktoranti, ki gredo na te univerze na teh inštitucijah. Zato
               mislim, da si je treba zares postaviti vprašanje in seveda nanj tudi odgovoriti. V
               smislu ali ni bolje odpirati Slovenske univerze tudi z uporabo več jezikov in
               sobivanja kultur, kot pa jih potiskati na obrobje in s tem izgubljati vse več
               Slovenskih študentov in raziskovalcev in zmanjševati tudi zanimanje za slovenske
               univerze in slovenski jezik. Omenil sem, dal podatek koliko ljudi učimo Slovenski
               jezik. Če se bomo mi zapirali, če ne bo tega pretoka, potem tudi tujcev Slovenščine
               ne bomo mogli učiti, pa bi radi, da bi čim več tujcev se Slovenščine naučilo, bodisi
               tistih v tujini ali pa tistih, ki k nam prihajajo. In seveda izgubljali bomo te naše
               ljudi. Samo za primer, na dobrih, da tako rečem primerljivih univerzah v Evropi,
               boste našli vsaj 15 odstotkov tujih študentov ali več, pri na jih imamo recimo na
               naši univerzi okoli 9 odstotkov, tujih učiteljev pa imajo dosti več kot mi, nad 20
               odstotkov. Pri nas smo zelo zaprti, neka 2 odstotka jih naštejemo. Zato seveda
               apeliram na vse, ki se boste vključevali v odločanje, dajte razmisliti trezno o tem
               vprašanju in odločite se v korist Slovenije, zlasti pa mlade generacije za v
               prihodnje. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp5">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Zdaj pa dajem še besedo predsedniku rektorske konference, doktor
               Draganu Marušiču. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp6">

               <speaker>DR. DRAGAN MARUŠIČ:</speaker>

               <p>Pozdrav vsem prisotnim. Hvala lepa za povabilo in za organizacijo te predstavitve
               Novele zakona o visokem šolstvu. Zagovarjal bom stališče rektorske konference, ki
               novelo podpira. Ni sicer idealna, ne rešuje vseh problemov, ampak v dovoljšnji meri,
               tako da vse štiri univerze ga podpirajo. Za začetek bi vašo pozornost usmeril za 23
               sekundni video. Potem pa bom nadaljeval. Ali bo delovalo tole? Ne. Če je mogoče bi,
               če ne bom pa brez tega. Ali zvok je? Skoraj bi rabil to. Povedano mi je bilo, da je
               to mogoče.</p>
            </sp>
            <sp xml:id="SDT7-OZIZŠIM-javna-2-2016-10-13.sp7">

               <speaker>PREDSEDNICA DR. MIRJAM BON KLANJŠČEK:</speaker>

               <p>Očitno ne gre.</p>
            </sp>
            <sp xml:id="SDT7-OZIZŠIM-javna-2-2016-10-13.sp8">

               <speaker>DR. DRAGAN MARUŠIČ:</speaker>

               <p>Žal potem, bom pač moral zgolj z besedami opisati. Tukaj imam en kratek video, ki si
               ga lahko najdete tudi na spletu. Je pa, gre za eno tovarno ima prostore bivše skupne
               države, ki je<stage type="mag"/> <stage xml:id="SDT7-OZIZŠIM-javna-2-2016-10-13.stage17">(nadaljevanje)</stage> v lasti
               Južnih Korejcev <stage xml:id="SDT7-OZIZŠIM-javna-2-2016-10-13.stage18">/ nerazumljivo/</stage> Južnih Korejcev. Ta kratek video prikazuje razmere in
               pa tudi razno razne obrede v tej tovarni. Začne se s pozdravom managementa,
               Korejskega managementa, potem pa se nadaljuje z dokaj sramotnim poklonom, klečanjem
               in sklanjanjem glav delavcev, ki delajo za minimalno plačo. Jaz to vežem tudi na
               uporabo jezik. Jezik je samo eden od atributov državnosti neke skupnosti. Ampak, če
               ta skupnost nima v lasti svojega gospodarstva v dovoljšnji meri, potem je tudi
               uporaba jezika, suverena uporaba jezika, slej kot prej ne pomaga. Žal mi je, da tega
               ni bilo mogoče. Jaz izhajam iz predpostavke, da je vsem nam tukaj, ki smo se tukaj
               zbrali, nam je za preživetje in razvoj Slovenije in njenih prebivalcev. Visoko
               šolstvo je tukaj ključnega pomena. Visoko šolstvo in znanost na ustrezni ravni
               seveda. Prvič zato, ker določa pozicijo države v svetovni skupnosti, ni potrebno
               veliko truda, da ugotovite, da tisti, ki sicer držijo najmočnejše pozicije v svetu,
               so ob enem tudi tisti, ki imajo zelo razvito in zelo proporzivno visoko šolstvo in
               znanost. Ob enem visoko šolstvo, seveda, če se dovolj dobro navezuje na gospodarstvo,
               tudi povečuje proporzivnost gospodarstva in nekaj kar mogoče ne vemo prav dobro ampak
               je znano dejstvo, da visoko izobraženo prebivalstvo neke države, tudi zmanjšuje
               stroške zdravstva. Kajti znane so svetovne študije, ki povedo, da visoko izobražen
               človek, tik pred upokojitvijo da veliko več, veliko bolj skrbi za svoje zdravje kot
               pa nekdo, ki je nizko izobražen na začetku svoje kariere.</p>
               <p>Že profesor Svetlik je omenil kako nam odhajajo cele generacije. No, prejšnji teden
               smo na Tarči lahko slišali, da v štirih letih je odšla cela generacija oziroma v
               lanskem letu približno 8.000 mladih ljudi. Med njimi je tudi mnogo tistih, ki
               odhajajo študirati v tujino. Mogoče samo en drobec. To sem malo preiskoval pred leti.
               V letu 2014 je izmed slovenskih udeležencev na matematičnih srednješolskih, ne samo
               matematičnih srednješolskih, iz naravoslovja in lingvistike in računalništva
               udeležencev Slovenije, tukaj je številka 10 od 58 udeležencev, že takoj po srednji
               šoli odšlo študirati v tujino. Moja teza je, da je tega za razliko od tistega kar je
               bilo pred dvajsetimi leti, ko je redko kdo odšel na študij v tujino po srednji šoli,
               tega zdaj že zagotovo več kot deset odstotkov tistih najambicioznejših. Univerze so
               tako dobre in tako kvalitetne kolikor je neto razlika med tistim, ki prihajajo na
               študij v državo in tistih, ki odhajajo iz te države na študij v tujino. V tem smislu
               je nujno potrebno nekaj narediti. Mi na rektorski konferenci menimo, da ponavljam še
               enkrat tisto kar sem na začetku povedal, v vsaj začetek, začetni pogoji za preboj
               Slovenske znanosti in visokega šolstva v svet, je s to novelo bilo opravljeno.
               Predvsem iz treh razlogov: Sistem financiranja je urejen. Ni mi težko priznati, da
               sem sam sodeloval pri tem. Tako, da kritika na tisto kar je urejeno pa tudi kritika
               na moj angažma, zato ker postavlja financiranje odmika od glavarin. Glavarine so samo
               v manjši meri. V veliko večji meri pa drugi elementi, med drugim tudi sodelovanje z
               gospodarstvom in pa znanstvenoraziskovalna uspešnost in po novem tudi umetniško
               delovanje. Ob enem je poleg tega, da je sistem dovolj stabilen, ker se spreminja iz
               leta v leto v določenem odstotku omogoča tudi tisto, kar se je nekoč zapisalo kot
               cilj 1 odstotek, s tem edino kritiko, ki bi jo imel, ampak to seveda ni bilo odvisno
               od delovne skupine, da je ta ciljno <stage type="mag"/>
               <stage xml:id="SDT7-OZIZŠIM-javna-2-2016-10-13.stage20">(nadaljevanje)</stage> leto, ko se doseže odstotek predaleč v prihodnosti.</p>
               <p>Zdaj, vem, da je največji problem vprašanje jezika. Jaz mislim, da je zaradi drugih
               pozitivnih elementov te novele tukaj potrebno najti kompromis. Konkretno Univerza na
               Primorskem, že ko sem tukaj v dvojni vlogi, relativno dobro živi že v teh razmerah,
               ko je omogočeno paralelno izvajanje študijskih programov v tujih jezikih. Tudi
               resursov takih nima, da bi mogla kaj dosti program izvajati v tujem oziroma Angleškem
               jeziku in konkretno v tem trenutku samo dva. Razumem pa potrebo predvsem tistih
               univerz, ki so močneje vpete v internacionalni prostor, da njihov razvoj je odvisen
               tudi od sprostitve teh pogojev. Ampak, kot sem že na začetku povedal – tako kot je
               odvisna obstanek nekega naroda in države od seveda uporabe lastnega jezika, je
               odvisno tudi od tega v kolikšni meri bomo obvladovali in imeli v lasti gospodarske
               družbe. In od tega kakšen jezik se bo tam uporabljal kot komunikacijski jezik.
               Zagotovo vem, da… V kolikor še gre, če je banka Italijanska, saj je to dvojezično
               območje. Kako pa je v drugih gospodarskih družbah? Kakšen jezik je tam jezik
               komunikacije? Tako, da če skrbimo za to kako se bo poučevalo na univerzah, ne
               pozabimo tudi na tisti drugi element realnega gospodarskega sveta. Zdaj ali bomo
               govorili svoj jezik še naprej je za to, ker smo vpeti v globalni svet, predvsem za
               manjše države, je po mojem mnenju najustreznejša strategija to, da povečamo kritično
               maso prebivalcev, ki obvladajo jezik globalne komunikacije, sicer se zapremo in
               pademo v tarkijo <stage xml:id="SDT7-OZIZŠIM-javna-2-2016-10-13.stage21">(?)</stage> in pa seveda nujno je tudi povečati število tujcev, tistih, ki
               najlažje, tistih, ki prihajajo študirati, da se naučijo jezika naše države oziroma
               jezikov, če govorimo še o jezikih manjšin. Nekako bi pričakoval s strani države
               oziroma resornega ministrstva to kar ima za početi v osnovni in srednji šoli, da bodo
               sploh prišli študirati z ustreznim znanjem Slovenskega jezika, nekako ni v domeni
               visokega šolstva oziroma univerz ampak tistih, ki izobražujejo na teh dveh ravneh.
               Čim več ljudi naučiti, da bodo zmožni strokovne argumentacije v lastnem jeziku in pa
               kar je bistveno, vključevanje tujih študentov v intenzivno učenje Slovenskega jezika.
               Mi na Univerzi na Primorskem smo letos to uvedli kot obvezo za vse tiste tuje
               študente. Morajo nujno imeti tudi opraviti tečaj, vsaj na najosnovnejši ravni jezika,
               Slovenskega jezika. In seveda potrebno je naučiti ljudi, da bodo znali globalno
               komunicirati, sicer bomo prišli do tega, da bomo preveč zaprti, da bi sploh znali in
               zmogli voditi to državo. Zdaj, jaz razumem, da je glavna točka nesoglasij 8. člen in
               rešitev, reševanje, rešitev kako bomo rešili vprašanje uporabe Slovenskega jezika in
               drugih jezikov. Sem za rešitev, ki bo seveda zadostila ustavnim določilom uporabe
               Slovenskega jezika ampak hkrati tudi dovolj odprla prostor povezovanja slovenskih
               univerz s tujino. Skratka, internacionalizacijo. Eno brez drugega nima pravzaprav
               nobenega smisla. V kolikor se mi samo internacionaliziramo in odpremo uporabi tujega
               jezika, hkrati pa ne poskrbimo za svoj jezik, potem nima smisla, da državo še imamo,
               ker naša država jasno sloni v pretežni meri na tem, da imamo v uporabi svoj jezik. Po
               drugi strani pa samo strogo slediti oziroma videti samo to, samo slovenski jezik in
               nič drugega, ne pa tudi potrebe po internacionalizaciji, nas pripelje do zapiranja v
               nek ozek prostor kjer bodo na koncu uporabljali slovenski jezik samo tisti, ki ne
               bodo našli svojega prostora v tujini in bomo postali tisto kar smo nekoč bili znotraj
               Avstro-ogrske. Nekoč so nas nekateri zasmehovali, da smo dunajski kočijaži. Če ne
               bomo slovenskih univerz odprli za tujino, nam bo ostalo prav to, s tem, da kočijaži
               bodo pač nekaj drugega, primernega enaindvajsetem stoletju. Hvala lepa. <stage type="mag"/>
               </p>
            </sp>
            <sp xml:id="SDT7-OZIZŠIM-javna-2-2016-10-13.sp9">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj pa odpiram razpravo. K besedi vabim dr. Simono Bergoč, vodjo Službe za slovenski
               jezik Ministrstva za kulturo. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp10">

               <speaker>DR. SIMONA BERGOČ:</speaker>

               <p>Najlepša hvala za besedo in za vabilo na to javno predstavitev in lep pozdrav vsem
               prisotnim.</p>
               <p>V Službi za slovenski jezik spremljam uresničevanje nacionalnega programa za
               jezikovno politiko. Glede Zakona o visokem šolstvu nimamo sistemskih pristojnosti,
               smo pa bili ravno zaradi svoje osnovne naloge spremljati stanje in razvoj slovenskega
               jezika aktivno udeleženi v medresorskem usklajevanju predloga zakona. Naše opažanje,
               ki ga bom danes predstavila je seveda povezano z regulacijo učnega jezika v visokem
               šolstvu. V mnenju, torej znotraj medresorskega usklajevanja smo izpostavili, da
               podpiramo internacionalizacijo visokošolskega prostora, kolikor gre za višanje
               kakovosti študija, prenos znanstvenih dosežkov in za plemenitenje vedenja. Vendar smo
               ob enem opozorili na pasti premalo premišljenih pristopov odpiranja visokošolskega
               prostora, med drugim možnosti kršenja jezikovnih pravic slovenskih študentov in
               študentk, ki bi lahko dolgoročno ostali brez zadostne ponudbe kakovostnih študijskih
               programov v slovenščini.</p>
               <p>Pripravili smo mnenje, v katerem smo izrazili zadržke pri dveh točkah. In sicer že
               pri starem grehu, ki ga delamo po svoje tudi novi predlog, gre namreč za določbo, ki
               pravi, da visokošolski zavodi lahko v tujem jeziku izvajajo študijske programe ali
               dele študijskih programov, če je vanje vpisano večje število tujih študentov. Pojem
               večjega števila tujih študentov se mi zdi problematičen, saj ne določenim v praksi
               omogoča zelo različne in poljubne interpretacije, velikokrat na škodo pravic
               slovenskih študentov in študentk.</p>
               <p>Ravno tako smo izrazili zadržek pri določbi, ki dovoljuje visokošolskim zavodom
               izvajati študijske programe v tujem jeziku, če so ustrezni in primerljivi študijski
               programi ali njihovi deli na zavodu izvaja tudi v slovenskem jeziku. Na tem mestu
               namreč predlog zakona uvaja pojma primerljivih in ustreznih študijskih programov
               oziroma delov študijskih programov, ki sta ravno tako nedoločna, ker jih po našem
               mnenju z vidika uresničevanja določb neustrezno.</p>
               <p>Ob tem smo tudi opozorili, da po naši presoji pomembnih terminov, kot so primerljivi
               študijski programi in ustrezni študijski programi in večje število tujih študentov ni
               mogoče ustrezno določiti v podzakonskem aktu temveč je to za uresničevanje jezikovnih
               pravic študentov in študentk pomembno materijo potrebno urediti v zakonu samem. Po
               drugi strani smo bili zelo zadovoljni s predlogom, da se visokošolskim učiteljem,
               sodelavcem in študentom, ki so tujci ali Slovenci brez slovenskega državljanstva,
               omogoči učenje slovenščine. Tečaji slovenščine so namreč eden bistvenih pogojev
               jezikovne integracije tujih študentov in učiteljev, ki posredno vplivajo na
               kakovostno ponudbo slovenskih študijskih programov.</p>
               <p>Amandmaji, ki so bili vloženi k predlogu Zakona o spremembah in dopolnitvah Zakona o
               visokem šolstvu po našem mnenju odpirajo dve pomembni vprašanji in sicer vprašanje
               znanja angleščine ali drugega tujega jezika slovenskih učiteljev, ki predavajo
               gostujočim študentom. To je zelo relevantno vprašanje, ki ga ne smemo izolirati ampak
               z vso resnostjo naslavljati pri reševanju dilem, povezanih s celostno jezikovno
               politiko v visokem šolstvu. Za kakovostno predavanje v angleščini ali kateremkoli
               tujem jeziku je namreč potrebna visoka jezikovna zmožnost in suvereno prehajanje med
               zahtevnimi registri jezika. Ocenjujemo, da znaten delež slovenskih profesorjev
               verjetno nima teh kompetenc, zato bi jih morali s pomočjo utečenih sistemskih
               mehanizmov pridobiti.</p>
               <p>In drugo vprašanje je pa povezano s financiranjem programov v tujem jeziku, zlasti
               celotnih programov, ki so namenjeni tujcem. Na to posredno opozarjata dva amandmaja
               in smiselno je, da razprava odgovori na vprašanje do kod seže javni interes na
               področju jezikovne politike visokega šolstva. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp11">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem gospodu Petru Rožiču iz ameriško-slovenske izobraževalne fundacije.
                  Izvolite.<stage type="mag"/>
               </p>
            </sp>
            <sp xml:id="SDT7-OZIZŠIM-javna-2-2016-10-13.sp12">

               <speaker>PETER ROŽIČ:</speaker>

               <p>Hvala za besedo. Spoštovani, 7 točk.</p>
               <p>Prva, zaupanje, raznolikost bogatij, zato se odpirajmo in zaupajmo. </p>
               <p>Druga, globalnost. Tako, kot je industrijski trg globalen, je tudi trg znanja
               globalen. Recimo, vseh šest letošnjih Nobelovih nagrajencev iz ZDA je tujcev,
               priseljencev v ZDA. V ZDA uspešno deluje kar nekaj izumiteljev in podjetnikov
               slovenskih korenin. Brez na primer Franceta Rodeta, dobrega prijatelja iz Silicijeve
               doline danes ne bi prišli danes sem v parlament z GPS-om ali pa z garminom. Tudi ne
               bi bilo kalkulatorjev in drugih stvari.</p>
               <p>Tretjič. Nas tujina res vodi v pogubo? Dejstvo je, da Slovenci smo in bomo odhajali v
               tujino. Tega ne moremo preprečiti. Prejšnji režim se je na primer tega postopil, pa
               ni uspel. Če pa smem uporabiti priliko o izgubljenem sinu, ki je šel v svet pa
               mislim, da imamo kot domovina moralno dolžnost te sinove znati sprejeti nazaj in jih
               vključiti v družbo. Poleg moralne dolžnosti iz te postavke sledi tudi znanstvena in
               gospodarska dobrobit. Mnogi v tujini namreč nismo zapravili premoženja z razuzdanim
               življenjem ampak smo ga tam obogatili in s svojim znanstvenim delom Slovenijo dali na
               zemljevid v znanosti, gospodarstvu, umetnosti. Najpomembnejše je najti
               institucionaliziran način kako ljudem, ki se tako ali drugače obogateni vračamo,
               pomagati pri vrnitvi.</p>
               <p>S tega vidika moramo skupaj narediti sistem zaposlovanja in sistem napredovanja. Ta
               naj bo podoben sistemom v državah, ki so pri tem najuspešnejše ne, da bi izgubili
               kakovost, ki v Sloveniji že obstaja. Tukaj na primer mislim na nekaj podobnega kot je
               "10 year system". Saj vem koliko stvari to za sabo potegne. Prav tako moramo
               ustvarjati spodbudno okolje, da bo nekdo, ki je doktoriral v tujini imel realne
               možnosti, da je izbran v Sloveniji. Tukaj je pomembno predvsem, da se razbremenimo
               številnih administrativnih ovir, raznih številk raziskovalca, cobiss točk in tako
               naprej. Vemo, da je sistem izredno kompleksen in trenutno znanstveno strokovnega in
               pedagoškega dela ne vidimo brez obstoječega sistema zaradi razpisov <stage xml:id="SDT7-OZIZŠIM-javna-2-2016-10-13.stage24">/ Nerazumljivo./</stage>
               in tako naprej. A z vidika prihajajočega iz tujine smo zaradi birokratizacije
               predolgi in za slovensko državo hkrati dragi. Sploh pa gre tukaj tudi za velike
               finančne obremenitve tistega, ki se prijavlja, lahko potrdim iz lastne izkušnje, v ta
               sistem. Tako naredimo sistem tak, da se bo lahko nekdo, ki nima prav nič s Slovenijo
               in v Sloveniji nikogar ne pozna, da bi si lahko kaj uredil, enakovredno prijavil na
               službo, pa zaradi klanov in zaprtosti na raznih oddelkih vemo, da je to težko že
               Slovencem, ki so ves čas v Sloveniji, kaj pa šele tistim, ki se vračajo ali prihajajo
               čisto na novo in na primer niso državljani Republike Slovenije. Samo za razmislek, če
               je toliko Slovencem uspelo dobiti mesta na najboljših univerzah na svetu, ASEF vam
               lahko predstavim, mnogo takšnih Slovencev, v ZDA se najbrž vsi skupaj poznamo. Kako,
               da tem istim je tudi tako težko doseči, po polževo, v lastni domovini.</p>
               <p>Četrtič. Večjo svobodo študentom pri izbiranju predmetov in večjo svobodo fakultetam
               pri ponujanju predmetov. Tako se bo naredil trg in nepopularni oziroma slabi predmeti
               bodo v večini enostavno ukinjeni. Zakaj ne bi študentom tukaj dali več besede?
               Seveda, mi večkrat vemo kaj je prav, ko smo že v tem pedagoškem procesu.</p>
               <p>Petič. Jezik. V ASEF predlagamo omogočanje študijev in predmetov vsaj, tudi v
               angleškem jeziku, če ne tudi v drugih. Sam objavljam tudi pogosto v ruščini in pa
               francoščini, hrvaščini, včasih in pogosto tudi v slovenščini, vendar kot vemo, za
               naše količnike je dobro objavljati drugje. Žal. možnost hitrega gostovanja tujih
               profesorjev. Podobno kot je zaprtost oddelkov pred novostjo so zahteve, da mora z
               izjemo "joint degree" programov biti vsak program izvajan tudi v slovenskem jeziku,
               poleg morebitnega tujega jezika, če želimo pripeljati odličen kader iz tujine,
               slovenski in tuj in se malo znanstveno okrepiti, pomladiti morda, posebej med
               znanstveniki, da ne govorim o študentih, potrebujemo to odprtost. Čisto konkretno,
               sam sem se učil ruščine na ameriški univerzi z odličnimi profesorji iz ZDA, Rusije in
               Ukrajine. V Gruziji pa sem na primer deloval v enakovrednem znanstvenem okolju med
               politologi iz Irske, Amerike, Nemčije in tako naprej. In nisem imel občutka, da bi
               gruzijski jezik zaradi tega trpel oziroma njihov narod izgubil svojo istovetnost. Kot
               jezuita so me v mariborskem noviciatu učili ne samo leta ampak izborne izreke.
               Koroško-štajersko narečje se mi je vrnilo šele po nekaj letih študija v Franciji. Če
               je res primaren jezik matere, <stage type="mag"/>
               <stage xml:id="SDT7-OZIZŠIM-javna-2-2016-10-13.stage26">(nadaljevanje)</stage> pol bom pa rekel kaj po koroško pa me ne boste v redu zastopili al? Ne
               verjamem, da bomo zborno izreko izgubili zaradi prisotnosti tujih študentov ali
               znanstvenikov, se pa strinjam, da vse naše državljane tudi po višješolskih ustanovah
               pilimo v slovenskem jeziku, kot so mene vrli bratje Jezuiti s slovenskim pravopisom
               in slovarji vsak dan. Ali drug primer, ali so slovenski radijski programi kaj slabši
               zaradi programa, ki poteka izključno v angleškem oziroma tujem jeziku, da ne govorimo
               o mašah, ki jih imamo v Sloveniji v angleščini ali pa na Švedskem, ko v eni cerkvi
               imamo 11 različnih jezikov. Če je znanstveno dokazano, da količina in ne le kakovost
               predmetov v slovenskem jeziku predpostavljajo obstoj naroda in njegove istovetnosti
               potem predlagamo obvezne kvote, ki bojo to količino upravičile in izobraževanje v tej
               smeri izvedle. Vladi smo v ASEF že predlagali uvedbo slovenskih lektoratov na
               najboljših univerzah, predlog ki je bil načeloma bil sprejet in mislim, da smo samo
               pred vprašanjem izvedbe, je na primer na Univerzi Stanford to uvesti, kar pomeni, da
               bomo potem preko izmenjav pridobili mlade in manj mlade vrhunske znanstvenike tudi v
               Slovenijo. Šestič, zaposljivost – diplomante moramo narediti bolj zaposljive. Prvič
               na službo jih bolje pripraviti v času študija. Za primer, ko sem predaval na Univerzi
               Santa Clara so čisto vsi študentje dobili zaposlitev. Mnogi, posebej v zasebnih
               zavodih to že opravljajo uspešno. Večinoma pa se za specializacijo pogosto še mora v
               tujino, da dobimo tako imenovane praktične veščine, med njimi vsaj prilagodljivost.
               To je tudi vprašanje delovne zakonodaje. Mnogi to vidimo kot vprašanje
               medgeneracijskega sodelovanja. Zdi se, da so tisti na oblasti v znanosti in drugod,
               ki imajo delo, na primer ta starejša generacija, ki so sedaj že profesorji večinoma
               noče prav nič popustiti v korist mladih, to je svojih potomcev, svojih sinov če smem
               tako reči. In tako pridemo do čudne situacije, ko na primer v gospodarstvu mladi
               delajo preko espeja starejši pa imajo stalne zaposlitve. Sedmič, akreditacije –
               poenostaviti želimo postopek akreditaciji v Sloveniji tudi s tem, da bi se poleg
               nacionalne akreditacije, ki jo je do sedaj izvajal, po navadi zelo počasi in
               komplicirano čeprav dosledno in z veliko truda Nakvis. Dovolila je tudi tako
               imenovana Evropska akreditacija, k čemur se je Slovenija dejansko s figo v žepu že
               zavezala, saj je pristopila k mednarodnemu sporazumu, ki to European aproach
               acreditation ureja. Ena od idej je bila tudi prenos akreditacij na univerze in
               samostojne zaovde. Torej, da bi Nakvis akreditiral zgolj samo zavod, zavod pa bi
               potem sam akreditiral svoje programe. Takšna je</p>
            </sp>
            <sp xml:id="SDT7-OZIZŠIM-javna-2-2016-10-13.sp13">

               <speaker>PREDSEDNICA DR. MIRJAM BON KLANJŠČEK:</speaker>

               <p>Boste počasi zaključili.</p>
            </sp>
            <sp xml:id="SDT7-OZIZŠIM-javna-2-2016-10-13.sp14">

               <speaker>PETER ROŽIČ:</speaker>

               <p>Imam še zadnjo točko. To kar omenjam v okviru sedme – omenjam tudi dobre predloge s
               strani zasebnih fakultet, ki jih gre podpreti. Splošno gledano moramo zagovarjati
               krepitev avtonomije visokošolskih zavodov pri akreditacijah programov za pridobitev
               izobrazbe in izpopolnjevanja. Pri habilitacijah lastnih visokošolskih učiteljev,
               izvajanja skupnih študijskih programov s tujimi fakulteti, nosilstvi študijskih
               predmetov s strani tujih profesorjev – in tukaj je znova problem znanje slovenskega
               jezika – izvajanje programa v tujem jeziku, samoevalvacij in podobno. Predlog zakona
               je v številnih pogledih že korak naprej k avtonomiji, po drugi strani pa otežuje
               ustanavljanje fakultet in univerz, ker zahteva višji delež polno zaposlenih lastnih
               kadrov. Za znanstveno odličnost oddelkov, fakultet in inštitutov pa vemo, vsaj iz
               tujine, da ne šteje njihova velikost ampak skupna kvaliteta posameznega kadra. Ne
               rečem, da imamo premalo akreditiranih programov, dejansko jih imamo na prebivalca
               okoli dvakrat več, kot je evropsko povprečje a z neko očetovsko skrbjo, ki je bolj
               podobna avtoritarnemu nadzoru zapiramo možnosti odpiranja novih. Seveda so zlorabe in
               čisto profiterstvo žal pri tem možni a potem lahko nehamo odpirati tudi nova
               podjetja, če nas bo vodil le strah. Skratka, če se se akreditira sama inštitucija, ki
               potem naprej akreditira svoje programe zna biti enostavneje. Toliko v sedmih točkah,
               hvala za pozornost, srečno.</p>
            </sp>
            <sp xml:id="SDT7-OZIZŠIM-javna-2-2016-10-13.sp15">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Vse razpravljavce lepo prosim, da se držite teh petih minut, kot
               je bilo dogovorjeno, če pa imate prispevke jih lahko pošljete in jih bomo vključili v
               zapis. Naslednji je na vrsti gospod Simon Krek iz Inštituta Jožef Štefan. Izvolite.
               Pripravi pa naj se gospod dr. Jernej Pikalo iz Univerze v Ljubljani.</p>
            </sp>
            <sp xml:id="SDT7-OZIZŠIM-javna-2-2016-10-13.sp16">

               <speaker>SIMON KREK:</speaker>

               <p>Lep pozdrav, jaz sem pravzaprav iz dveh inštitucij. Iz Inštituta Jožef Štefan in iz
               Laboratorija za umetno inteligenco na Univerzi v Ljubljani na Centru za jezikovne
               vire in tehnologije. Zdaj, glavno sporočilo rad da ostane tukaj je, da imamo neko
               novo situacijo, kjer je precej nujno, da se jeziki digitalizirajo, da so usposobljeni
               za delovanje v digitalnem svetu. Kaj to pomeni? To pomeni, da <stage type="mag"/><stage xml:id="SDT7-OZIZŠIM-javna-2-2016-10-13.stage28">(nadaljevanje)</stage> postanejo med seboj interoperabilni. Če vi
               zdaj nekaj iščete na googlu v slovenščini, boste dobili informacije tudi iz
               angleščine in kitajščine. To pomeni, da so… Skratka, da ne delujemo več v digitalnem,
               globalnem svetu, ne delujemo več izolirano v svojem jeziku ampak smo hkrati v več
               jezikih.</p>
               <p>To v kontekstu tega, kar govorimo danes, se pravi jeziku poučevanja na univerzah
               pomeni tudi, da lahko hkrati spremljamo predavanje profesorjev v realnem času v
               različnih jezikih, kot primer bi vam dal en sistem, kjer… Predstavitev tega sistema
               sem sem gledal nedavno, par mesecev nazaj v Lizboni, kjer na inštitutu, tehnološkem
               inštitutu v <stage xml:id="SDT7-OZIZŠIM-javna-2-2016-10-13.stage29">/ Nerazumljivo./</stage> študentje poslušajo predavanja hkrati v angleščini in
               nemščini zato, ker imajo omogočeno razpoznavo govora in strojno prevajanje na ta
               način, da se enostavno preklopijo na sistem in poslušajo profesorje oziroma gledajo
               strojni prevod hkrati. To pomeni, da nismo več v situaciji, da bi morali razmišljati
               samo o tem, da če zdajle govorim slovensko, me razumejo samo Slovenci. Če bi mi imeli
               tak sistem kot ga imajo Danci če v parlamentu omogočenega, bi čez 15 minut lahko to
               razpravo bral v danščini in jo hkrati tudi spremljal preko strojnega prevajanja v
               drugih jezikih. To zdaj pomeni nov, digitalni svet in za ta svet se moramo
               usposobiti.</p>
               <p>Zdaj kje je ovira? Če govorimo samo na načelni ravni o tej jezikovni izolacionizem,
               slovenščina na univerzah in tako naprej, potem je to neka načelna razprava. Tiste
               posledice, ki so pa ključne je pa to ali imamo vire in tehnologije, ki te stvari
               omogočajo. In zdaj, če obstaja nek, bi rekel osnovni princip, ki nas vodi v ta, kot
               sem rekel jezikovni izolacionizem, ki je bil danes že večkrat omenjen, potem to tudi
               v prihodnje ne bo omogočeno in če teh virov in tehnologij ne bomo imeli, bomo prišli
               v situacijo, da bodo dejansko naši študentje, govorici slovenščine začeli slovenščino
               dojemati kot drugorazredni jezik, ki nima nečesa, kar drugi jeziki imajo. In skratka
               opozarjam na to, da način mišljenja ki je izolacionističen, vodi tudi na to, da
               določenih stvari, ki jih slovenščina bo morala imeti za preživetje v prihodnosti, ne
               bo.</p>
               <p>Zdaj to. Pomembno je poudariti, da to ni samo, bi rekel neko stališče, ki bi ga zdaj
               izbruhnilo ob tej razpravi. Namreč na to dejstvo opozarja tudi evropska federacija
               nacionalnih jezikovnih ustanov. Tipično so imeli taki inštituti, kot je naš inštitut
               za slovenski jezik, v našem primeru je to Služba za slovenski jezik na Ministrstvu za
               kulturo in ena od resolucij tega telesa pravi naslednje. Nobenega dvoma ni, da bodo
               jezikovne tehnologije bistveni del nove digitalne revolucije. Številnim jezikom v
               Evropi grozi smrt, če ne bodo zmogle izkoristiti novih tehnologij, saj bodo izgubili
               svoj status in nazadnje tudi govorce. To ne velja le za jezike, ki nimajo svoje
               države, temveč tudi za številne uradne jezike v Evropi. To je skupno stališče teh
               ustanov in mislim, da je treba to slišati.</p>
               <p>Skratka, da zaključim. Treba je skozi razpravo o vprašanju jezika poučevanja, kot
               tudi skozi razpravo kakšne jezikovne vire in tehnologijo za slovenščino rabimo za
               prihodnost je treba najti predvsem učinkovito in praktično rešitev, ki upošteva
               realnost in nujnost sobivanja jezikov.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp17">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Torej besedo ima dr. Jernej Pikalo. Naslednja bo na vrsti dr. Lučka Lorber,
               predsednica sveta za visoko šolstvo Republike Slovenije. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp18">

               <speaker>DR. JERNEJ PIKALO:</speaker>

               <p>Spoštovana gospa predsednica, poslanke in poslanci, gospe in gospodje.</p>
               <p>Danes bom govoril v osebnem imenu in osredotočil se bom ozko na predlagano novelo
               zakona. Ne na vse drugo in tudi vnaprej napovedujem, <stage type="mag"/> <stage xml:id="SDT7-OZIZŠIM-javna-2-2016-10-13.stage31">(nadaljevanje)</stage> da bom kritičen, do te novele. To pa zaradi tega,
               ker samo kritika in disput vodita v napredek, apologija le redko. Najprej bi rad
               rekel, da je ta zakon razvojno slab. Rekel bom celo, da je nerazvojno naravnan.
               Visoko šolstvo že več kot desetletje, ne samo desetletje, več kot to, potrebuje
               pravzaprav zakonske podlage, ki bi modernizirale lahko visoko šolstvo. In teh podlag
               seveda tudi ta novela ne prinaša. Ta novela samo krpa, pa še to krpa tako bolj počez
               in ne dobro. Ta novela ne uresničuje odločbe ustavnega sodišča o kateri je bilo danes
               rečeno v Delu, ki govori o javni službi. Javna služba v tej noveli ni opredeljena in
               to ne ugotavljamo samo mi ampak seveda tudi Zakonodajno-pravna služba tega državnega
               zbora. Kar je huje je seveda to, da si ta novela dovoli izbirati iz iste ustavne
               odločbe, ko eno točko izreka uresničuje, na drugo točko izreka pa pozablja. Torej na
               tisto točko izreka, ki govori o javni službi. In to seveda za pravno kulturo v tem
               državnem zboru pa tudi sicer v tej državi ni dobro. Veste, mene to sprejemanje Zakona
               o visokem šolstvu spominja na tisto Beckett Čakajoč Godota. A veste, ko se glavna
               akterja vsak dan sprašujeta kdaj pride in potem se vedno reče, saj pride jutri, saj
               bo. Zadeva bi lahko bila tragi-komična, če ne bi seveda za visoko šolstvo bila
               eksistencialnega pomena. In v visokem šolstvu tako, kot je v tej noveli predvideno,
               da bomo šele leta 2032 dobili en odstotek, nekaj kar bi po Resoluciji o nacionalnem
               programu za razvoj visokega šolstva dobiti do leta 2020, šele leta 2032 bo
               zagotovljen ta en odstotek, oprostite, ampak do takrat se lahko visoko šolstvo
               eksistencialno verjetno lahko tudi zruši. Ne samo, da je višina financiranja
               problematična. Problematičen je seveda tudi način financiranja. Vsi se strinjamo s
               tem, da mora financiranje biti stabilno in to je na nek način rešeno. Ampak gospe in
               gospodje, kaj pa raziskovalni steber? Kaj pa raziskovalni steber financiranja v
               Zakonu o visokem šolstvu? Če hočemo univerzo usmeriti v raziskovalno smer, potem
               seveda potrebujemo tudi raziskovalni steber. In tega ni. Tega tudi verjetno tudi v
               naslednjem predlogu tistega, ki ga čakamo z Godotom, seveda ne bo. Da o donacijskem
               stebru in še ostalih načinih kako se financira visoko šolstvo sploh ne govorimo. In
               če, a veste, če davkoplačevalci plačujemo denar za visoko šolstvo, potem je tudi
               prav, da povemo za kaj in v kakšen namen se naj ta denar uporablja in to je
               definicija javne službe in javna služba je nekaj kar v tem zakonu, kljub temu, da
               odločba ustavnega sodišča to zahteva, ni urejeno. Ne vem če smem, ampak mogoče lahko
               malo pomagam ministrstvu pa jim povem, da je, recimo predlog, predlog člena gre
               približno takole: Javna služba na področju visokega šolstva so dejavnosti, katere
               trajno nemoteno v javnem interesu zagotavlja država ali samoupravna lokalna skupnost
               za zadovoljevanje javnih potreb, katerih iz vidika enakih možnosti dostopa ni mogoče
               zagotavljati na trgu. Preko teh dejavnosti se zagotavlja izvajanje študijske,
               raziskovalne in umetniške dejavnosti ter s tem povezanih posebnih nalog ter
               strokovnega dela in ki je na področju javne veljave. Drugič: študijske programe prve,
               druge in tretje stopnje ter seveda infrastrukturne spremljevalne dejavnosti, kot so
               knjižničarska, informacijska, študentski domovi, podporna dejavnost in tako naprej.
               Cilj izvajanja javne službe na področju visokega šolstva je zagotavljanje kakovostnih
               visokošolskih zavodov in seveda študijskih programov, skladno z Zakonom o visokem
               šolstvu, njegovimi podzakonskimi akti in tako naprej. In od tu naprej je potem
               potrebno razdelati javno službo. Ampak to je treba narediti. <stage type="mag"/> <stage xml:id="SDT7-OZIZŠIM-javna-2-2016-10-13.stage33">(nadaljevanje)</stage> In drugič, če smem in tule bom končal,
               kar se tiče akreditacije. Seveda je plemenita ideja in prav je, da se pomikamo v
               smeri institucionalnih akreditacij. O tem ni nobenega dvoma. Institucionalne
               akreditacije dajejo več avtonomije univerzam in so seveda boljši način notranjega
               zagotavljanja kakovosti. Ampak tisto kar se moramo vprašati in je prav, da se
               vprašamo je, ali imamo kulturo zagotavljanja te kakovosti že tako visoko in že tako
               na taki ravni razvito, da pravzaprav lahko gremo na institucionalne akreditacije.
               Vidite tule pa mislim, da še nismo tam. Nismo še tam. To pa zaradi tega, ker je naše
               dojemanje akreditacijskih postopkov in zagotavljanja kakovosti zbirokratizirano,
               počasno, postopki so neprimerni, fakultete to jemljejo kot še eden nebodigatreba
               postopek in to govorim zelo odgovorno, ker vidim na lastnih očeh. Ni svetovalne vloge
               NAKVIS, vloge na NAKVIS trajajo mesece in mesece in seveda to ni samo vprašanje tako
               imenovanega Back-loga ali tega, da je preveč zadev in bi to bilo rešeno, ampak zaradi
               tega, ker organizacija NAKVIS ni postavljena tako kot bi morala biti in seveda ne
               deluje tako kot bi morala. In vidite, če bomo pa sedaj dali to zadevo v smer, da bomo
               to dali pa v institucionalne akreditacije, pa mislim, da bomo imeli še večje
               probleme. Moja poanta, če smem v enem stavku, je, da je pač treba to novelo dodelati,
               če ne gre drugače pa se seveda čim prej lotiti sistemskega zakona, kajti visoko
               šolstvo resno potrebuje resne modernizacijske nastavke, ne krpe in krpa na krpo, če
               prav vidim je to ZVIS-k varianta, od A do K je pa pol abecede. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp19">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima profesorica doktorica Lučka Lorber. Izvolite.
               Pripravi pa naj se doktor Peter Jambrek iz Evropske pravne fakultete in fakultete za
               državne in evropske študije. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp20">

               <speaker>DR. LUČKA LORBER:</speaker>

               <p>Spoštovani, dovolite, da predstavim mnenje k predlogu ZVIS prispevek h kakovosti
               visokega šolstva. Nacionalni program visokega šolstva za obdobje 2011-2020 je bil
               sprejet v tem Državnem zboru Republike Slovenije in jasno opredeljuje kaj je kakovost
               in kaj je odgovornost. Ključni cilj je zagotoviti kakovostni razvoj Slovenskega
               visokošolskega prostora, ki omogoča doseganje vrhunskih znanstveno-raziskovalnih
               rezultatov. Pri opredeljevanju ciljev NPVŠ se upošteva tako zunanji kot tudi notranji
               sistem zagotavljanja kakovosti, z nujno komponento odgovornosti. Vključuje
               institucionalno, nacionalno in mednarodno raven. Kakovost kot taka mora biti tako v
               središču visokega šolstva kot v delovanju vsake posamezne visokošolske institucije.
               Za razvoj kakovosti je nujno potrebno razviti notranji in zunanji sistem
               zagotavljanja kakovosti. Pomemben element zunanjega sistema zagotavljanja kakovosti
               je prav gotovo Nacionalna agencija za kakovost visokega šolstva in je zadolžena v
               skladu z NPVŠ, da razvije in posodobi celoten zunanji sistem zagotavljanja kakovosti.
               NAKVIS je dolžan razviti merila, ki bodo omogočila evalviranje delovanja posamezne
               vrste visokošolskih institucij v Republiki Sloveniji in bodo primerljiva z evropskimi
               standardi. S članstvom v referenčnih mednarodnih organizacijah EKAR in ENKA se je
               zgodila, zagotovila kredibilnost NAKVIS tako v nacionalnem kot mednarodnem prostoru.
               Odgovornost za kakovost visokega šolstva prvenstveno nosijo visokošolske institucije
               pa same. Slovenske univerze in drugi visokošolski zavodi nenehno razvijajo kulturo
               kakovosti in krepijo kulturo odgovornosti.<stage type="mag"/> <stage xml:id="SDT7-OZIZŠIM-javna-2-2016-10-13.stage35">(nadaljevanje)</stage> Vlada Republike Slovenije je leta 2012 z namenom za
               vzpostavljanje notranjega sistema zagotavljanja kakovosti na visokošolskih zavodih v
               Republiki Sloveniji namenila 5.200.000 evrov. Izpeljane so bile mednarodne
               institucionalne evalvacije, oblikovani so bili notranji sistemi kakovosti, in kar je
               ključno, visokošolske institucije so definirale svoje poslanstvo in strategijo
               svojega razvoja do leta 2020. To je pogoj za institucionalne akreditacije, ki jih
               izvaja NAKVIS in druge mednarodne institucije. NPVŠ zavezuje visokošolske
               institucije, da vzpostavijo in permanentno razvijajo notranji sistem kakovosti
               visokošolske dejavnosti. To pomeni: definiranje notranjih pravil in postopkov
               zagotavljanje kakovosti ter pristojnost odločanja organov visokošolskih institucij.
               Drugače povedano, visokošolski zavodi so dolžni pripravljati letna samo-evalvacijska
               poročila, oblikovati akcijske ukrepe za odpravljanje ugotovljenih nepravilnosti.
               Spoštovati poslovnik kakovosti, spremljati kazalnike kakovosti nacionalno definirane
               in mednarodno primerljive, tako za znanstveno-raziskovalno kot izobraževalno
               dejavnost ter dosegati kriterije mednarodne prepoznavnosti. Slovenske univerze so
               uvrščene med štiri odstotke najvišje uvrščenih visokošolskih institucij na svetu.
               Priprava predlogov programskih akreditacij za vse oblike študijskih programov se
               pripravljajo na visokošolskih zavodih. Predloge obravnavajo delovna telesa,
               sprejemajo jih najvišji akademski organi zavodov. Sodelujejo sodelavci iz prakse,
               bodoči delodajalci, med presojevalci pa so vedno tudi študenti. Visokošolski zavodi
               so vrsto let izgrajevali svoj notranji sistem kakovosti v skladu z NPVŠ, merili
               NAKVIS in s pomočjo mednarodnih standardov in primerov dobrih praks. Vrsto let poteka
               tudi usposabljanje presojevalcev iz vrst visokošolskih učiteljev, študentov in
               strokovnih sodelavcev. S prenosom programske reakreditacij na univerzo, se bo
               vzpostavila večja povezljivost in interdisciplinarnost študijskih programov.
               Zagotovljena bo večja fleksibilnost in izbirnost ter lažji nabor želenih kompetenc
               študentov. Prav tako bodo univerze lahko pristopile k racionalizaciji velikega,
               prevelikega, števila študijskih programov. In za konec dovolite, s prevzemom
               programskih reakreditacij, bodo visokošolske institucije ne samo samostojnejše pri
               spreminjanju in prilagajanju študijskih programov, temveč bodo hkrati bistveno bolj
               odgovorne za njihovo pripravo in kakovostno izvajanje ter zagotavljanje predvidenih
               kompetenc znanja diplomantov. Imamo kulturo kakovosti in smo pripravljeni prevzeti to
               odgovornost. In še dovolite, ker sem v dvojni vlogi, stališče Univerze v Mariboru je
               do novele usklajeno s stališči, ki sta jih podala oba predsednika rektorske
               konference, bivši in sedanji, in ne odstopa v nobeni točki, ki jih predvideva Novela
               Zakona o visokem šolstvu. Svet za visoko šolstvo Republike Slovenije podpira predlog
               novele in lahko tudi poročam ob tej diskusiji, da je delovna skupina Sveta za visoko
               šolstvo končala s pripravo izhodišč nove zakonodaje. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp21">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima doktor Peter Jambrek. Naslednja bo pa na vrsti
               doktorica Andreja Žele iz Filozofske fakultete v Ljubljani.</p>
            </sp>
            <sp xml:id="SDT7-OZIZŠIM-javna-2-2016-10-13.sp22">

               <speaker>DR. PETER JAMBREK:</speaker>

               <p>Dobro jutro. Glede tega združevanja akreditacije inštitucij in programov se v okviru
               naših zasebnih fakultet globoko strinjamo. Ta ideja je izšla že pred par leti iz
               NAKVIS, je sijajna, ker preprečuje podvajanje. Ne moremo izvajati institucionalne
               reakreditacije, ne da bi pregledovali kakovosti izvajanja programov. In obratno,
               programov ne moremo brez njihove institucionalne podlage ocenjevati. Tako, da to je
               sijajno. Morda samo opomba pod črto – v sistemskem zakonu bi gotovo veljalo še
                  urediti<stage type="mag"/> <stage xml:id="SDT7-OZIZŠIM-javna-2-2016-10-13.stage37">(nadaljevanje)</stage> še status
               študijskih centrov v tujini naših univerz in fakultet. Vemo, da je vsaj par deset
               takih študijskih centrov že delujočih v tujini in na nek način bi jih morali
               registrirati in tudi oceniti. Verjetno NAKVIS sam nima teh možnosti ampak lahko bi
               neke mednarodne inštitucije tudi prevzele to funkcijo. Glede ukinitve razvida za
               vpis, enako. Pomeni racionalizacijo in preprečitev podvajanja akreditacije in še
               ponovnega preverjanja istih podatkov in vrednotenj znotraj ministrstva. Mogoče bi tu
               samo bilo potrebno še dodati v noveli prehodnih in končnih določbah neko sistemsko
               rešitev transparentne, zanesljive, javno razvidne evidence akreditacij univerz in
               fakultet pri NAKVIS. Tako, da se inkorporira sedanji razvid v to evidenco kakršna
               nastaja pri NAKVIS.</p>
               <p>Glede tujega jezika. Se seveda človek ne more bolj strinjati kot oziroma ne bom
               uporabil angleškega izraza, se strinjam s tem kar je povedal gospod rektor
               Ljubljanske univerze. Jasno je, da je znanost po svojih metodah, teorijah in
               rezultatih v družbeni lasti. Je v javni lasti planetarnega znanstvenega procesa ali
               pa ni znanost – tista, ki je skrivna, ki je izvajana za neke tajne službe, ni po
               definiciji znanost. Znanost je planetarna, dostopna vsem na tem planetu. In v tem
               smislu je treba razumeti tudi funkcijo medija, inštrumenta za komunikacijo med
               znanstveniki in njihovimi uporabniki znanstvenih dosežkov, to je jezik, ampak ta je
               gotovo neka visoka vrednota ampak podrejena tej ključni humanistični vrednoti
               planetarne družbene lastnine znanstvenih dosežkov. V tem smislu se mi zdi, da je tudi
               novela dobro rešila to vprašanje uporabe tujih jezikov v slovenskem visokem šolstvu.
               Bilo je opozorjeno in je logično na morebiti nedoločenost izraza večje število tujih
               študentov ali pa udeležba tujih profesorjev in tako naprej. Zdi se mi da je pa tu
               vendar nomotehnično treba priznati sestavljavcu te novele, da je to vprašanje
               prepustil univerzitetni avtonomiji, načelu samostojnosti univerzitetnih visokošolskih
               zavodov, da določijo kje je tisti obseg in število tujih študentov, ki omogoča in ki
               zahteva pouk v tujem jeziku v celoti ali delno. Glede tega kar je pripovedoval gospod
               profesor Pikalo v javni službi. Pravnikom je v načelu jasno kaj je to pravna služba
               ampak aplikacija zapletene doktrine javne službe torej izvajanja javnega interesa
               preko finančnih in institucionalnih mehanizmov, ki jih ima na razpolago država na
               visoko šolstvo, je pa vprašanje s katerim so se ukvarjali zadnjih deset let vsi
               ministri in tudi gospod bivši minister Pikalo je imel v svojem mandatu možnost, da
               razreši to vprašanje, pa ga ni. Tako, da vemo, da te zagate so v delovnih skupinah na
               ministrstvu trajale že leta in leta. So pa sistemsko tako pomembne, da jih
               nomotehnično v neki noveli, ki po definiciji ureja samo drobnejša akutna in aktualna
               vprašanja, ne moremo razrešiti. Tako, da v tem smislu gotovo je pred ministrstvom
               pomembna naloga, da ta načelna sistemska vprašanja Slovenskega visokega šolstva
               razreši na podlagi svojega razumevanja javne službe v visokem šolstvu, ampak to
               nikakor ni enostavno vprašanje, niti pravno niti politično niti <stage type="mag"/><stage xml:id="SDT7-OZIZŠIM-javna-2-2016-10-13.stage39">(nadaljevanje)</stage> sistemsko stališča visokega šolstva.
               Vemo, da so težave pri razumevanju zakonov o zavodih. Zakon o zavodih je neka
               anomalija v slovenskem pravnem sistemu. Pravzaprav se univerze v tujini šteje bolj za
               fundacije, za ustanove in naš koncept zavoda kaj bi pravzaprav na področju
               izobraževanja kulture, šolstva bil bliže koncepciji ustanove in v tem smislu bo
               verjetno tudi treba nomotehnična te stvari razreševati. Veliko je teh anomalij, kot
               je na primer statusni položaj samostojnih visokošolskih zavodov, ki jih imamo zdaj že
               blizu 50. Vsak izolirano deluje na nekem svojem vrtičku, nepovezano z drugimi
               samostojnimi zavodi. To je gotovo spet neko vprašanje, ki je v povezavi s koncepcijo
               javne službe. </p>
               <p>Tako, da tu bi zaključil, izrazil v celoti podporo tej noveli, čim prej jo uveljavite
               in čim prej začnite delati na sistemskem zakonu. Je pa še ena, mogoče osebna, končna
               pripomba, da je v tem zakonodajnem procesu prvič, kar po recimo 15 letih spremljanja
               od blizu zakonodaje o visokem šolstvu zaznati to, da ni v ospredju problem, umetni
               problem antagonizma v zasebnem in javnem visokem šolstvu ampak, da je predlagatelj te
               novele našel imel srečno roko. Torej nam so neke skupne točke, ki zadevo vso
               akademsko skupnost ne glede na to, kdo so njeni ustanovitelji.</p>
               <p>Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp23">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Jaz bi vas res prosila še enkrat, da se držite dogovora. Meni je zelo nerodno. Vsi
               tako lepo govorite, meni je prav nerodno vas prekinjati. In dajte se malo držati tega
               reda. Besedo ima dr. Andreja Žele, pripravi pa naj se Klemen Balanč iz Študentske
               organizacije Slovenije.</p>
            </sp>
            <sp xml:id="SDT7-OZIZŠIM-javna-2-2016-10-13.sp24">

               <speaker>DR. ANDREJA ŽELE:</speaker>

               <p>Hvala za besedo. Lepo pozdravljeni. Torej zamejila se bom na vprašanje jezika.
               Prihajam iz Filozofske fakultete Univerze v Ljubljani, oddelek za slovenistiko in ob
               enem z inštituta za Slovenski jezik Frana Ramovša ZRC SAZU. Zakaj tudi to poudarim?
               Ker zaenkrat naj povem toliko v informacijo, imamo zaenkrat samo en inštitut za
               slovenski jezik v naši državi tako, da je prav, da ga pravilno tudi predstavimo.</p>
               <p>Torej vprašanje jezika. Tukaj smo že slišali torej vsekakor posploševati
               večjezičnost, torej nujnost večjezičnosti, potem druga stvar, širjenje lektoratov
               slovenskega jezika, zelo v redu, pohvalno. Jaz bi pa opozorila še na tretjo stvar,
               torej absolutno slovenščina v strokah, še zlasti pa slovenščina v znanosti. Ta tri
               vprašanja ne smemo mešati. Torej, to so vzporedni procesi večjezičnost, lektorati je
               drug proces, ki je zelo pohvalen, širjenje lektoratov in tretji proces, ki je pa,
               oprostite, temeljni in primarni, to je pa poskrbeti za razvoj jezika na vseh
               področjih. Tokrat bi posebej opozorila na področje znanosti in raziskav.</p>
               <p>Kaj je bolj naravnega kot to, da slovenski raziskovalec, ko raziskuje, o tem se je
               tudi pisalo, tudi sociologi so pisali, da svoje izvorne vsebine najprej ubesedi tudi
               v svojem prvem lastnem jeziku. In to ni v nobenem nasprotju, nobeni opreki proti
               večjezičnosti. Vendar to je narava stvari. To je ustvarjalna narava stvari. In biti
               ustvarjalen najprej v lastnem jeziku je nekaj najbolj naravnega. In zakaj se to zelo
               dotika ravno visokega šolstva? Posebej zato, poglejte, ker nosilci, najvitalnejši
               nosilci znanstvene slovenščine so potencialni ljudje, ki raziskujejo, ki ustvarjajo
               nove vsebine, s temi novimi vsebinami pa ustvarjajo seveda <stage type="mag"/><stage xml:id="SDT7-OZIZŠIM-javna-2-2016-10-13.stage41">(nadaljevanje)</stage> tudi novo prepotrebno izrazje v lastnem
               jeziku. Torej in da ne bo to kaj novega. Seveda ni novo. V petdesetih, šestdesetih
               letih smo bili priča zelo kvalitetni tehniškim in naravoslovnim visokošolskim
               učbenikom. Danes jih primanjkuje. To mi povedo prosim kolegi na fakultetah. Nimamo
               visokošolskih kvalitetnih učbenikov v lastnem jeziku za tehniška področja, za
               naravoslovna področja. Vemo, da se seveda vse znanosti in vse vsebine zelo hitro,
               potencirano hitro razvijajo. Nimamo ustreznih, posledično seveda so tudi diplomska
               dela, da ne govorim o magistrskih, doktorskih delih, jezikovno slabša, da ne govorim,
               da so nekatera slaba in da ne govori o tistih, ki sploh niso napisana več v
               slovenskem jeziku.</p>
               <p>Torej moja naloga je zagotovo vas opozoriti na to, da je status znanstvene
               slovenščine tistega najplemenitejšega segmenta slovenščine danes že kar precej
               zaskrbljujoč in to brez potrebe. Ker, mislim, ne bi smelo biti tako, ker imamo
               kvalitetne, najvišjo stopnjo dokazano raziskovalce, ki bi absolutno posledično morali
               poskrbeti tudi za to, da seveda se ubesedi… S tem ne bi bilo okrnjeno njihovo
               poslanstvo v celoti, če bi najprej ubesedili to v svojem lastnem jeziku in s tem
               prispevali.</p>
               <p>Poglejte, posledično govorimo, vsi govorimo o terminoloških slovarjih. Prihajam z
               inštituta za slovenski jezik. Torej, kaj kaže praksa, da povzamem. Ne bomo imeli več
               dobrih terminoloških slovarjev. Iz preprostega razloga ne, če ne bomo sami razvijali
               izrazno, pa ne samo izrazno ampak tudi skladenjsko svojega jezika. To se pravi kako
               izraze pravilno zložiti v lastnem jeziku. Tako, da to bo dejansko potem samo še
               razpravljanje zaradi razpravljanja. In potem v končni fazi, poglejte, veliko imamo
               prevajanja, prevajalcev. Slovenščina, če se ne bo po strokah razvijala, ne bo
               enakovreden prevajalski jezik. Imamo prevodno slovenščino. Lepo se sliši. Kakšna bo
               čez 20 let, če ne bo pokrila vseh strok, vseh področij?</p>
               <p>In še posledično, slišali smo kolega, ki ga skrbi digitalizacija in tehnologizacija
               širše slovenščine. Ja, lahko ga skrbi ampak jaz ne vem, zdaj ga lahko še skrbi dokler
               se trudimo na področjih strokovnih in znanstvenih vzdrževati slovenščino. Čez 20 let
               ga ne bo treba več skrbeti, ker primarno je, ker slovenščine znanstvene s tem tempom
               ne bo takrat več in ne bo… Skratka, digitalizacija in tehnologizacija je možna
               takrat, ko ima še svoje žive nosilce jezika, ki ta jezik ustrezno razvijajo področno.
               In da ne bo pomote, niso tukaj samo tehniške stroke, pa naravoslovne stroke tiste, ki
               ne upoštevajo dovolj lastnega jezika pri pisanju najvišje stopnje strokovnih besedil
               tudi družboslovne stroke so že na tem. Torej neupoštevanje znanstvene
               slovenščine.</p>
               <p>In to je zelo pomemben segment, ki poudarjam, sploh ne izključuje, kvečjemu še
               spodbuja na nek način potem prevajanje, če so dobre, kvalitetne vsebine v druge
               jezike, torej ne izključuje večjezičnosti in še manj pa seveda širjenje lektoratov.
               Samo lepo vas prosim, širjenje lektoratov je čisto nekaj drugega, kot razvijanje
               svojega jezika na vseh funkcijskih področjih.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp25">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima Klemen Balanč, pripravi pa naj se dr. Simona Kranjc
               iz rektorske konference. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp26">

               <speaker>KLEMEN BALANČ:</speaker>

               <p>Spoštovana predsednica, hvala za vabilo.</p>
               <p>Upam, da se vsi strinjamo, da je investicija v znanje nekaj najboljšega kar lahko
               družba naredi za svoj sedanji in pa za svoj prihodnji obstoj. <stage type="mag"/> <stage xml:id="SDT7-OZIZŠIM-javna-2-2016-10-13.stage43">(nadaljevanje)</stage> Na Študentski organizaciji Slovenije nam
               največ pomeni kakovost in pa dostopnost visokega šolstva in temu tudi sledimo vedno
               kadar zavzemamo stališča do zakonodaje. Na začetku mandata trenutne šolske
               ministrice, je nekako med deležniki prevladal konsenz, da potrebujemo nujno
               stabilizacijo visokošolskega sistema, in čeprav bi si želeli sistemskega urejanja
               visokega šolstva tudi z definicijo javne službe, smo takrat pristali na novelacijo.
               Novela seveda ni idealna, je pa definitivno nujna. Žal nam je bilo, da se v javni
               razpravi toliko pozornosti namenilo samo Slovenskemu jeziku, ne pa tudi ostalim
               področjem, ki jih novela ureja. Sam bi se osredotočil na en segment novele na katerem
               ni bilo skoraj nobenega poudarka tekom javne razprave in to so pravice študentov.
               Letos se je pokazalo ob vseh starih diplomantih logistični zalogaj, ki ga
               predstavljajo fakultete zagovori v septembru. Naval zagovorov, ki je skoncentriran v
               zadnjem mesecu, zato smo v novelo spremenili na način, da omogoča trajanja statusa
               študenta ne glede na to kdaj je študent diplomiral. S tem bodo predvsem razbremenjene
               fakultete. Novela daje polnopravno članstvo študentu v akademskem zboru, kar
               simbolično dojemamo tudi kot priznavanje enakovrednega statusa študentov v akademski
               skupnosti. Glede na to, da prihajamo na interni sistem zagotavljanja kakovosti, smo
               tukaj študenti ključni deležnik kakor smo tudi ključni deležnik v soupravljanju
               univerz. Novela prinaša tudi demokratizacijo, ki študentom daje večjo moč. Naš glas
               bi po tej noveli štel več. Uvaja tudi obvezne sistematske preglede za študente.
               Zdravju študentov in pa mladih se daje premalo poudarka, tako fizičnemu kot duševnemu
               zdravju. In končno prinaša tudi financiranje doktorskega študija, za katerega bi
               želeli da je sistemsko urejen. Mnenje oziroma stališče študentov se, od kar smo na
               delovni skupini zaključili s pripravo zakona, ni spremenilo. In poudarjam, da noveli
               ne nasprotujemo, bi si pa želeli, da se v novelo doda določene lepotne popravke, ki
               smo jih študenti spisali in predstavili tako poslanskim skupinam kot ministrstvu.</p>
            </sp>
            <sp xml:id="SDT7-OZIZŠIM-javna-2-2016-10-13.sp27">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima doktorica Simona Kranjc, pripravi pa naj se gospod
               Damjan Črnec iz Fakultete za državne in evropske študije.</p>
            </sp>
            <sp xml:id="SDT7-OZIZŠIM-javna-2-2016-10-13.sp28">

               <speaker>DR. SIMONA KRANJC:</speaker>

               <p>Spoštovani, hvala za vabilo in hvala za besedo v tem trenutku. Ne bom kot
               slovenistka, ki je pač sodelovala pri oblikovanju novele in sicer v tem delu, ko
               govorimo o členu jezika. Ne bom polemizirala s številnimi mnenji, ki so bila v javni
               razpravi izražena. Razumem jih. Z vrsto stališč se zagotovo strinjam. Tako kot se
               lahko mislim, da strinjamo vsi tukaj prisotni in tudi tisti, ki jih danes ni pa so
               sodelovali v razpravi in imajo svoje stališče. Rada bi torej argumentirala v bistvu
               naše spremembe, predloge sprememb in jih umestila v kontekst o katerem je bilo danes
               že veliko govora. Tudi v delovni skupini za jezik in internacionalizacijo, ki deluje
               pri Rektorski konferenci Republike Slovenije, se vsi člani, ne samo slovenisti,
               zavedamo več vlog, ki jih jezik ima. Mislim, da bi težko rekli, da smo katero od vlog
               izločili iz predloga tega člena. Govorim namreč o identifikacijski, socializacijski,
               spoznavni, simbolni in pragmatični vlogi jezika za katero sploh ni dvoma, da ne
               obstajajo vse. Niso vse vedno enako pomembne, niso vse enakovredne v vsakem
               kontekstu. Se mi pa zdi, da v taki javni razpravi in pa potem seveda tudi v besedilo,
               ni najprimerneje, če katero od teh osnovnih funkcij enostavno zanemarimo in dajemo
                  prednost<stage type="mag"/> <stage xml:id="SDT7-OZIZŠIM-javna-2-2016-10-13.stage45">(nadaljevanje)</stage> drugi. V
               razpravi se je namreč zdelo, vsaj jaz sem dobila tak občutek, da nas predvsem skrbi
               simbolna funkcija. Simbolni funkciji, pa težko bi rekli, da je samo simbolna
               funkcija, smo zagotovo zadostili. Nikjer ni opredeljeno, da se Slovenščina kakorkoli
               izriva iz visokošolskega prostora. To je tudi nemogoče. Zelo jasno je v členu
               zapisano, da je učni jezik v visokošolskem prostoru, enako kot sicer na celotni
               vertikali in drugod v formalnih govornih položajih, Slovenščina. Smo pa poskušali v
               besedilu na nek način vendarle prisluhniti potrebam visokošolskega prostora po
               odpiranju v mednarodni prostor. Jaz iz tega vidika tudi razumem skrb, ki je bila
               velikokrat izražena, in sicer skrb, ki je verjetno bila spodbujena z enim takim
               drobnim naslovom, ki ga pa verjetno oziroma zagotovo nismo spregledali v konceptu
               Predloga osnutka zakona o visokem šolstvu, leta 2014 smo o tem predlogu osnutka
               razpravljali, če se prav spomnim. In sicer je šlo za, misli, da 58. ukrep, ki je
               nosil naslov Spodbujanje poučevanja v tujih jezikih. To je mogoče spodbudilo to
               razpravo ampak v delovni skupini smo se zagotovo distancirali zgolj in samo od te
               definicije, torej omogočanje tujega poučevanja v tujem jeziku. Pa mislim, da je tudi
               iz razprav, ki so bile danes predstavljene v tem prostoru, jasno, da še zdaleč
               internacionalizacije ne razumemo več zgolj kot samo uvajanje tujega jezika v prostor.
               Zavedamo se, da besedilo, ki smo ga oblikovali, ni popolno. Nikakor ne. Hvaležni smo
               tudi za pripombe, ki so bile izražene. Naredili smo korak naprej in tudi Rektorska
               konferenca se je strinjala z drobnimi popravki s katerimi pa morda lahko do neke mere
               odpravimo možne napačne interpretacije posameznih alinej člena. Gre za danes že
               omenjeno večje število študentov in pa primerljivost programov. Doktor Jambrek je
               prej povedal to kar bi rada oziroma kar bi lahko tudi jaz zdaj izrekla. In sicer, da
               smo se s tako nedoločno opredelitvijo dejansko na nek način ne vem, zavarovali ali
               pa, da smo prepustili do neke mere avtonomnost visokošolskim zavodom, ki sami
               presojajo o različnih kontekstih kakšna bo izbira jezika. To je lahko nevarno. Se
               strinjam. Še zlasti, če izhajamo iz kakšnih, ne vem kakšnih predpostavk. Ampak
               zagotovo ne mislimo vsi enako in tudi vlog jezika ne razumemo vsi popolnoma
               identično. To smo razbrali tudi iz interpretacij besedila. Vsak smo ga razumeli
               nekoliko po svoje. Skratka, predlagali smo Ministrstvu za šolstvo oziroma za
               izobraževanj, znanost in šport, da ti dve alineji dopolni in sicer namesto večjega
               števila, predlagamo torej vsaj polovico tujih študentov in pa pri primerljivosti
               programov, smo natančno definirali, da ne bi prišlo do kakšnih nesporazumov, v bistvu
               kaj mislimo s tem. Nekoliko bolj natančno, no. In sicer, smo predlagali, da bi to
               besedno zvezo primerljivost programov nadomestili z nekoliko daljšo, in sicer, da so
               po obsegu enaki in po vsebini podobni torej programi izvajajo v tujem in seveda
               Slovenskem jeziku na istem visokošolskem zavodu. O tem, da je problematično tudi
               znanje tujega jezika, zagotovo. Tudi o tem smo razmišljali. Razmišljamo pa tudi
               seveda o jezikovni zmožnosti v Slovenščini učiteljev, pa ne samo tujcev ampak tudi na
               kar je kolegica pred mano<stage type="mag"/>
               <stage xml:id="SDT7-OZIZŠIM-javna-2-2016-10-13.stage47">(nadaljevanje)</stage> iz Slavističnega društva in filozofske fakultete opozorila, torej tudi
               rojenih govorcev Slovenščine in zdi se nam, da je o teh vprašanjih moč razmišljati in
               jih natančneje opredeljevati, iskati odgovore nanj v podzakonskih aktih. V rokah imam
               v bistvu Delovni osnutek pravilnika o skrbi za razvoj in učenje Slovenščine v visokem
               šolstvu, ki mislim, da bo potreben tudi še medresorskega usklajevanja. Predvsem pa
               sodelovanja tudi slovenistične stroke pri tem in tu bo prostor za mogoče tiste
               dodatne omejitve, ki jih marsikdo, ki ga skrbi za slovenski jezik, pač opredeliti
               natančneje. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp29">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Lepo prosim, dajte se držati dogovora. Vsak gre čez dve tri minute. Bomo
               do jutri tukaj in ker tukaj imamo še cel kup razpravljavcev. Jaz ne vem. Dajte se
               malo… Ste kot študentje. Besedo ima Damir Črnec. Pripravi naj se doktor Marko Snoj iz
               SAZU in Inštituta za slovenski jezik, in tako naprej.</p>
            </sp>
            <sp xml:id="SDT7-OZIZŠIM-javna-2-2016-10-13.sp30">

               <speaker>DAMIR ČRNČEC:</speaker>

               <p>Hvala spoštovana predsednica. Za zapisnik, Damir Črnčec je moje ime. Torej jaz bi se
               dotaknil štirih točk zelo na kratko znotraj tega časovnega okvira nedvomno. Najprej
               bi povedal, da sem zelo vesel, da vidim, da je velik napredek v zadnjih dveh letih. V
               letu 2014 smo skupaj sodelovali v kampanji proti takratnemu Predlogu zakona o visokem
               šolstvu in moram reči, da je takratnemu ministru uspelo združiti vse deležnike nekako
               proti sebi. Zakon kot takšen je bil prepoznan kot predvsem motiviran skozi neke zelo
               ozke interese. Sedaj je tukaj en velik napredek. Danes smo to slišali, videli tako na
               strani rektorski, univerzitetni, študentski, kakor tudi na relaciji javno-zasebno in
               se mi zdi, da je to tista prava pot za naprej. kar se tiče Slovenskega jezika te
               najbolj, da tako rečem, impozantne tematike v zadnjem času, se mi zdi, da smo se
               morda vrnili nazaj v 19. stoletje ali pa začetek 20. stoletja. Slovenski jezik danes
               v univerzitetni sferi je nekaj kar je svetinja in o tem razpravljati na tak način kot
               tukaj, se mi zdi mogoče seveda… Ne bom rekel, da je deplasirano, je pa vsekakor dobro
               preusmerjanje pozornosti morda s strani drugih členov zakona. Jaz bom samo pogledal
               za nazaj, če se spomnimo zgodovinsko, Mormont je bil tisti prvi, ki je leta 1810
               nekako z odlokom formaliziral slovenski jezik na naših ozemljih. Celo takrat smo
               dobili prve zametke univerzitetnega usposabljanja, tako imenovane centralne šole, ki
               so seveda kasneje zamrle. Kmalu bo stota obletnica prve Slovenske univerze in seveda
               danes v letu 2016, ko je slovenski jezik uradni jezik Evropske unije, ko je slovenski
               jezik torej prevajan, pisan, govorjen vsakodnevno, vsepovsod, je seveda to razprava,
               ki se mi zdi morda izven konteksta, kajti kdo je slovenski jezik, kdo ga uporablja –
               to smo mi, Slovenci kot taki, moramo biti dovolj samozavestni, da prepoznamo, da smo
               mi tisti, ki kreiramo ta jezik, da jezik odrašča skozi našo primarno socializacijo,
               sekundarno socializacijo izhaja iz naših družin in da ta univerzitetna sfera je nekaj
               seveda kar je najbolj normalnega, da je vpeta v mednarodno okolje in jaz si ne
               predstavljam nas, ki dejansko že funkcioniramo danes v tem globaliziranem ali pa
               evropskem svetu, da nismo del tega. Tudi številke, danes smo videli kakšne so, tujih
               študentov v tujini oziroma na tujih univerzah kakor tudi pri nas in jaz mislim, da
               seveda je tista pot, ki je zastavljena v tem zakonu, edina prava in dolgoročna pot
               tudi za Slovenski narod kot takšen in ko poslušam oziroma ko sem bral neke
               primerjave, da je to podobno narodnemu izdajalstvu in odpovedi Slovenstva, naj na to
               seveda povem, da kot ponosen slovenski domoljub sem popolnoma na drugačnem stališču.
               Kar se tiče pa še ene konkretne zadeve. Danes je bilo govora tudi o polovici tujih
               študentov v <stage type="mag"/> <stage xml:id="SDT7-OZIZŠIM-javna-2-2016-10-13.stage49">(nadaljevanje)</stage> procesih
               usposabljanja izobraževanja. Ta določba v zakonu tega ne predpisuje. Jaz bi tukaj
               nekako apeliral na pripravljavce, da pustijo avtonomijo zavodom, kakšen je ta obseg
               tako programov kot tudi študentov in tudi profesorjev, ki so vključeni v to
               mednarodno sodelovanje. Toliko. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp31">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Besedo ima doktor Marko Snoj, naslednji pa se naj pripravi doktor Igor
               Lukšič iz Fakultete za družbene vede.</p>
            </sp>
            <sp xml:id="SDT7-OZIZŠIM-javna-2-2016-10-13.sp32">

               <speaker>DR. MARKO SNOJ:</speaker>

               <p>Spoštovana predsedujoča, poslanke in poslanci, vsi navzoči, na tej predstavitvi mnenj
               zastopam dve povabljeni instituciji in sicer Slovensko akademijo znanosti in
               umetnosti po pooblastilu njenega predsednika akademika Tadeja Bajda in Inštitut za
               slovenski jezik Frana Removša ZRC SAZU kot njegov predstojnik. Govoril bom o
               jezikovnem členu novele o katerem je SAZU pred kratkim sprejela naslednjo izjavo in
               dovolite, da jo preberem.</p>
               <p>Na Slovenski akademiji znanosti in umetnosti smo prepričani, da morajo študentje na
               slovenskih univerzah financiranih iz javnih sredstev obdržati pravico in imeti
               možnost opravljati študij v Slovenskem jeziku. Člani Slovenske akademije znanosti in
               umetnosti se zavzemamo za takšno zakonsko rešitev vprašanja učnega jezika v javnem
               visokem šolstvu, ki bo ob spodbujanju mobilnosti visokošolskih učiteljev in študentov
               ter uporabe študijskih gradiv tudi v tujih jezikih, vsakemu študentu v javnem
               visokošolskem sistemu omogočala, da svoje obveznosti v celoti opravlja v Slovenskem
               jeziku. Vzporedni programi v tujih jezikih, naj se financirajo izključno iz
               neproračunskih sredstev kot so na primer šolnine. Taka ureditev po našem mnenju
               utrjuje državotvorno vlogo Slovenskega jezika in spodbuja odpiranje visokošolskega
               izobraževanja v mednarodni prostor. V imenu Slovenske akademije znanosti in umetnosti
               akademik Tadej Bajt, predsednik.</p>
               <p>Ob tem pripominjam, da Slovenska akademija znanosti in umetnosti ni le ena od mnogih
               ustanov, temveč je po zakonu najvišja nacionalna znanstvena in umetnostna ustanova,
               ki ima zakonsko dolžnost sodelovati pri obravnavi splošnih, družbenih in gospodarskih
               vprašanjih, kar jezik visokošolskega študija, ki vpliva tudi na jezik poučevanja na
               nižjih stopnjah vertikale, nedvomno je. Novelo jezikovnega člena je koalicija iz
               predloga sicer umaknila, a vprašanje se tako ne bo razrešilo, saj že zdaj veljavno
               zakonsko besedilo omogoča nedržavotvorno držo, oprostite zdaj populizmu. Namreč, da
               slovenski predavatelj na slovenski javni univerzi za slovenski davkoplačevalski denar
               predava slovenskemu študentu v tujem jeziku. Zato je jezikoslovna stroka, ki je o tem
               vprašanju enotnejša, kot smo bili državljani pred 26-timi leti na plebiscitu o
               samostojnosti Slovenije, predlagala rešitev, ki je bila poslana vsem državnozborskim
               strankam in državnemu svetu. Komisija državnega sveta za kulturo, znanost, šolstvo in
               šport je ta predlog sprejela soglasno. Njegovo različico je kot amandma na novelo
               vložila Nova Slovenija. Ta rešitev, ki je tudi pri večini drugih strank levega in
               desnega političnega prostora naletela na odobravanje, ki je skladna z Ustavo
               Republike Slovenije, z Zakonom o javni rabi slovenščine, Resolucijo nacionalni
               program za jezikovno politiko in izjavo Slovenske akademije znanosti in umetnosti,
               jasno in nedvoumno omogoča internacionalizacijo našega javnega visokega šolstva. Ob
               tem pa zagotavlja privilegiran položaj Slovenščine, tudi na najvišji stopnji
               izobraževanja. Tak položaj Slovenščini pripada po naravni poti, saj vemo, da brez
               Slovenščine Slovenci sploh ne bi obstajali in da brez vsestransko razvite
               Slovenščine, ki jo je v zadnjem stoletju pomembno sooblikovala prav Slovenska
               univerza, tudi Slovenske države ne bi bilo, da bi bili brez lastnega polnokrvnega
               jezika še danes zgolj ljudstvo pod upravo kakega državotvornega naroda<stage type="mag"/> <stage xml:id="SDT7-OZIZŠIM-javna-2-2016-10-13.stage51">(nadaljevanje)</stage> s svojim polno
               funkcionalnim jezikom. A o tem so in bojo spregovorili drugi, mnogo je bilo o tem
               zapisanega in to ste gotovo prebrali. Naj za konec pripomnim le, da je od
               demokratične in prosvetljene oblasti pričakovati, da bo pri odločanju o tako
               pomembnem vprašanju, kot je učni jezik našega visokega šolstva upoštevala večinsko
               mnenje matične, to je jezikoslovne stroke, ki se mu pridružujejo tudi strokovnjaki
               mnogih drugih področij in s katerim se sodeč po odzivih o splošni javnosti strinja
               tudi velik, če tvegam verjetno večinski del državljanov Republike Slovenije. Hvala
               lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp33">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima dr. Igor Lukšič, pripravi naj se gospod Dejan Komel
               iz Inštituta Nove revije.</p>
            </sp>
            <sp xml:id="SDT7-OZIZŠIM-javna-2-2016-10-13.sp34">

               <speaker>DR. IGOR LUKŠIČ:</speaker>

               <p>Predsedujoča hvala lepa za besedo. Lep pozdrav vsem. Jaz mislim, da je dobro da imamo
               tukaj na mizi nekaj kar sistemsko urejuje financiranje visokega šolstva. Samo tisto
               kar bi si želel in zato sem tukaj, da bi vendarle odločevalce prepričal, da je treba
               za to dati več denarja in prej. Zato imamo zakon – kam se daje denar, koliko in kdaj.
               Jaz mislim, da tista prehodna določba, da se to čaka do leta 2023, kot je rekel
               kolega Pikalo, da je to prepozno, da je to treba vendarle vztrajati na letu 2020. In
               zakaj? Zaradi tega, da univerza bolj polno začne izvajati svoje poslanstvo, ne pa da
               na nek način zlasti v nekaterih segmentih životari. Redni profesor 30 let zaposlen na
               tej fakulteti nima enega evra raziskovalnega denarja, če ga ne pridobi ne vem kje,
               vozi taksi ali pa kaj takega, kar lahko lažje unovči. Se pravi ta raziskovalni del,
               univerza je tudi raziskovalna ustanova in bi morala sistemski denar dobiti, ne pa da
               je to prepuščeno vsakemu posamezniku, da denar lovi kot se mu zdi. To se mi zdi, da
               je vseeno malo preslab kompromis in ko bojo v Državnem zboru o tem glasovali je fajn,
               da se vendarle tu postavi na stališče, da je treba univerzi omogočiti, da izpolnjuje
               te temeljne naloge – produkcije znanj in prenos znanj in da je tudi socializacijski
               okvir. Vprašanje jezika, danes smo slišali ogromno argumentov. Vsi ti argumenti
               stojijo z ene in druge strani in vsi ti argumenti po mojem, se jih da realizirati, če
               bo ta Državni zbor ugotovil, da lahko te funkcije izpolni v polnem smislu, če bo dal
               več sredstev. Mala država, univerza v majhnem narodu stane več, kot univerza v
               večinskem narodu. Slovenska univerza stane in mora stati več, kot stane ameriška
               univerza zato, ker je treba vzdrževati še dva pogona. Vi veste, da v univerzi štejejo
               in prav je tako objave v tujih jezikih, ker je znanje mednarodna dobrina. Nemogoče je
               imeti samo slovensko politologijo, nemogoče je imeti samo slovensko fiziko. In mi
               imamo, mi moramo funkcionirati tudi v angleškem in tudi drugih jezikih. Ampak to je
               treba plačati. A veste predavatelj, profesor na tej univerzi in raziskovalec mora
               funkcionirati bilingualno, mora. Ker je to njegovo poslanstvo, ker dela na slovenski
               univerzi, sicer naj gre kam drugam. Ampak to je treba plačati ker sicer ne bomo
               preživeli v tej svoji funkciji. In v tej državi hočemo imeti slovensko univerzo ampak
               univerzo. Se pravi, da bo funkcionirala z univerzalno znanostjo. Potem naslednja
               zadeva, ki se mi zdi, da je pomembna – vprašanje akreditacije. Poglejte cela zgodba
               akreditacij se mi zdi, da se je na slovenskem zelo birokratizirala in ne igra nobene
               ključne vloge. Univerza, ki bo ravno praznovala stoletnico se naj bi zdaj po vsake
               pet let akreditirala. Zakaj že? In kdo je ta ki naj jo akreditira? Programi na 7 let.
                  <stage type="mag"/><stage xml:id="SDT7-OZIZŠIM-javna-2-2016-10-13.stage53">(nadaljevanje)</stage> Program je, a
               veste, če govorim za svojo stroko, recimo politologijo. Mi imamo pregled teh
               programov na več segmentih. V realnosti in politolog ne moreš biti, če ne ustrezaš
               nečemu, kar velja v tem svetu za politologijo. In zato ne more biti pristojen en
               kolega iz matematike, ki recimo zdaj presoja ali pa kolegica, ki presoja naš program
               in reče: ta program je čisto v redu, samo notri ni matematike. Ali nam je treba tega?
               Je to edina pripomba, ki jo lahko dobiš, pa to ni bilo zdaj prvič, to je zdaj že ne
               vem kolikokrat.</p>
               <p>Skratka, nam se zadeva birokratizira in potem pridejo notri ti parcialni interesi v
               zgodbo, ki so popolnoma nepotrebni ali pa recimo, če vzamemo primer izredne
               reakreditacije. Nek program je pri glasovanju izgubil 10% ur. In zato je bil
               postavljen NAKVIS-u predlog, da se ga izredno reakreditira. In kaj je naredil NAKVIS?
               NAKVIS je poslal tej katedri, ki je nosilka programa zahtevo, da vloži prošnjo za
               reakreditacijo in potem je postopek tekel. Se pravi, katedra, fakulteta univerza in
               potem NAKVIS. Postopek teče deset let.</p>
            </sp>
            <sp xml:id="SDT7-OZIZŠIM-javna-2-2016-10-13.sp35">

               <speaker>PREDSEDNICA DR. MIRJAM BON KLANJŠČEK:</speaker>

               <p>Čas je potekel. Lepo prosim, če počasi zaključite.</p>
            </sp>
            <sp xml:id="SDT7-OZIZŠIM-javna-2-2016-10-13.sp36">

               <speaker>DR. IGOR LUKŠIČ:</speaker>

               <p>Vem, vem, da je potekel ampak njim še ni potekel, a veste. Oni zdaj to že en mesec…
               Eno leto delajo, pa še zdaj niso te izredne akreditacije opravili, zraven pa že teče
               druga, nova reakreditacija programa. Skratka, mi smo ta postopek zelo
               zbirokratizirali in predlagam, da se jih ukine. Se pravi enkratna akreditacija, če že
               česa, potem pa samo nekega varuha za zadeve, ki grejo čez rob ampak jaz mislim, da
               univerze so toliko zrele, da znajo take stvari same razreševati tako, da če sem se
               2007 zavzemal za tovrstno institucijo kot je NAKVIS, moram danes reči, 10 let skoraj
               po tem, da se nisem zavzemal za to in predlagam, da se to ali razgradi ali pa postavi
               v kakšno bolj razumno mejo, da bo v podporo tej kvaliteti visokega šolstva, ne pa, da
               jo zamejuje in na nek način birokratizira.</p>
            </sp>
            <sp xml:id="SDT7-OZIZŠIM-javna-2-2016-10-13.sp37">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj bom vsakega, ko bo poteklo 5 minut opozorila, ker nimam proti nobenemu nič ampak
               moram držati red. Tako, da se opravičujem, da ne bi jemali osebno slučajno kaj.</p>
               <p>Besedo ima gospod Dejan Komel iz inštituta Nove revije, pripravi naj se gospod Tomaž
               Zalaznik iz inštituta Nove revije.</p>
            </sp>
            <sp xml:id="SDT7-OZIZŠIM-javna-2-2016-10-13.sp38">

               <speaker>DR. DEAN KOMEL:</speaker>

               <p>Torej, stališče inštituta Nove revije, ki je nekoliko daljše je bilo pisno
               posredovano. Jaz bom tu nekaj povedal v lastnem imenu. Glede zakona bi lahko rekel,
               da je produkt v veliki meri razmer, teh razmerij, ki v tem sektorju visokega šolstva
               prevladujejo, zato je seveda kritična mera, ki jo za ta prostor izpostavlja, kar je
               nenazadnje ugotovila tudi Pravno-zakonodajno služba, ki jo predlagatelj, torej
               njenega kritičnega stališča oziroma pripomb ni omenil, mislim pa, da bi jo veljalo to
               upoštevati. </p>
               <p>Kar se tiče pa glede jezikovnega merila, bi pripomnil, da dela torej ta osnutek
               inkriminiranega člena na dveh ozkih predpostavkah. Namreč, da pojmuje jezik zgolj kot
               orodje komuniciranja in tudi znanstvene komunikacije in drugič, da se predpostavlja,
               da obstaja nekaj takega, kot je univerzalni znanstveni jezik. Če bi tak jezik
               obstajal, bi s tem ukinil sam univerzalizem znanosti. Torej angleščina ima tukaj
               komunikacijsko prednost ampak vsekakor ne more zavzemati univerzalnega položaja, ki
               bi odrinil druge jezike. V zvezi s tem je tudi kritično tisto stališče, ki zagovarja
               sicer, da moramo ohranjati <stage type="mag"/>
               <stage xml:id="SDT7-OZIZŠIM-javna-2-2016-10-13.stage55">(nadaljevanje)</stage> visokošolsko rabo slovenskega jezika zaradi narodne identitete in
               podobno. Torej tu se strinjam, da je to stvar 19. Stoletja. Nam danes ne gre za
               občost slovenskega jezika. Vsi jeziki so se ravno zaradi univerzalizma znanosti
               prizadevali za svojo univerzalno rabo in slovenščina je tudi dosegla in je potrjena
               tudi v okviru evropske skupnosti. Problem ni občost slovenskega jezika ampak
               občevanje v njem. In tu mislim, da je teža problema v zvezi s formulacijo tega
               zakonskega člena. Namreč, da omejuje rabo slovenskega jezika v visokem šolstvu v taki
               meri, da bo, če bo se v tej smeri dogajala ogrozila tudi vse druge občevalne ravni
               jezika. To pa mislim, da predstavlja en širši družbeni problem, ki ga velja, ko zdaj
               sprejemamo ta dopolnila v zakonu nadvse resno upoštevati. Gre za vprašanje, tudi ko
               govorimo o globalizmu, celo o kozmični neki perspektivi smo tudi slišali danes, je
               vprašanje ali se mi pojmujemo kot del te kozmične, globalne perspektive ali pa se
               izločamo ven v smislu neke podrejenosti, ki predstavlja pravzaprav enostavno neko
               hegemonijo nad življenjskimi svetovi? Torej jaz mislim, da je razvoj slovenskega
               jezika in to v prvi vrsti na visokih šolah pogoj za naše vključevanje v ta univerzam.
               In zato je treba preden pravzaprav se formulira ustrezno ta člen, ki bo zadovoljeval
               tudi tisto potrebo po mednarodnih povezavah in skupnem znanstvenem delu, določiti kaj
               bomo počeli s slovenščino, ne kot s sredstvom občevanja ampak kot sredino občevanja.
               Kajti drugače se zna zgoditi pravzaprav neka diskomunikacija, ki bo zelo neugodno
               vplivala na naše družbeno stanje. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp39">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima gospod Tomaž Zalaznik, pripravi naj se Alen Brkić iz
               Študentske organizacije Slovenije. Ja piše Alen Brkić tukaj, listek. Potem pa Jelena
               Štrbec Nemec iz Študentske organizacije Slovenije. Ne, na vrsti je gospod Tomaž
               Zalaznik, a vi se niste? Napisani ste, ja. Potem ne velja. Dobro. Pripravi naj se,
               torej na vrsti je Alen Brkić iz Študentske organizacije Slovenije, pripravi naj se
               Jelena Štrbec Nemec prav tako iz Študentske organizacije Slovenije.</p>
            </sp>
            <sp xml:id="SDT7-OZIZŠIM-javna-2-2016-10-13.sp40">

               <speaker>ALEN BRKIĆ:</speaker>

               <p>Hvala lepa za besedo. Lep pozdrav. Na Študentski organizaciji Slovenije, kot ste že
               slišali danes smo tudi na ta predlog novele zakona, kot tudi na vse v preteklosti
               pripravili obsežne komentarje. Na čisto vsa področja katerih se dotika novela in
               mislim, da smo edini, ki imamo takšno zgodovino priprave in komentarjev in potem
               amandmajev na čisto vse predloge Zakona o visokem šolstvu, ki so se zgodili v zadnjih
               recimo 10 letih. Danes bojo kolegi, glede na to, da smo časovno omejeni, bomo s
               kolegi si malo razdelili po področjih in predstavili naša stališča za posamezno
               področje. Zdaj o socialnih pravicah ste že slišali, jaz bom danes povedal nekaj o
               financiranju, smo že slišali nekatere deležnike danes govoriti o financiranju, jaz bi
               predstavil študentski vidik, ki je pozitiven kar se tiče priprave, priprave predloga
               financiranja v tej noveli. Mi smo veseli, da je končno upoštevana odločba Ustavnega
               sodišča iz leta 2011. <stage type="mag"/><stage xml:id="SDT7-OZIZŠIM-javna-2-2016-10-13.stage57">(nadaljevanje)</stage>
               Res je, da manjka tisti drugi del, definicija javne službe, ampak vseeno se nam zdi,
               da je to en velik korak naprej. Moramo se zavedati, da smo imeli od leta 2011 pa do
               danes tri sprejete novele Zakona o visokem šolstvu. Res je, urejale so neke nujne
               zadeve, ampak vseeno to ne spremeni dejstva, da so bile sprejete v Državnem zboru
               tri. Imeli smo tudi več predlogov Zakona o visokem šolstvu, ki, na žalost, niso bili
               pripravljeni na takšen način, da bi imeli podporo širše javnosti, pa tudi politične
               javnosti. In nikjer v teh delih, ki sem jih omenil, ni bilo zajeto financiranje niti
               definicija javne službe.</p>
               <p>Danes imamo tu novelo, ki definira oziroma zakonsko ureja financiranje visokega
               šolstva, in mislim, da je to en velik korak naprej v visokošolskem prostoru v
               Sloveniji. Študenti imamo zadržke do predloga financiranja. Zdi se nam, da je rok za
               doseganje 1 % bruto domačega proizvoda res predaleč v prihodnosti. Mi si želimo, da
               se upošteva določbo NPVŠ in da se ta rok skrajša. Zavedamo se finančne krize, ki je
               bila v preteklosti, iz katere se Slovenija še vedno težko pobira, ampak vseeno se nam
               zdi, da vlaganje v visoko šolstvo mora biti prioriteta. Zato bomo v nadaljnjem
               procesu vztrajali, argumentirano vztrajali pri tem, da se poveča financiranje
               visokega šolstva. Definitivno bomo pa podprli predlog, ki je pripravljen s strani
               tako rektorske konference kot ministrstva in ostalih deležnikov, ki smo sodelovali v
               delovni skupini, glede financiranja visokega šolstva.</p>
               <p>Kar se tiče javne službe, si želimo, da se to uredi, ampak mislimo, da je za to
               prostor v celovitem sistemskem predlogu Zakona o visokem šolstvu, ki, upamo, se bo
               začel pripravljati v najkrajšem možnem času. Je ta zakon popoln? Nikakor ne. Je
               zaradi tega slab? Nikakor ne. To je najboljši približek različnih pogledov, ki jih
               imamo deležniki na visokošolski prostor v Sloveniji. Mi mislimo, da je čas, da
               naredimo korak naprej in podpremo to novelo in si omogočimo, da začnemo čim prej
               pripravljati celovito spremembo Zakona o visokem šolstvu in prenovimo visoko šolstvo
               v Sloveniji na način, da bo uspešno in da bomo vsi deležniki ponosni na visoko
               šolstvo, ki ga imamo. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp41">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima Jelena Štrbac Nemec. Pripravi naj se Žan Bokan iz Študentske organizacije
               Slovenije.</p>
            </sp>
            <sp xml:id="SDT7-OZIZŠIM-javna-2-2016-10-13.sp42">

               <speaker>JELENA ŠTRBAC NEMEC:</speaker>

               <p>Spoštovani! Hvala za besedo. Lepo pozdravljeni!</p>
               <p>Osrednji prizadevanji Študentske organizacije Slovenije sta kakovost in dostopnost
               študija. Izhajajoč iz tega našega osrednjega poslanstva smo pristopili k oblikovanju
               predlagane novele in, žal, me je doletela ta nehvaležna naloga, da v noveli, ki jo na
               ŠOS pozdravljamo in podpiramo, predstavim tisto področje, kjer se nam zdi, da z
               novelo nekoliko prehitevamo dejansko stanje – to je področje zagotavljanja
               kakovosti.</p>
               <p>Z nacionalnim programom visokega šolstva smo takrat prav na predlog ŠOS definirali,
               da lahko na institucionalne akreditacije preidemo, ko bosta izpolnjena dva pogoja:
               vsi programi naj bi doživeli vsaj eno zunanjo evalvacijo in na zavodih naj bi bila
               vzpostavljena kultura kakovosti. Prvi pogoj je lahko merljiv, drugi nekoliko težje, a
               vsi, ki delujemo na področju zagotavljanja kakovosti, lahko rečemo vsaj to, da je
               prostora za izboljšave še veliko. Zato smo na ŠOS predlagali, da se prehod izvede
               postopoma, ob zasledovanju teh dveh kriterijev, prav tako pa smo oblikovali nekaj
               konkretnih ukrepov, kako bi predlog izboljšali in postopoma vsi skupaj sooblikovali
               in gradili boljšo kakovost. Zavedamo se, da to ni vedno lažja ali enostavnejša pot,
               niti za študente, verjamemo pa, da je boljša in predvsem dolgoročnejša.</p>
               <p>Z današnjo razpravo naj bi med drugim odgovorili na vprašanje, ali predlog novele
               zagotavlja nadaljnji razvoj kakovosti in odličnosti visokega šolstva oziroma na
               kakšen način to povečuje. Žal moramo poudariti, da noben zakon ali predpis ne more
               uzakoniti <stage type="mag"/><stage xml:id="SDT7-OZIZŠIM-javna-2-2016-10-13.stage59">(nadaljevanje)</stage> kulture
               kakovosti, tako pri visokošolskih zavodih kot ostalih deležnikih, nenazadnje tudi
               študentih. Dokler se bodo spremembe študijskih programov dogajale iz napačnih
               razlogov, dokler bomo krčili programe z izgovorom prenizkih financ, menjali ali celo
               odpuščali nosilce predmetov zaradi vrtičkarskega preštevanja ur ali celo medosebnih
               sporov, dokler bomo po ovinkih iskali pot do minimalnih standardov, ki naj bi jih
               zagotavljali "intercity" profesorji, zaposleni za 20 %, fakultete brez knjižnic, s
               predavalnicami v gostinskih lokalih, dokler bomo do pozitivnih odločb NAKVIS raje
               prišli po dolgih sodnih sporih, namesto da bi kaj spremenili in se izboljšali, ne
               moremo govoriti o kulturi kakovosti. Menimo, da institucionalni okvir obstaja,
               zakonska podlaga je in bo jasna, kulturo pa moramo graditi skupaj. Tu bomo terjali
               obljubljeno odgovornost visokošolskih zavodov, del je bomo prevzeli seveda tudi sami,
               predvsem z jasnimi zahtevami po izboljšavah.</p>
               <p>V sistemskem zakonu, ki bo sledil noveli, želimo jasno opredeliti sodobnejše načine
               preverjanja kakovosti programov, ki bodo bolj osredotočeni na študente in, končno,
               bodo bolj vsebinski in manj administrativni. Zavedamo se dela, ki si ga s tem
               nalagamo, a se ga ne bojimo. Skrb za kakovost vidimo kot svoje temeljno poslanstvo,
               ki ga vsakodnevno uresničujemo. Čez mesec dni bomo tako kot prva študentska
               organizacija v Evropi v Ljubljani gostili 400 strokovnjakov z vsega sveta na
               največjem mednarodnem dogodku, namenjenemu vprašanjem kakovosti. Po desetletjih naših
               prizadevanj na tem področju, stalnem izobraževanju, sodelovanju z NAKVIS,
               mednarodnimi partnerji in strokovnjaki smo naš visokošolski prostor ponosno
               nadgradili tudi s tem.</p>
               <p>Da, na Študentski organizaciji Slovenije smo novelo podprli, a povedali, da nas
               kakovost skrbi. Predvsem visokošolski zavodi so nam zatrjevali, da se bo kakovost s
               tem samo še povečevala. Držali jih bomo za besedo, in upamo, da bomo čez pet ali pa
               deset let lahko rekli, da smo se motili in nas je bilo kljub mladostnemu optimizmu le
               preveč strah. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp43">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima gospod Žan Bokan iz Študentske organizacije Slovenije. Pripravi naj se
               gospod Mirko Pečarič z Univerze v Ljubljani.</p>
            </sp>
            <sp xml:id="SDT7-OZIZŠIM-javna-2-2016-10-13.sp44">

               <speaker>ŽAN BOKAN:</speaker>

               <p>Hvala za besedo, predsedujoča. Tudi jaz samo za zapisnik, Žan Bokan iz Študentske
               organizacije Slovenije. Kolegi so se nekako navezali na ostala vprašanja, jaz bi se
               pa želel dotakniti tistega dela novele, ki se dotika internacionalizacije, in v zvezi
               s tem smo na ŠOS pripravili sledeče stališče: </p>
               <p>Odprtost visokošolskega prostora je ena ključnih predpostavk akademske odličnosti.
               Odprtost ne prinaša samo povečanega obsega znanja, medsebojnega sodelovanja in
               obveščanja ter primerljivosti, ki so nujni elementi za razvoj znanosti, pač pa
               predstavlja tudi pridobivanje medosebnih poznanstev, večanje kulturnega in socialnega
               kapitala ter komunikacijskih in kulturnih kompetenc. Znanost ne more in ne sme biti
               zaprta za zidovi ene institucije oziroma zamejena z navideznimi mejami. Za
               preverjanje svojih znanstvenih izsledkov pa znanost nujno potrebuje skupen jezik. In
               na Študentski organizaciji Slovenije tekom priprave nismo videli tolikšne nevarnosti
               v razširitvi možnosti uporabe tujih jezikov v študijskem procesu, smo pa več
               pozornosti vprašanju namenili v obširni javni razpravi. Kot veste, se novela med
               drugim zelo pomembno dotika vprašanja internacionalizacije in v povezavi s tem tudi z
               vprašanjem učnega jezika. Internacionalizacija je eden izmed ključnih elementov
               razvoja visokošolskega prostora, še posebej pa to velja za majhne visokošolske
               prostore, kar slovenski visokošolski prostor nedvomno je. Internacionalizacija je
               pomembna tudi za vzpostavljanje povezav in odnosov s tujino, kar je za Slovenijo kot
               majhno državo vitalnega pomena. S tem v mislih se pridružujemo ugotovitvi
               ministrstva, ki je zapisalo v strategiji internacionalizacije, da ima Slovenija
               edinstven potencial, da postane mednarodni center znanja, smo namreč majhna, varna in
               prijazna evropska država, z znanjem in s kadri, <stage type="mag"/><stage xml:id="SDT7-OZIZŠIM-javna-2-2016-10-13.stage61">(nadaljevanje)</stage> ki so tudi že širše prepoznani po svoji kreativnosti
               in inovativnem potencialu. Predpogoj za kvalitetno internacionalizacijo pa je seveda
               v usposobljenost v uporabi tujih jezikov v študijskem procesu vidimo kot korak k tej
               smeri. Novela omogoča večjo vpetost visokošolskih zavodov v mednarodni visokošolski
               prostor tako, da širi možnost za izvajanje delov študijskih programov v tujem jeziku.
               Ocenjujemo, da tako visokošolskih učitelji kot študenti predvsem v nižjih oziroma
               začetnih letnikih študija pa niso dovolj jezikovno kompetentni, da bi lahko celoten
               študijski proces izvedli v tujem jeziku na enakem kakovostnem nivoju. Prav tako kot
               tuj jezik, najpogosteje nastopa angleški jezik, ki pa za marsikaterega študenta ni
               bil prvi tuj jezik, kar bi še dodatno diskriminiralo študente iz tistih regij, kjer
               prevladuje učenje drugih tujih jezikov – na primer Italijanskega ali Nemškega jezika.
               Podpiramo možnost vzporedne možnosti izvedbe programa v Slovenskem in v tujem jeziku,
               prav tako dopuščamo tudi možnost, da se deli študijskega programa izvajajo v tujem
               jeziku, če se ustrezni in pa primerljivi deli izvajajo tudi v Slovenskem jeziku. Na
               Študentski organizaciji Slovenije menimo, da razvoj Slovenskega znanstvenega in pa
               strokovnega jezika ni ogrožen. Vendar pa po drugi strani tudi razumemo pomisleke
               strokovne in zainteresirane javnosti in s tem v mislih smo v zvezi s tem vprašanjem
               pripravili svoje predloge, ker pa člen govori o izvajanju primerljivih študijskih
               programov v Slovenskem jeziku, ne definira pa primerljivosti, predlagamo, da bi
               definirali prav to primerljivost. Kot primerno rešitev vidimo definiranje s pomočjo
               klasifikacije KLASIUS-P oziroma z opredelitvijo podrobnega področja, ki je označeno s
               tri-mestno kodo, kar bi zagotavljalo, da gre za dejansko primerljive programe oziroma
               dele primerljivih programov. Dodajamo tudi možnost, da se definira obseg delov
               programov, ki se izvajajo v tujem jeziku in glede na to, da je z merili za kreditno
               vrednotenje programov po ECTS v 6. členu določen, da mora biti izbirnih enot programa
               vsaj 10 odstotkov, je lahko delež vsebin v tujem jeziku definiran na podlagi odstotka
               izbirnosti znotraj programa. Tako lahko študent, ki ne želi dela programa opravljati
               v tujem jeziku, v tem obsegu izbere druge predmete, ki se izvajajo v Slovenskem
               jeziku. Ker menimo, da je potrebno spodbujati učenje Slovenskega jezika, skozi to
               tudi spoznavanje Slovenske kulture tujcem, predlagamo, da se temu omogoči brezplačno
               učenje Slovenskega jezika, za izvedbo se namenijo sredstva iz proračuna pristojnih
               ministrstev – za izobraževanje in kulturo. Pretiranemu strahu pred tujimi jeziki
               moramo narediti konec, saj visoko šolstvo ni prvobiten prostor, kjer moramo biti boj
               za ohranitev Slovenskega jezika. Narava visokega šolstva tega ne omogoča, niti ni
               primeren prostor, ki bi bil za to primeren. Se pa strinjamo, da je skrbi za slovenski
               znanstveni strokovni jezik potrebno nameniti pozornost, vendar pa noben normativen
               okvir, naj bo ta še tako restriktiven, ni zagotovilo za razvoj jezika. Razvoja ne
               moremo zagotavljati skozi prepovedi, pač pa primarno preko spodbud. Za konec dodajamo
               še besede pokojnega profesorja dr. Staneta Južniča iz njegovega dela Človekovo telo
               med naravo in kulturo, kjer je zapisal takole: "Kot vedno se ne branim izrazov, ki
               jih nekateri proglašajo za neslovenske. Sam pa sodim, da spadajo prav tako Slovensko
               kot vsako drugo znanstveno izrazoslovje, čeprav so grški ali latinski. Ne gre le za
               lažji prehod k internacionaliziranemu besednjaku, ki ga uporablja skoraj vsa svetovna
               znanost, gre za naše pripadnosti civilizacijskemu krogu, ki sloni na prav takem
               izrazju." Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp45">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima gospod Mirko Pečarič. Pripravi naj se gospod Ivan
               Leban iz NAKVIS.</p>
            </sp>
            <sp xml:id="SDT7-OZIZŠIM-javna-2-2016-10-13.sp46">

               <speaker>DR. MIRKO PEČARIČ:</speaker>

               <p>Spoštovana predsednica, hvala za besedo. Spoštovane, spoštovani, prihajam iz Univerze
               v Ljubljani. Govoril bom v svojem imenu. Pozdravljen moj rektor. Nekaj bom povedal
               predvsem o temeljnem razlogu zaradi katerega smo se tukaj sploh zbrali – o odločbi
               ustavnega sodišča. Odločbo ustavnega sodišča verjamem, da nisem edini, ki sem jo
               prebral, zahteva ureditev javne službe in s tem povezano financiranje ob dodatnem
               pogoju, da mora biti to financiranje tako, da bo jasno in predvidljivo. V vsakem
               primeru je ta novela zakona boljša od sedanjega stanja. Nikakor pa ne zadostuje
               pogojem, ki jih je postavilo ustavno sodišče. Slišali smo že, da javna služba ni
               definirana. Definirano je stabilno financiranje, ob tem, da bi rad poudaril, da to
               stabilno financiranje po mojem mnenju, <stage type="mag"/> <stage xml:id="SDT7-OZIZŠIM-javna-2-2016-10-13.stage63">(nadaljevanje)</stage> ni jasno in predvidljivo. Kot test te moje trditve v
               katero sem približno 95 odstotno prepričan, bi bil, da bi ta del zakona, ki se vleče
               kot jara kača, dali vsem rektorjem in pa direktorjem v presojo, koliko sredstev bodo
               dobili v naslednjem proračunskem obdobju. Prepričan sem, da ne bodo izračunani po
               enaki metodi. V zvezi s tem, da ni določena javna služba, bi rad opozoril še na eno
               izmed oblik izvajanje javne službe. To je koncesija. Za koncesijo je računsko sodišče
               lansko leto ugotovilo, da ni zadostno urejeno oziroma izdalo negativno mnenje na
               področju visokega šolstva. V povezavi s tem je tudi financiranje tretje stopnje. Ta
               predlog zakona tretje stopnje ne financira ampak jo lahko financira, brez da bi
               določal kakršnekoli pogoje. To je ugotovila tudi zakonodajno-pravna služba. Naprej, v
               povezavi s tem, bi rekli, državnim delom javnim je tudi ukrep ukinitve vpisa oziroma
               razvida vpisa v visokošolskih institucij s strani ministrstva. To pomeni, da ko bo
               neka visokošolska institucija akreditirana, bo lahko začela izvajati programe, ki
               bodo javno veljavni. Torej, naslednje moje vprašanje ne gre toliko javnim
               institucijam, kot bolj poslankam in poslancem, ker se gre torej za vrednostno
               vprašanje ali so za takšno obliko ureditve, ki če bi jo upam, da uspešno primerjal,
               je podobna temu kot če bi proizvajalec motornih vozil pridobil certifikat kakovosti
               za njegovo prometno vozilo in brez da bi registriral to vozilo enostavno zapeljal na
               javno cestno omrežje. Torej ta del je bolj kot ne verjetnostno pogojen, zato vas samo
               pač opominjam. Seveda strinjal bi se z večjo avtonomijo, da torej visokošolski zavodi
               sami krojijo svojo usodo vključno s študijskimi programi. Vendar na eni strani, ko
               imamo avtonomijo, moramo imeti na drugi strani neke ustrezne mehanizme za preverjanje
               te avtonomije. In, z vsem dolžnim spoštovanjem do predstavnikov NAKVIS, zopet
               kontrolno vprašanje koliko izrednih evalvacij je pa bilo narejenih v celotni
               zgodovini te institucije in kakšni so bili ti učinki? Tudi vzorec oziroma tudi
               predlog zakona uvaja tako imenovan vzorec dveh odstotkov evalvacij študijskih
               programov iz vidike zagotavljanja kakovosti. Ampak recimo, če imamo v grobem petsto
               programov, to pomeni deset programov. Jaz mislim, da ta vzorec daleč od tega, da bi
               bil dejansko primeren oziroma, da bi lahko sploh uporabljali besedo vzorec. Strinjam
               se seveda, visokošolsko področje potrebuje več sredstev. Slišali smo že, da se bo vse
               skupaj zavleklo nekam v prihodnja leta s počasnim naraščanjem, ampak po drugi strani
               bi se morali tudi iz vidika zagotavljanja kakovosti vprašati kakšne mehanizme pa
               imamo za zmanjšanje teh sredstev, če kakovost ni dovolj visoka oziroma na zadovoljivi
               meri. Še zadnje vprašanje. Torej študenti so že nekaj odgovorili oziroma govorili o
               svojem področju, mene recimo zmoti ob tem, da se poskuša čedalje bolj nekako
               liberalizirati ta del visokošolskega prostora, bi morali zopet na drugi strani, če ne
               drugje po zakonu, postaviti neke mehanizme odgovornosti za morebiten recimo temu
               nesrečne slučaje prenehanja izvajanja študijskih programov na raznih visokošolskih
               institucijah. Torej kakšne so pravice in obveznosti teh študentov, ki bi lahko da
               nekako ostali bi rekel pod mislim nebom? Toliko. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp47">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa. Besedo ima doktor Ivan Leban. Pripravi naj se gospa Manca Erzetič iz
               Inštituta nove revije.</p>
            </sp>
            <sp xml:id="SDT7-OZIZŠIM-javna-2-2016-10-13.sp48">

               <speaker>DR. IVAN LEBAN:</speaker>

               <p>Spoštovana predsednica, spoštovani rektorji, spoštovane poslanke in poslanci, danes
               ste marsikaj slišali že o NAKVIS. Naj se predstavim, jaz sem direktor NAKVIS za
               začetek. Včeraj sem dobil zdravstveno mnenje, da sem dela zmožen za direktorja. To je
               glede promocije zdravja. Zdaj pa ne bi rad odgovarjal na vse očitke glede kakovosti
               in kaj NAKVIS bi moral biti in kaj naj bi <stage type="mag"/> <stage xml:id="SDT7-OZIZŠIM-javna-2-2016-10-13.stage65">(nadaljevanje)</stage> naredil. Zato bi rabil vsaj pol ure. Ampak bom se
               osredotočil na novelo Zakona o visokem šolstvu.</p>
               <p>Zdaj prva zadeva glede kakovosti – za kakovost se plača. Torej Angleži imajo izraz
               "quality pays". Če pogledate resolucijo Nacionalnega programa visokega šolstva. Tam
               je bilo zapisano, da bo NAKVIS dobil šest milijonov evrov na leto že leta 2016.
               NAKVIS deluje že tri leta z 1.200.000, pri čemer plačuje vse evalvacije, vse
               akreditacije. Dolgost teh akreditacij in evalvacij je zaradi tega, ker deluje po ZUP.
               ZUP pomeni, da se lahko dodajajo k vlogam dodatki, da se lahko pritoži, da so
               pritožbeni postopki trajajo in ta akreditacija lahko traja od pol leta do enega leta,
               lahko pa tudi več let. Odvisno kako je izveden postopek.</p>
               <p>Zdaj pa glede komentarja na peto, šesto, enajsto vprašanje torej pa nekaj okoli
               devetega vprašanja v tem vabilu. Samo bom prebral, da bom hitrejši. V danih
               okoliščinah, ker smo majhen visokošolski prostor, ki ima omejeno financiranje, je naš
               visokošolski sistem dovolj kakovosten. Letos je bil uvrščen sistem na šestindvajseto
               mesto med petdesetimi razvrščenimi sistemi, postavljen ob bok Portugalski in Španiji
               in bolje ocenjen kot italijanski, madžarski in poljski. Celo dva stebra, najvišje
               pozicionirana na svetovnem ekonomskem forumu WEF, ki ocenjuje globalno konkurenčnost
               – global competitiveness report 2016/2017, tu sta zdravstvo in osnovno šolstvo na
               šestnajstem mestu, visoko šolstvo je na dvaindvajsetem mestu med sto
               osemintridesetimi državami. Skupno uvrstitev Slovenije je šestinpetdeseto mesto med
               sto osemintridesetimi državami. Ti podatki nekaj povedo, četudi mi tem podatkom ne
               verjamemo. Zdaj NAKVIS podpira novelo ZVIS, posebej v delu, ki omogoča prehod na
               institucionalno evalvacijo in akreditacijo ob selektivni programski evalvaciji
               študijskih programov, ki je pa seveda prisotna tudi pri institucionalni evalvaciji.
               Treba je povedati, da je že ZUIF poleg drugega kadrovske spremembe precej posegel in
               dovoli spreminjanje študijskih programov, pri čemer je NAKVIS samo zapisovalec
               sprememb. Programi se spreminjajo na zavodih in ob podaljšanju akreditacije se te
               spremembe preverjajo na žalost šele po sedmih letih. Nadalje pri prehodu na
               institucionalno evalvacijo in akreditacijo, sledimo z novelo evropskim trendom. Treba
               je povedati, četudi sem tri leta te agencije, da sem podpredsednik Evropskega
               konzorcija za akreditacije. Tu je združeno 18 agencij z zahoda in tudi podpredsednik
               CENKVA <stage xml:id="SDT7-OZIZŠIM-javna-2-2016-10-13.stage66">(?)</stage> to je združenje agencij vzhodne in srednje Evrope. Tu je združeno 26
               agencij. S to novelo sledimo evropskim trendom. Pri nas, morate vedeti, je bila
               institucionalna akreditacija napovedana že dvakrat. V prejšnjih predlogih sprememb
               ZVIS. Vendar kot veste ti predlogi niso uspeli, ker so ministre prej zamenjali.
               Agencija si je že več let prizadevala za prehod na institucionalno akreditacijo in to
               predvsem zaradi izboljšanja kakovosti tako svojega dela kot zaradi kakovosti
               visokošolskih zavodov. Treba je tudi povedati, da kakovost je na visokošolskih
               zavodovih. Ni na NAKVIS. NAKVIS nima neke magične paličice, da bi rekel to je
               kakovostno, to pa ni. Pred 40-timi leti ni bilo agencij, ni bilo govora o kakovosti.
               Takrat so samo rekli ta univerza je dobra, ta je pa malo manj dobra in vedeli so
               kakšni so bili standardi po katerih so ocenjevali to univerzo. <stage type="mag"/> <stage xml:id="SDT7-OZIZŠIM-javna-2-2016-10-13.stage68">(nadaljevanje)</stage> Zdaj, prehod bo omogočil ob sedanji
               kadrovski sestavi na agenciji manj administriranja, to pomeni manj postopkov, četudi
               imamo v Sloveniji kar veliko število zavodov, bolj poglobljene presoje, več
               svetovanja in pomoči zavodom pri vzpostavitvi notranjih sistemov kakovosti. Zdaj samo
               nekaj je teh evropskih primerov.</p>
            </sp>
            <sp xml:id="SDT7-OZIZŠIM-javna-2-2016-10-13.sp49">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Ja opozarjam vas, da se vam čas počasi izteka.</p>
            </sp>
            <sp xml:id="SDT7-OZIZŠIM-javna-2-2016-10-13.sp50">

               <speaker>DR. IVAN LEBAN:</speaker>

               <p>Samo še en stavek. Danska je uvedla z zakonom institucionalno akreditacijo 1. Julija
               2013. Švica je z zakonom nedavno uvedla institucionalno evalvacijo in akreditacijo,
               programska evalvacija je samo prostovoljna na željo zavoda. Tudi Nizozemska in
               Flandrija so vpeljali institucionalni evalvaciji in akreditaciji. Zanimivost, da ima
               Nizozemska tudi inšpektorat za visoko šolstvo. Tako da, NAKVIS ne bi bil instrumenta
               izrednih evalvacij. Torej ne vem zakaj ne bi sledili s to novelo dobrim evropskim
               praksam. Še to je treba povedati, ko se tok očita agencija ima dve mednarodni
               akreditaciji EKAR in ENKA in tudi agencija je preverjana vsakih 5 let mednarodno, da
               ne govorim, da nas računsko sodišče preverja skoraj vsako leto in da tudi inšpektorji
               pridejo na agencijo. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp51">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima gospa Manca Erzetič. Pripravi naj se gospod David
               Pahor iz Cosylab.</p>
            </sp>
            <sp xml:id="SDT7-OZIZŠIM-javna-2-2016-10-13.sp52">

               <speaker>MAG. PROF.MANCA ERZETIČ:</speaker>

               <p>Hvala lepa za besedo. Meni je ravno žal, ker je šel glavni akter moje predstavitve,
               Danilo Zavrtanik. Ampak bom nadaljevala. Spoštovani, v dosedanjih javnih razpravah
               glede predloga o spremembah in dopolnitvah Zakona o visokem šolstvu, sem že skušala
               predstaviti probleme tako pisno kot ustno s spoštljivim, razumevajočim, demokratičnim
               in kot radi rečemo solidarnim pristopom do same problematike, ki jo ministrica za
               izobraževanje, znanost in šport gospa Maja Makovec Brenčič in njena vladna ekipa
               skušajo uzakoniti. Vse problemske poglede na predlog zakona imate lepo zbrane na
               spletnem portalu za govor Slovenščine, dovolj jasna pa sem bila tudi v dopisu, ki ste
               ga dobili k tej razpravi torej zdaj ne bom govorila o problemih NAKVIS, RSS ter
               raznoraznih univerz privatnih in javnih. Vendar tokrat res ne vem komu je ta razprava
               v posmeh. Verjetno vsem, ker nas vrača več kot sedem mesecev nazaj, potem, ko smo
               preko člankov, srečanj, posvetov, že obvestili o vseh težavah naših in o uvedbi
               sprememb sedanjega ZVIS. Ne vem kakšne privatistične dogovore se greste med strankami
               in rektorji, ki jim očitno ni mar za slovenski jezik. Dejstvo pa je, da do danes niso
               odgovorili na 44 pritožb na vaš zakon, ki so bile vložene 21. marca. Podali ste
               razpravljalne točke, ki nimajo veze z zadevami na katere vas opozarjamo. Nihče od vas
               ni pripravljen jasno slišati kje tičijo problemi, niti se natančno pogovoriti o teh
               problemih seveda z nasprotniki stališč. Imate samo vašo rektorsko oziroma direktorsko
               skupinico. To danes ni noben razgovor. V borih petih minutah pa se ne da in nima
               smisla ponavljati stvari katere smo že sedem mesecev nasprotniki zakona jasno
               razpravljali. To je isto kot da študent pride k profesorju na izpit in reče, če mu
               lahko ponovi za sedem mesecev nazaj snov. Veste kaj rečejo takim študentom? Ko boste
               pripravljeni pridite na izpit. Ministričin predlog ni pripravljen zakon in niti ni
               korak v pravo smer. Je korak v smer interesnih skupinic. Niti ni koheziven s tem kar
               predstavlja in s tem kar bo dejansko izvajal. Mislim pa vas vprašati ali je glavni
               namen internacionalizacije visokega šolstva in njegovega delovanja pospeševanje
               gospodarske dejavnosti. So mednarodne izmenjave gospodarskega ali primarno
               izobraževalnega pomena? Je bila ministričina afera z dodatki za stalno pripravljenost
               del izvajanja internacionalizacije? Trenutni predlog zakona ni v skladu niti z
               resolucijo o Nacionalnem programu za jezikovno politiko, niti z Zakonom o javni rabi
               Slovenščine. O tem ali je ustavno sporen ali ne, pa mislim, da je absurdno
               razpravljati. Jezik ni nad ampak pred ustavo. Prejeli ste jasno pravno-zakonodajno
               mnenje iz državnega zbora o ustreznosti oziroma o neustreznosti <stage type="mag"/><stage xml:id="SDT7-OZIZŠIM-javna-2-2016-10-13.stage70">(nadaljevanje)</stage> predloga zakona pa ga vsi kratko malo
               ignorirate. Potem govorite o večji kakovosti. Ali je namen predloga zakona, da bo
               ovrednotil človeka kot pridobitniški produkt, tržni izdelek? Poleg tega, ali je
               državni proračun res toliko stabilen, da bi slovenski davkoplačevalci omogočili tujim
               študentom brezplačni dodiplomski in podiplomski študij in vse bonitete subvencij? Ker
               to vodi v to, da se bo domačim študentom spremenil način financiranja in to uvedba,
               govorimo o uvedbi šolnin glede na to, da imamo jasno predpisano slovensko zakonodajo
               o pravicah rednih študentov. Komu je torej res namenjenih 57 milijonov za tako
               imenovano internacionalizacijo? Privatizaciji javnega šolstva?</p>
               <p>Spomnila bi, da smo v mandatu te Vlade bili priča najmanj trem aferam, finančnim
               seveda, na Ministrstvu za izobraževanje, znanost in šport in to afera s honorarja,
               afera plagiatorstva in afera z dodatki. Tudi Univerza na Primorskem pod vodstvo dr.
               Dragana Marušiča, ki ga tudi ni tukaj je imela samo v zadnjih dveh letih nepregledno
               uporabo univerzitetnih sredstev. Izvajala je neakreditirane programe in študij brez
               kvalificiranega poklica. nedavno je potekala nova policijska preiskava. Pred dnevi
               smo bili priča zabavi, ki si jo je omislil ob izdajanju odpovedi profesorjem. In
               takšni rektorji univerz bodo sedaj skupaj s senatom po novem zakonu lahko samovoljno
               odločali o programih, sredstvih, učnem jeziku in študijskih programih ne, da bi bili
               več komerkoli pravno odgovorni. </p>
               <p>Problem je tudi nesmiselna logistika oziroma razporejenost več, kot 500 študijskih
               programov, na primer slovenistika se kot študijska smer izvaja tako na Univerzi na
               Primorskem, kot na Univerzi v Novi Gorici poleg ljubljanske in mariborske. Čeprav
               imata novogoriška in koprska univerza na določenih smereh le nekaj študentov ni
               tolikšen problem število študentov, kot to, da imamo najmanj 2 isti smeri na dveh
               zelo podobnih programih. Fakulteti za humanistiko in fakulteti za humanistične
               študije. Na dveh univerzah, ki sta si prostorsko zelo relativno blizu in bi
               študentskim potrebam na primorskem zadostoval zgolj en program ali ena smer.</p>
               <p>Zakaj na to opozarjam? Ker pri tovrstni razporeditvi in zahtevami po enakih rednih in
               izrednih dodatnih finančnih sredstvih za tako majhno število študentov bi bila
               realizacija zahtevkov tako finančno, kot tudi logistično nesmiselna. Logično je, da
               večje univerze z več domačimi študenti potrebujejo več sredstev, ni pa logično, da si
               manjše univerze želijo pridobiti večje število tujih študentov zato, da bi nominalno
               konkurirale na razpisih univerzam z istim ali večjim številom domačih študentov
               zaradi dodeljevanja istih sredstev. Poleg tega pa rektorju novogoriške univerze
               očitno ni toliko do ohranitve slovenistike oziroma programa humanistike, če brez
               pomislekov bi uvajal angleščino kot učni jezik. Torej, če naj bo jezik poučevanja na
               tako imenovani nedržavni univerzi, kot je Univerza v Novi Gorici, striktno v
               ingerenci senata Univerze in ne kogarkoli drugega, potem naj bo takšna univerza tudi
               popolnoma samooskrbna in neodvisna od državnih sredstev. To velja tudi za planetarne
               ideje dr. Petra Jambreka. Dejstvo je, da tako imenovani ZVIS uvaja nepotrebne
               spremembe, ne ureja pa ključnih nepravilnosti, ki jih v visokem šolstvu… Ki jim jih
               je zadalo tudi Ustavno sodišče.</p>
               <p>Vaš osnovni problem je javna služba. Seveda vas Študentska organizacija podpira, ker
               bi to konkretno, če bi se lotili tega zakona, tudi ne "oprečilo". Zato nehajmo
               komplicirati. Odstranite ta predlog zakona, pozabite na slabe predloge, ki jih imate
               druge interesne stranke v predalu, lotite se problema javne službe in šele naknadno
               pripravite ali popravite tudi zakon o visokem šolstvu. Do tedaj pa ohranimo obstoječi
               zakon. Vse ostalo je nesprejemljivo v imenu tako imenovane skrbi za slovenščino.</p>
               <p>Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp53">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima gospod David Pahor, pripravi naj se gospod Vili Kovačič iz Davkoplačevalci
               se ne damo.</p>
            </sp>
            <sp xml:id="SDT7-OZIZŠIM-javna-2-2016-10-13.sp54">

               <speaker>DAVID PAHOR:</speaker>

               <p>Lepo pozdravljam vse navzoče. Moje ime je David Pahor in če se ne motim, sem prvi
               današnji sobesednik iz gospodarstva iz visokotehnološke družbe CosyLab d.d. iz
               Ljubljane in nadomeščam našega Makra Pleška, ki žal danes ni mogel priti zaradi
               službenih obveznosti.</p>
               <p>CosyLab je podjetje, ki skoraj izključno opravlja večino svojih<stage type="mag"/><stage xml:id="SDT7-OZIZŠIM-javna-2-2016-10-13.stage72">(nadaljevanje)</stage> storitev na tujih trgih in je tudi eno
               izmed redkih slovenskih podjetij, ki načrtno zaposluje tuje visokošolske izobražene
               strokovnjake, hkrati pa seveda tudi naše slovenske diplomante.</p>
               <p>Za to sta razloga dva. Prvi je, da na slovenskem trgu ni dovolj dobrih strokovnjakov,
               da bi jih lahko zaposlovali samo slovenskih in drugo je, da ima podjetje primerljivo
               prednost zato, ker zaposluje tudi tujce, ker je to tako dobro tako za domače
               zaposlene, kot za delo v tujini in pri razvijanju in prodaje rešitev po vsem
               svetu.</p>
               <p>Pri nas zgleda delovni dan tako, da se pisno in govorno sporazumevamo približno pol
               časa v angleščini. To pomeni, da se prilagajamo navzočnosti vsaj enega od tujcev v
               pogovoru ali v srečanju in zato, ker imamo toliko tujcev moramo praktično zelo veliko
               se sporazumevati v angleščini. Pri tem pa ne pozabljamo na pomen slovenščine in zato
               nas tudi ta predlagana novela o dopolnitvah Zakona o visokošolskem izobraževanju nas
               zanima, ker pa je danes primerljivo malo časa, se bom osredotočil samo na ta osmi
               člen in sicer na internacionalizacijo učnega programa.</p>
               <p>Ker trenutno ne vidimo druge možnosti, kot je ta, ki je bila predlagana s to novelo,
               jo pač zaradi tega, ker poskušamo delovati učinkovito in se že prej omenjenega godota
               nam ne zdi primerno čakati in zato, ker smo gospodarska družba moramo tudi zelo hitro
               ukrepati. V tem primeru imamo tudi odgovor, bi rekel na ta predlog novele. Če drugega
               ni, absolutno potem to novelo mi podpiramo ampak ob določenih dopolnitvah te novele,
               ki izhajajo iz dejstva, da se hudič skriva v podrobnostih. Namreč v tistem delu, ki
               določa delež in pogoje opravljanja učnega progama v tujem jeziku bi moralo poleg
               kakovostnih določil, bi morala biti zapisana tudi količinska določila. Se pravi nekaj
               podobnega, kot so že predlagali na Filozofski fakulteti. To pa zato, ker zdaj pa
               govorim v lastnem imenu, ker se mi zdi preveč nevarno, da bi potem od fakultete do
               fakultete prilagajali te pogoje, ki pa temeljno ščitijo enakopravnost slovenščine.
               Namreč te pogoje koliko tujih študentov ali pa koliko ur ali pa koliko tujih
               predavateljev lahko predava, da je lahko določen program ali del programa v tujem
               jeziku. </p>
               <p>Zdaj bi pa spregovoril še v lastnem imenu. Ja se večino svojega odraslega časa borim
               za materinščino in sem tudi eden izmed izvirnih tvorcev strokovnega slovenskega
               izrazja v računalništvu in sem bil tudi urednik leksikona, edinega slovenskega
               leksikona računalništva, ki je izšel v začetku tisočletja. Glavni urednik. In se še
               kako zavedam, da je pomembno materinščino braniti in ji omogočati razvoj zlasti na
               strokovnih področjih in pri oblikovanju novega strokovnega in znanstvenega izrazja,
               ki omogoča potem tudi njen obstoj v prihodnosti.</p>
               <p>Moje mnenje je, da je slovenščina ogrožena in bo vedno ogrožena tako, kot je večina
               jezikov na svetu, razen mandarinščine, angleščine oziroma amerikanščine, če smo bolj
               natančni in španščine. Vendar to ni nič tako hudega, če se sami ne odločimo, da se
               primerno zaščitimo in poskrbimo za to, da je razvoj slovenščine zagotovljen tudi s
               tem, da se prilagodimo učinkom, ki jih prinaša globalizacija in to tudi v visokem
               šolstvu.</p>
               <p>Moj prvi čustveni odziv je, da… Oziroma je bil, da vsekakor ne bi bilo poučevanja v
               tujih jezikih ali, če <stage type="mag"/><stage xml:id="SDT7-OZIZŠIM-javna-2-2016-10-13.stage74">(nadaljevanje)</stage>
               poenostavim, v angleščini na naših visokih šolah, ker je to lahko začetek tistega
               gladkega oziroma zdrsljivega hriba po katerem lahko zdrsnemo in preidemo v kakšnih
               petih ali pa desetih letih na večinsko vključevanje tujih jezikov. Vendar, ker sem pa
               tudi inženir in po poklicu fizik in moram vsakodnevno se ukvarjati in optimirati
               hitro procese in pa opravila menim, da je treba tukaj gledati tudi dolgoročno tako,
               da se ne da zaustaviti napredka, ki se nam kaže, zato ga je treba sprejeti, hkrati pa
               poskrbeti tudi, da je regulativno tako urejen, da ne more priti do takih dogodkov, da
               bi slovenščina bila izrinjena iz strokovnega, znanstvenega in visokošolskega
               življenja.</p>
            </sp>
            <sp xml:id="SDT7-OZIZŠIM-javna-2-2016-10-13.sp55">

               <speaker>PREDSEDNICA DR. MIRJAM BON KLANJŠČEK:</speaker>

               <p>Bi počasi zaključili, prosim, ja?</p>
            </sp>
            <sp xml:id="SDT7-OZIZŠIM-javna-2-2016-10-13.sp56">

               <speaker>DAVID PAHOR:</speaker>

               <p>Zato tudi… Ja, bom končal. Zato tudi menim, da bi v noveli zakona, tudi sam menim, da
               bi v noveli zakona moralo biti bolj definirano in jasno definirano kolikšen in kakšen
               obseg je tujih predavanj, udeležbe tujih predavateljev, da bi se ohranilo
               enakovrednost pouka v maternem jeziku. </p>
               <p>In končal bi z mislijo pokojnega profesorja Janeza Sternada, ki je bil moj profesor
               Fizike 1 in 2, ki je dejal, da večja težava za materni jezik je mogoče… Torej, večje
               težave za materni jezik je mogoče pričakovati, če bodo delovne razmere za
               strokovnjake doma slabše, kot ponekod v tujini. Mogoče je namreč domnevati, da bo več
               Slovencev strokovno prihodnost iskalo v tujini, kot se bo tujcev naučilo slovenščine.
               Ta nesimetrija izvira iz uporabnosti angleščine in slovenščine, kar pa ni jezikovno
               vprašanje. </p>
               <p>Najlepša hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp57">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima gospod Vili Kovačič, pripravi naj se gospod Vlado Žabot iz Društva
               slovenskih pisateljev.</p>
            </sp>
            <sp xml:id="SDT7-OZIZŠIM-javna-2-2016-10-13.sp58">

               <speaker>VILI KOVAČIČ:</speaker>

               <p>Lepo pozdravljeni.</p>
               <p>Končno smo le prišli do te javne predstavitve mnenj. Že do tega je bilo težko priti.
               Kako bomo šele lahko zagotavljali status slovenskega jezika na univerzi? Kajti
               politika, ki to forsira danes se ne zaveda problema. Prihajam iz društva
               Davkoplačevalci se ne damo in domoljubnega društva tega, 13. maj. Oboje je povezano z
               jezikom. Davkoplačevalci s financiranjem, TIGR pa z zgodovino, ker je slovenski jezik
               bil ogrožen, danes pa ga sami ogrožamo. To je problem, če ga hočemo priznati ali pa
               ne.</p>
               <p>Nastopam v imenu 33 podpisnikov. Prvih 10 je ustanovnih članov društva TIGR,
               domoljubni TIGR 13. maj, drugih deset so pa univerzitetni profesorji in doktorji jih
               bom na koncu našteval. Tudi iz tujine sem dobil nekatera pisma in me pozivajo, da
               ostro nastopimo proti temu kar so zdaj pripravili. V paket zakonodajni o visokem
               šolstvu so vključili tudi jezik. Smatram in tudi drugi, da jezik je tako pomembna
               stvar in je ne moremo tlačiti skupaj s financiranjem. To zadevo je treba izločiti,
               prvi in osmi člen in zagotoviti nadaljnje obravnave za tiste stvari, ki so v visokem
               šolstvu nujne. Jezik je pa svoja zadeva. Jezik spada pod kulturo. Ne spada samo pod
               zakon o visokem šolstvu. Spada tudi v kulturne resorje. In tega bi se lahko
               zavedali.</p>
               <p>Gospod Jambrek je fasciniral s tem njegovim plantanim pristopom. Ne vem pa v katerem
               vesoljskem sistemu on živi. Ne živi v realnem svetu. Seveda živi pa v svetu denarja
               komercializacije jezika in ravno temu ta novela zakona služi. To se pravi, razprodaja
               slovenskega jezika. Pozivamo Državni zbor, da <stage type="mag"/><stage xml:id="SDT7-OZIZŠIM-javna-2-2016-10-13.stage76">(nadaljevanje)</stage> se upre novi zakonodajni grožnji in zavrne vse
               postopke v zvezi s tem. Politični razred, ki se sklicuje na mandat poslancev nima
               nobene pravice, da se zgodovinsko neodgovorno poigrava s statusom in dejanskim
               stanjem materinščine.</p>
               <p>Upam, da bo, če ni v Državnem zboru, v Državnem svetu toliko pameti in toliko
               razsodnosti, da bo Državni svet izglasoval odložilni veto. Če pa to ne bo, pa gremo
               na referendum. Prepričan sem, z odložilnim vetom zakon ne bo sprejet. Gospod se tamle
               smeje. Ja, jezik je stvar ljudstva. Ni stvar njegovih komercialnih projektov. Ne,
               nikoli. In te ga ne smemo dovoliti.</p>
               <p>Gospod Jerala, ne glede na vaše delo, na vaše reference nimate prav. Enako, kot se vi
               meni smejete, bi se 24 podpisnikov, 33 podpisnikov lahko vam smejalo, veste. Enako.
               Med temi podpisniki so doc. dr. Miroslav <stage xml:id="SDT7-OZIZŠIM-javna-2-2016-10-13.stage77">/ Nerazumljivo./</stage>, prof. dr. Jure Bertoncelj,
               dr. Peter Starič, prof. dr. Franc Pohleven, prof. dr. Peter Šuhel, prof. dr. Anton
               Jeglič, doc. dr. Peter Pavel Klasinc, dr. Bojan Ravbar, prof. dr. Stane Granda, dr.
               Vinko Novič. Da ne boste mislili, da smo tukaj eni vaški posebneži, "naturčiki" in
               tako naprej, ki jih nihče ne jemlje resno in se jim smeji iz klopi, jim priporočam
               naj se malo zamisli nad tem početjem. Izvzemite prvi in osmi člen zakona iz
               zakonodajnega predloga in ves prepir in vsa razprava bo hitro minila.</p>
               <p>Kar se pa tiče jezika, to je prvi in osmi člen je pa treba organizirati posebno
               razpravo. Ne pa to mešati z drugimi zadevami. Že to, da smo prišli do te razprave
               sploh je bilo težko izvesti, težko sprejeti. Jaz sem gledal glasovanje na odboru. In
               so bili, kako bi rekel, pravzaprav na koncu v presenečenju je sploh do te
               predstavitve prišlo, čeprav je samo po sebi umevno, da mora do nje priti, ampak ne
               samo kot posvetovalni glas ampak tudi glas odločanja. Kdaj bomo do tega prišli v
               demokratični ureditvi ne vemo, ker referendume in te zadeve so tako oskubili, da so
               danes praktično neizvedljivi. Ampak kljub vsemu, jezik je tako pomembna zadeva, da jo
               je treba braniti in ne se delati, da ni ogrožen. Pojdite malo po ulicah, pa malo
               preberite nazive, pojdite malo poslušati glasbo in tako naprej. Ne norčujte se iz
               jezika, ne norčujte se, kajti vi ste danes tukaj tudi zaradi tega, ker je dr. Josip
               Plemelj leta 1918 zakoličil uporabo slovenščine na univerzi. Dr. Josip Plemelj,
               slavni znanstvenik. Preberite si, jaz sem napisal oziroma poslal sem tudi v Državni
               zbor…</p>
            </sp>
            <sp xml:id="SDT7-OZIZŠIM-javna-2-2016-10-13.sp59">

               <speaker>PREDSEDNICA DR. MIRJAM BON KLANJŠČEK:</speaker>

               <p>Čas se izteka. Lahko počasi zaključite, prosim.</p>
            </sp>
            <sp xml:id="SDT7-OZIZŠIM-javna-2-2016-10-13.sp60">

               <speaker>VILI KOVAČIČ:</speaker>

               <p>Ja, bom. Tako. Še veliko je korakov do tega zakona. Pozivam, da se izloči prvi in
               osmi člen, vse ostale zadeve, ki so z NAKVIS-om povezane, s financiranjem in tako
               naprej so pa drugotnega pomena za mene in tudi za javnost. Vi se zmenite kako boste
               stvari financirali in se to drugje menite. Javnost, ki je pa tukaj, ima pa predvsem
               interes, da brani slovenščino in ne se norčevati in govoriti, da slovenščina ni
               ogrožena.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp61">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Besedo ima gospod Vlado Žabot, pripravi naj se gospod Tom Turk
               iz Biotehniške fakultete Univerze v Ljubljani.</p>
            </sp>
            <sp xml:id="SDT7-OZIZŠIM-javna-2-2016-10-13.sp62">

               <speaker>VLADO ŽABOT:</speaker>

               <p>Spoštovani, poslanke in poslanci, gospa ministrica in ostali še prisotni!</p>
               <p>Žal mi je, da gospoda Svetlika ni več tukaj, da ni več tukaj tudi gospoda Jambreka,
               ker <stage type="mag"/> <stage xml:id="SDT7-OZIZŠIM-javna-2-2016-10-13.stage79">(nadaljevanje)</stage> je njuno
               izvajanje pač nek pokazatelj, stanja, odnosa na univerzah do slovenščine in še
               posebej do učne slovenščine. Gospod Svetlik je govoril o slovenščini na tuji
               univerzah, o študiju na posameznih fakultetah, o tem, da za napredovanje morajo
               kandidati napisati tudi raziskavo v slovenščini in podobno, ni pa govoril o temeljnem
               vprašanju, ki zadeva tako v prvi vrsti Ministrstvo za šolstvo, kot tudi visokošolske
               zavode, da je namreč slovenska pismenost, bralna pismenost pod evropskim povprečjem
               po vseh relevantnih primerjalnih študijah in torej nezadostna. V kateremkoli jeziku.
               Zato pozdravljam to javno razpravo in bi dodal temu samo še to: Ob že prepoznanih
               luknjah v 1. členu obravnavane novele Zakona o visokem šolstvu in ob pogrešanju
               ustreznih predlogov zakonskih določil, ki jih izvršni veji oblasti nalaga v
               parlamentu sprejeta Resolucija o nacionalnem programu za jezikovno politiko 2014 –
               2018 ter iz nje izhajajoč akcijski načrt za jezikovno izobraževanje, sem večkrat
               pomislil na dovolj preprosto dejstvo, da lukenj ni smiselno mašiti z luknjami. Ker pa
               seveda dvomim, da se tega preprostega dejstva Vlada ne bi zavedala sem ob vsem tem
               kar novela zajema in česar ne pomislil na namen goljufije. Priznati moram, da sem
               podvomil tudi v dobronamernost organizacije te današnje razprave, saj na seznamu
               posebej vabljenih pač dovolj očitno prevladujejo snovalci in zagovorniki te novele,
               kar lahko pomeni, da se organizator pri svojem problematične in v javnosti dovolj
               odmevno tudi problematiziranem namenu preprosto odloči vztrajati. Morda celo še
               dodatno raznetiti spor v zainteresirani javnosti, ali pa s takšnim manevrom vsaj
               nekoliko zakriti svojo prvotno za slovenščino in slovenstvo pač dovolj jasno
               škodljivo namero. Pa vendar smo tukaj zato, da najdemo neko potrebno soglasje in da z
               dovolj usklajenim in dovolj artikuliranim interesom zavežemo politiko k iskanju
               pravih rešitev. Gotovo se strinjamo s tem, da je internacionalizacija visokošolskih
               programov nujna in se prav tako gotovo strinjamo tudi s tem, da je slovenščina naša
               temeljna ustavna zaveza, ki je ne gre izigravati in zapostavljati. To pa pomeni, da
               zagovorniki internacionalizacije in zagovorniki z Ustavo določene rabe slovenščine
               nismo na nasprotnih bregovih zato ne smemo dovoliti, da bi nas kdo na tak način
               ločeval in obravnaval, kot nasprotnike. Oba ta interesa je namreč možno in potrebno
               uskladiti v en sam skupni interes. Problem s katerim se soočamo pa je, da se
               pravzaprav Vlada izmika odgovornosti za ustrezno financiranje tega obojestranskega
               združenega, vsekakor nujnega skupnega interesa. Vladi je skratka na tem mestu
               potrebno zastaviti jasna vprašanja. Če je torej pripravljena finančno podpreti
               internacionalizacijo visokošolskih programov ali pa jih bo poskušala uveljavljati z
               izigravanjem temeljnih ustavnih načel ter v očitno škodo javnemu visokemu šolstvu in
               slovenstvu. <stage type="mag"/> <stage xml:id="SDT7-OZIZŠIM-javna-2-2016-10-13.stage81">(nadaljevanje)</stage> Sploh pa
               so razmere v Slovenskem visokem šolstvu, za katere je v največji meri odgovorna
               politika, kot vemo tudi sicer več kot zaskrbljujoče. Tako že sama predložena zakonska
               novela s svojimi številnim členi dovolj jasno kaže na dejstvo, da na področju
               visokega šolstva potrebujemo v celoti prenovljeno zakonodajo, zakonsko podlago in
               temeljito reformo. Vsi tudi vemo, da glede na relevantne mednarodne primerjalne
               študije povprečna bralna pismenost nas v Sloveniji, torej nezadostna. Ravno tako
               vemo, da se v tem parlamentu sprejeta in torej za izvršno oblast zavezujoča
               resolucija o Nacionalnem programu za jezikovno politiko in njenih bistvenih tudi, za
               dvig bralne pismenosti odločilnih opredelitvah, kratko in malo ne izvaja. In se prav
               tako ne izvaja iz te resolucije izhajajoč načrt za jezikovno izobraževanje, ki kot
               najbrž veste v svojem sedmem poglavju obravnava jezikovno vprašanje visokega
               šolstva.</p>
            </sp>
            <sp xml:id="SDT7-OZIZŠIM-javna-2-2016-10-13.sp63">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Čas se vam je iztekel.</p>
            </sp>
            <sp xml:id="SDT7-OZIZŠIM-javna-2-2016-10-13.sp64">

               <speaker>VLADO ŽABOT:</speaker>

               <p>Ja, samo še… Vse to aktualno ministrstvo gospo Majo Makovec Brenčič še kako obvezuje.
               Ne dvomim, da imate veliko skrbi in težav. Zato ji bomo v njenem nadaljnjem snovanju
               ustreznih rešitev zagotovo v veliko pomoč, če danes dosežemo neko stopnjo soglasja
               saj v tem, da torej lukenj ni smiselno krpati z luknjami. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp65">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima doktor Tom Turk. Za njim gospa Majda Potrata in za
               njo gospod Rok Svetlik iz Znanstveno-raziskovalnega središča.</p>
            </sp>
            <sp xml:id="SDT7-OZIZŠIM-javna-2-2016-10-13.sp66">

               <speaker>DR. TOM TURK:</speaker>

               <p>Spoštovani zbor, lep pozdrav vsem. Torej v svojem najnovejšem filmu Michael Moore
               ugotavlja, da imamo mi pravzaprav najboljši visokošolski sistem izobraževanja. Mi, ki
               v njem vsakodnevno delamo, najbrž menimo, da ni čisto tako idealen oziroma je daleč
               od idealnosti. Novela Zakona o visokošolskem izobraževanju na nek način tlakuje pot k
               boljšemu sistemu vendar je v marsikaterem pogledu nedorečena, nedosledna in
               nedodelana. Zato bo verjetno vložiti še kar nekaj truda, da bo ta novela oziroma
               kasnejši zakon, zadostila interese vseh in da se bo pač približala nekem idealu, ki
               ga iščemo. Univerza je po definiciji univerzalna. To smo danes že slišali, lahko
               rečemo tudi planetarna, če je komu ta izraz bolj všeč, vsekakor pa je ključno, da je
               odprta v svet, da je vpeta v mednarodne tokove znanosti, izobraževanja v izmenjavo
               študentov, profesorjev in tako naprej. Med to seveda spada tudi vprašanje jezika.
               Vprašanja jezika pa ne moremo reševati s stališči, ki so veljala v 19. stoletju s
               čitalnicami, tabori in podobnimi sredstvi, ki seveda so bila takrat pomembna,
               današnji svet se je pa spremenil. Naj ponazorim: samo v dveh generacijah, če govorimo
               samo o informacijskih tehnologijah, smo prišli nekje od odkritja oziroma uporabe
               radia do digitalne tehnologije, ki nam omogoča virtualno resničnost. To je tako velik
               preskok, da se nujno mora odražati tudi v uporabi jezika. Internacionalizacija
               univerze torej po mojem in pa tudi tako, kot jo predvideva novela zakona, ne more
               ogrožati Slovenščine. Namreč Slovenščine ne more ogroziti nekaj ur predavanj. Sam
               prihajam iz prakse. Vsak dan stojim v predavalnici, predavam seveda 98 odstotno v
               Slovenščini, morda 2 odstotka mojih predavanj so v Angleščini. Seveda vam lahko sam
               povem, da predavati v Slovenščini je veliko lažje, kot predavati v tujem jeziku. Pač
               angleščino sicer obvladam ampak to ni moj materni jezik in tudi s stališča podajanja
               snovi študentom, je seveda materni slovenski jezik <stage type="mag"/> <stage xml:id="SDT7-OZIZŠIM-javna-2-2016-10-13.stage83">(nadaljevanje)</stage> prioriteta. To pa ne pomeni, da nasprotujem uvedbi
               vsaj določenih vsebin oziroma izvajanja določenih vsebin v tujem, najpogosteje seveda
               v Angleškem jeziku. Če se vrnem nekoliko nazaj na tisto tehnologijo, ki opredeljuje
               naša življenja in naša ravnanja, vemo, da seveda z digitalno tehnologijo, ki je
               prinesla tudi številne drugačne oblike komuniciranja – socialna omrežja,
               sporazumevanje med mladimi, ki je danes popolnoma drugačno kot je bilo še pred
               dvajsetimi leti – vse to vodi in najbolj pravzaprav, kljub temu, da nam digitalna
               revolucija omogoča številne ugodnosti, pač danes si brez tega življenja ne znamo
               predstavljati ampak moja teza je, da pravzaprav po drugi strani pa ravno ta digitalna
               revolucija najbolj ogroža slovenski jezik in tudi številne druge manjše jezike. Iz
               prakse lahko povem, da ta način komunikacije že vodi v to, da študenti, ki pridejo na
               fakulteto, nimajo več bralne kulture, imajo osiromašen besedni zaklad in so bolj ali
               manj funkcionalno nepismene. Torej jaz nisem slavist, niti nisem humanist, sem biolog
               oziroma biokemik po izobrazbi, vendar moji študenti, ko pridejo na fakulteto, niso
               sposobni napisati dve strani eseja v Slovenskem jeziku. Ne, da bi bilo potrebno v to
               besedilo korenito posegati z lektorskimi popravki, ki jih moram jaz kot biolog
               vnašati v to besedilo in zgubit za to ogromno časa. To je problem. Ni problem v
               univerzi, problem je v odnosu do jezika, ki ga gojimo od osnovne do srednje šole,
               doma v vrtcih in tako naprej. torej zakaj se potem učimo, zakaj se naši otroci zdaj
               že v drugem razredu osnovne šole učijo tujega jezika, da se učimo tri ali celo štiri
               tuje jezike, preden pridemo na univerzo. Potem, ko pa pridemo na univerzo pa
               Slovenščine več ne znamo. To je problem. Ni problem ta novela, ni problem kaj in
               koliko bomo učili v tujem jeziku na univerzi. Problem je drugje in tudi, spoštovani
               kolegi humanisti, družboslovci, pisatelji, predstavniki raznih društev, slovenisti,
               dajte se o teh stvareh vprašati in ne nam, ki se trudimo za slovenski jezik očitati,
               da smo plačanci kapitala, da so te novele namenjene oziroma ta člen namenjen
               pridobivanju drugih sredstev za izvajanje naših programov in tako naprej. Torej, če
               zaključim mogoče še, je bilo rečeno znanstvena terminologija. Sam sem dolga leta
               sodeloval v Terminološki komisiji slovenskega biokemijskega društva in lahko vam
               povem, da vsaj to stanovsko društvo vzorno skrbi za terminologijo znanstvenega
               izrazoslovja v Slovenskem jeziku in da se to izrazoslovje potem tudi zrcali v
               diplomskih nalogah, prevodih, ki jih naši člani pač opravljajo in tako naprej. Torej
               to ni problem. Stanovska društva so tista, ki morajo za to skrbeti in tudi za to,
               kolikor jaz poznam stvari, večinoma skrbijo. Tako da, bi še enkrat morda za konec
               povedal to, da res precej bolj pomembno od tega člena je to koliko denarja bomo mi
               namenili za Slovensko znanost, za Slovensko visoko šolstvo in jaz se močno bojim, da
               tako, kot je predvideno, da do leta 2032, tisti procent, da bomo prej pristali kot
               človeštvo na Marsu, preden se bo to zgodilo. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp67">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima gospa Majda Potrata. Pripravi naj se doktor Rok
               Svetlik in za njim doktor Roman Jerala iz kemijskega inštituta.</p>
            </sp>
            <sp xml:id="SDT7-OZIZŠIM-javna-2-2016-10-13.sp68">

               <speaker>MAG. MAJDA POTRATA:</speaker>

               <p>Lep pozdrav predstavnikom ministrstva in ministrici, lep pozdrav vsem drugim.
               Govorila bom sicer o 1. členu predlagane novele, čeprav menim, da je jedrni problem
               te novele<stage type="mag"/> <stage xml:id="SDT7-OZIZŠIM-javna-2-2016-10-13.stage85">(nadaljevanje)</stage> ne ureditev
               javne službe. Če bi bila namreč javna služba v priloženi noveli urejena, predpisana,
               določena, bi tudi jezikovni problem bil dosti manjši in bi tisti, ki o takih
               astralnih zadevah razmišljajo, lahko na svojih zasebnih visokošolskih inštitucijah
               poučevali v jeziku za katerega bi se odločili. Javno sem izrazila svoje nesoglašanje
               s 1. členom predlagane novele in zdaj se je pred drugo obravnavo na matičnem delovnem
               telesu zgodilo, da sta vložena dva amandmaja – eden je ta, ki predlaga črtanje 1.
               člena, drugega pa je nekoliko spremenjenega vložila Nova Slovenija, pravim nekoliko
               spremenjenega, ker sta bila prvotno v neki širši skupini konsenzualno oblikovana dva
               amandmaja. Če se bo 1. člen iz novele izčrtal, bo sicer pridobljen čas, da se po teh
               zelo intenzivnih odzivih na 1. člen pripravil nov člen. Zaradi tega, ker tudi sama,
               ne glede na mnenje zakonodajno-pravne službe menim, da veljavni 8. člen vseh
               problemov učnega jezika v visokem šolstvu ne rešuje. Na kaj opozarjam. Poglejte. V
               programu za jezikovno izobraževanje je mogoče prebrati, da recimo: študentje, ki se v
               Avstriji in Italiji izobražujejo po programih, ki naj bi jih usposobili za učitelje v
               slovenskih ali dvojezičnih šolah, so pri nas vključeni najpogosteje v skupine, kjer
               je učni jezik angleški. Namesto, da bi si pri izmenjavi pridobili kompetence v
               Slovenščini, jih damo med tuje študente. To se pravi, da pri realizaciji zdajšnjega
               8. člena obstajajo nekatere težava. Ampak poglejte, v akcijskem načrtu za jezikovno
               izobraževanje, gospod Žabot ga je že citiral, sem prebrala tudi tole – bom prebrala,
               da bom natančna: Za vzpostavitev jezikovne politike v visokem šolstvu, je treba
               normalizirati jezikovno zavedanje, da slovenski jezik v terciarnem izobraževanju ni
               ovira za internacionalizacijo visokega šolstva. Nalašč sem to prebrala zaradi tega,
               ker sem v svojem poprejšnjem delu velikokrat naletela na zapisano in izrečeno
               stališče, da je Slovenščina ovira za internacionalizacijo in da je Slovenščina ovira
               za doseganje večje kakovosti. Saj se mi zdi absurdna samozadostnost ali zaprtost
               slovenske znanosti, ampak hkrati mislim enako kot Ada Vidovič Muha, da je pa naivno
               misliti si, da bo samo z izvedbo predavanj v tujih jezikih pa postala ta naša znanost
               kar univerzalna in internacionalna. Saj nobenemu od znanstveniku ni preprečeno, da
               objavlja v tujih jezikih. Samo sredstva je treba zagotoviti, da bo do objav tudi
               prišlo. Jezikovno vprašanje je večno živo vprašanje. Najpogosteje se mnenja
               polarizirajo ravno ob gospodarstvu in ob visokem šolstvu in ker poznam ta različna
               mnenja, apeliram na ministrstvo, da bi pri popravkih nikakor ne prepustilo urejanje
               jezikovnega vprašanja podzakonskim aktom, kakšnim pravilnikom ali pa morebiti, ob
               vsem spoštovanju avtonomnosti univerz, temu, da bi se jezikovno vprašanje različno
               <stage type="mag"/> <stage xml:id="SDT7-OZIZŠIM-javna-2-2016-10-13.stage87">(nadaljevanje)</stage> reševalo od fakultete
               do fakultete. Govorim pa o javni službi, ker bi to pomenilo, da je posameznikom
               prepuščena odločitev kakšen bo učni jezik. In po Levu Kreftu bi se vprašala: Kaj
               počne učitelj? Vse dela z jezikom in govorico. Jezik je okolje v katerem živi in
               govorica je način njegovega poklicnega življenja. Jezik mora znati in obvladati,
               jezik v katerem mora živeti, če ga hoče znati in obvladati, bi rekla, in jezik v
               katerem mora nastopati. Zato mora izraziti tudi odličnost v tem jeziku. In mislim, da
               vsi tisti, ki smo se iz javnih sredstev brez šolnin dokopali do različnih diplom, je
               najmanj kar lahko, vrnemo temu javnemu interesu to, da poskrbimo s svojo dejavnostjo
               za razvoj jezika. Znanstveni jezik pa tako kot različne funkcijske jezikovne zvrsti,
               se razvijejo šele v ustreznih besedilih. V besedilih in ne samo z osamljenimi
               besedami. Zato je tako zelo pomembno v kakšne, v kakšnem – mislim na kakovost, in v
               katerem – mislim na vrsto, bodo naši mladi ljudje rasli in sooblikovali narod tudi v
               prihodnje. Kar pa zadeva čitalnice in 19. stoletje – jaz sem jim hvaležna in sem
               ponosna na to, da smo jih imeli, ker če ne bi bilo Miklošiča, ki se je kot vrhunski
               znanstvenik in kot tisti, ki je največ dosegel po poziciji na dunajski univerzi,
               ukvarjal s srednješolskimi gimnazijskimi berili, ker je vedel, da je treba
               izoblikovati vse zvrsti Slovenskega jezika, da bo slovenski jezik polnokrvni jezik.
               Cenim pa tudi znanstvene dosežke doktorja Jerale. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp69">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima doktor Rok Svetlik. Pripravi naj se doktor Roman
               Jerala iz Kemijskega inštituta in za njim pa gospod Milček Komel iz SAZU.</p>
            </sp>
            <sp xml:id="SDT7-OZIZŠIM-javna-2-2016-10-13.sp70">

               <speaker>DR. ROK SVETLIČ:</speaker>

               <p>Uvodoma je bilo rečeno, da morajo vse spremembe zakonodaje temeljiti na izkušnjah iz
               prakse. Z vami bi rad delil eno izkušnjo iz prakse kot zaposlen na Univerzi na
               Primorskem pri interpretaciji in uporabi temeljnega pojma visokega šolstva in sicer
               to je avtonomija univerze. To je nosilni pojem, ustavna kategorija, na osnovi katere
               temelji visoko šolstvo v celoti. Na osnovi tega kar bom povedal, bi rad apeliral na
               predlagatelja sprememb, da vključi v paket teh sprememb tudi podrobnejšo opredelitev
               pojma univerzitetne avtonomije in s tem poda sugestije za interpretacijo tega pojma v
               praksi. Dovolite, da to izkušnjo ilustriram z enim primerom. Ne bom govoril o imenih,
               ne institucij ne oseb, bil sem zaposlen na eni fakulteti, sedel sem tudi v senatu, ta
               fakulteta je imela vodstvo, dekana, prodekana razpisane so bile volitve, redne
               volitve, ker se je iztekel mandat prejšnjemu dekanu. Vodstvo univerze je v nekem
               trenutku podpisalo odlok s katerim se je fakulteta obglavila, dekani so bili
               razrešeni, prodekani so bili razrešeni, volitve so bile preklicane. Vodenje je
               prevzel VD vršilec dolžnosti, brez prave stroke, ki je začel niz avtoritarnih
               posegov. Senatorji smo se obrnili na sodišče v pravno varstvo in smo bili ne malo
               presenečeni, da smo povsem neuspešni. Na pamet povzemam sodbo. Res, da je prišlo do
               kršitve internih aktov, res, da je to v nasprotju z akademskimi standardi ampak
               avtonomija univerze onemogoča, da bi sodišče poseglo v to situacijo. Vršilec
               dolžnosti je kasneje izdal ukaz po katerem je zahteval od zaposlenih, da objavljajo
               izključno pri določeni založbi. <stage type="mag"/>
               <stage xml:id="SDT7-OZIZŠIM-javna-2-2016-10-13.stage89">(nadaljevanje)</stage> Zelo nenavadno. Ponovno isti odgovor – avtonomija univerze. Zavedam se
               da te situacije ne moremo rešiti s širjenjem normiranja, hipernormirana univerza je
               leseno železo. Univerza mora temeljiti na akademskem duhu, hkrati pa mislim, da se to
               da rešiti z novim paketom interpretacije univerzitetne avtonomije. Namreč, jaz bi jo,
               mislim, da je treba to kategorijo interpretirati tako, da ne bo postala neka stena
               preko katere ne more priti noben kontrolni mehanizem na eni strani, na drugi strani
               pa treba interpretirati v smeri, da jo razumemo iz spodaj navzgor, ne pa od zgoraj
               navzdol. Ta trenutek fakultete ne obstajajo saj ne morejo izraziti veljavnega izraza
               volje oziroma ta volja velja le dokler ne pride v konflikt z vodstvom in če pride v
               konflikt ni nobenega varstva jo vodstvo povozi. Treba je izhajati iz posameznika, kot
               nosilca avtonomije, ki ne bo le vsebinsko temelj avtonomije, se pravi da sam določa
               svobodno njegovo raziskovalno področje ampak da bo tudi temelj organizacijske
               avtonomije, kar pomeni, da se bo skupaj s kolegi oblikoval v nekih organih neko voljo
               in na ta način se bo ta volja dvigala navzgor do samega vrha univerze. Se pravi
               mislim, da je treba to prodati v aktualne spremembe. To sem vam želel povedati. Hvala
               lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp71">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam, besedo ima dr. Roman Jerala, pripravi naj se dr. Mičo Komel za
               njim pa gospod Janez Dular.</p>
            </sp>
            <sp xml:id="SDT7-OZIZŠIM-javna-2-2016-10-13.sp72">

               <speaker>DR. MILČEK KOMELJ:</speaker>

               <p>Spoštovana gospa predsednica, spoštovani poslanke in poslanci, spoštovana gospa
               ministrica in gospe in gospodje. Na zadnje sem stal na tem mestu v Državnem zboru, ko
               sem bil povabljen, da poslancem Državnega zbora predstavim naše dosežke. Mislim, da
               je bila gospa Potrata tudi med njimi in se ji seveda zahvaljujem za dobro mnenje. Od
               takrat do danes smo mi in tudi naši kolegi iz drugih raziskovalnih organizacij
               dosegli zelo lepe znanstvene rezultate in javnost je bolj začela ceniti znanost. Po
               mnenju profesorja Bourguignona, predsednika Evropskega raziskovalnega sveta, ki je
               nedavno obiskal Slovenijo ima vsaj 10 slovenskih raziskovalcev potencial, da dobi
               prestižne ERC garante. Istočasno pa je poudaril, da mora vsaka država sama podpirati
               osnovno znanost in evropska sredstva ne morejo nadomestiti lastnih vlaganj v razvoj
               znanost in talentov. Prav tako je za znanost izjemno pomembna internacionalizacija,
               kjer je Slovenija na samem repu Evropske unije glede deleža tujih predavateljev. Žal
               je šlo financiranje znanosti v Sloveniji od leta 2011 krepko navzdol in sredstva
               Javne agencije za raziskovalno dejavnost so se zmanjšala za skoraj 30%. Število
               mladih raziskovalcev je padlo iz 300, 250 na 150 letno. To pomeni, da precejšnjemu
               številu talentiranih študentov, ki na drugi stopnji zaključijo z odličnim uspehom ne
               omogočimo, da razvijejo svoje potenciale in zato posledično odhajajo v tujino ali
               morda še slabše zapadejo v rutino. Sredstva za raziskovalne projekte, ki so najbolj
               vitalni del znanosti so se pomembno zmanjšala, kar je še huje recimo v zadnjih petih
               letih kar dve leti sploh ni bilo razpisov za raziskovalne projekte. Posledica je, da
               morajo raziskovalne organizacije odpuščati odlične raziskovalce, ki so se že dokazali
               z uspehi ali ne morejo angažirati odličnih mladih znanstvenikov in znanstvenic, ko
               zaključijo doktorat. To pomanjkanje sredstev se že kaže v okrnjeni konkurenčnosti
               slovenske znanosti, posledice pa bojo sledile v naslednjih letih. V predlogu
               letošnjega proračuna so sredstva ARRS povečana za manj, kot en milijon evrov s čim se
               le ohranja krizno, podhranjeno stanje. Pomembno je, da se člani Državnega zbora, da
               je predlog financiranja ARRS v nasprotju z raziskovalno inovacijsko strategijo
               Slovenije, ki jo je sprejel Državni zbor leta 2011. V skladu s temi zavezami naj bi
               se javna sredstva za znanost povečala do 1,2% do leta 2020, kar pomeni, da bi moral
               biti proračun za ARRS za leto 2017 večji od sedaj predlaganega za 110 – 130 milijonov
               evrov. Upam, da bo Državni zbor resno vzel sprejete obveznosti in zaveze za razvoj
               Slovenije, kot inovativne družbe. Znanost je zagotovo strateškega pomena za razvoj
               Slovenije zato člane odbora sprašujem zakaj to ni poglavitna tema vsebine razprav
               odbora in Državnega zbora. Tako pa se v zvezi z Zakonom o visokem šolstvu že pol leta
               v javnosti razpravlja samo o tem ali se sme malo priškrniti vrata
               internacionalizaciji na slovenskih univerzah, kar se mi zdi nerazumljivo za 21.
               Stoletje in zagotovo ni v skladu s Slovenijo, kot sodobno družbo znanja. Slovenija še
               nikoli v zgodovini ni imela <stage type="mag"/><stage xml:id="SDT7-OZIZŠIM-javna-2-2016-10-13.stage91">(nadaljevanje)</stage> boljšega položaja, kot ga ima danes. Uporaba angleščine
               danes je v znanosti popolnoma nepogrešljiva. Vsekakor to velja za naravoslovje,
               tehniko, biotehniko in medicino. Ne moremo pričakovati, da bodo v Slovenijo prihajali
               dobri študentje in predavatelji, če ne bodo imeli možnosti usposabljanja v jeziku, ki
               ga razumejo. Glede potrebe po večji internacionalizaciji vsaj med strokovnjaki iz
               mojega okolja ni nobene dileme. Za informacijo, članom odbora bi rad navedel nekaj
               primerov, ki ilustrirajo razmere drugod po Evropi.</p>
               <p>Slovenski znanstveniki na uglednih univerzah v ne angleško govorečih državah
               predavajo in vodijo svoje raziskovalne skupine v angleščini. Recimo, na dunajski
               univerzi, na švedskem, finskem. To so univerze, ki imajo bistveno boljše ratinge, kot
               slovenske. Vodje raziskovalnih skupin, dekane in direktorje raziskovalnih inštitucij
               v Evropskih državah izbirajo glede na strokovnost in ne glede na znanje nacionalnega
               jezika. V skandinavskih državah poteka pouk druge bolonjske stopnje v angleščini, v
               drugih državah so v angleščini posamezni tečaji glede na odločitev predavatelja,
               pogosto pa so seveda predavanja v angleščini, če kdo izmed študentov ne zna
               nacionalnega jezika.</p>
               <p>Kakšne rezultate lahko pričakujemo, če se bo internacionalizacija visokega šolstva in
               znanosti v Sloveniji povečala? Zagotovo se bo povečal pretok talentiranih študentov,
               ki bodo k nam prihajali zaradi kvalitete znanosti in visokošolskega izobraževanja, ne
               samo zaradi nizkih stroškov študija. Dobili bomo bolj kvalitetne predavatelje, če
               bodo razpisi mednarodni in ne bo zahteve po znanju slovenščine. Po drugi strani pa
               slovenščina zagotovo ne bo prav nič oškodovana. Še naprej bo ostala uradni jezik,
               Slovenci bomo med seboj še naprej komunicirali v slovenščini tudi o strokovnih
               vprašanjih.</p>
               <p>To lahko ilustriram na primer iz odseka, ki ga vodim na Kemijskem inštitutu. Tam smo
               laboratorijske sestanke in razprave o članih začeli izvajati v angleščini, ko se je
               skupini pridružila dr. Anta iz tujine in smo jima želeli omogočiti polno sodelovanje.
               Slovenci se med seboj seveda pogovarjamo v strokovni slovenščini in uporaba
               angleščine, seveda koristi tudi slovenskim članom skupine, ki imajo možnost
               predstaviti rezultate in razpravljati v angleščini.</p>
               <p>Glede konkretnih rešitev z zakonom in da je prav, da se prepusti avtonomija
               fakultetam in predavateljem, varovalka, da se mora primerljiv študij izvajati v
               angleščini in tudi v slovenščini je zagotovo dovolj trdno. Menim, da smo v Sloveniji
               pretirano podvrženi omejevanju namesto, da bi spodbujali izjemnost, trdo delo,
               mednarodno povezovanje in nagrajevali odlične rezultate.</p>
               <p>Na koncu apeliram na člane odbora in celotnega Državnega zbora za povečanje sredstev
               za ARRS v proračunu že za leto 2017, da se jih vrne na nivo pred krizo, kar bi
               zahtevalo okrog 40 milijonov evro, ker bomo le na ta način omogočili uspešno
               prihodnost Slovenije in njenih prebivalcev.</p>
               <p>Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp73">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima gospod Milček Komel, pripravi naj se gospod Janez Dular, za njim pa gospod
               Janko Rožič, je samostojni kulturni delavec. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp74">

               <speaker>DR. MILČEK KOMELJ:</speaker>

               <p>Spoštovani!</p>
               <p>O skupni enotni izjavi Slovenske akademije znanosti in umetnosti, ki je prepričana
               seveda, da mora vsak slovenski študent na javni univerzi imeti možnost, da posluša
               vsa predavanja, ko sam začne študij seveda, v slovenskem jeziku. Za javni denar je
               poročal že akademik Snoj iz drugega razreda. Jaz bi pa samo povedal, da govorim o
               imenu petega razreda oziroma razreda umetnika. Razred umetnikov je pa duhovno srce
               Slovenske akademije znanosti in umetnosti, v njem je vrsta najvidnejših slovenskih
               ustvarjalcev vseh področij, med katerimi so tudi profesorji na akademijah, na
               univerzah in vsi so seveda prepričani, nenehno razpravljamo na sestankih o stanju
               duha v Sloveniji, ki je klavrna in je vedno usodno povezana z jezikom in vsi so
               prepričani seveda, da o tem vprašanju sploh ne bi smeli razpravljati, da je to
               neznanska sramota. Ko je dal akademik Zlobec pobudo, da naj bi to geslo <stage xml:id="SDT7-OZIZŠIM-javna-2-2016-10-13.stage92">/
               Nerazumljivo./</stage> o tem se sploh razpravljati ne bi smelo, on je prepričan, je to
               samomorilno. Akademik Simčič je na primer trdil, da se taka ideja lahko porodi samo v
               možganih norcev in podobno, pisatelj se je izražal slikovito ampak skratka, tu moram
               povedati, da smo pri tem odločno proti, ker se vsi zavedamo seveda tudi odgovornosti
               do zgodovine naših prednikov in podobna vprašanja so se pojavila na svetu v 19.
               stoletju, če pisna prešerna fraza in podobno. Tako, da ta zbor, burkal zgodba je zelo
               stara in v bistvu nič novega. Tukaj sem pa v bistvu tudi predstavnik <stage type="mag"/> <stage xml:id="SDT7-OZIZŠIM-javna-2-2016-10-13.stage94">(nadaljevanje)</stage> Slovenske matice, ki je
               najstarejša posvetna kulturna znanstvena ustanova Slovenska, predhodnica Slovenske
               akademije znanosti umetnosti in univerze in bi samo informiral, da je bil na njej
               tudi posvet na pobudo Mance Erzetič o vprašanjih, problemih Slovenskega jezika in
               takrat so člani Slovenske matice sprejeli tudi izjavo v kateri se seveda zavzemajo za
               Slovenščino na univerzi, ki je seveda ne bom prebiral, lahko pa samo par stavkov
               navedem. V njej smo zapisali, da je materni jezik prvotni dušni jezik, ki nenehno
               sproža vrelce duhovne moči in edinstvenega razumevanja sveta in življenja, saj za
               njim stoji duhovna podpora vseh prednikov jezika in naroda, ki ta jezik govori.
               Slovenska matica se tega zaveda od samih začetkov svojega delovanja pred 152-timi
               leti, ko je prav s sistematičnim uveljavljanjem znanstvene strokovne terminologije
               sprožila pospešen razvoj slovenskih ved, tudi naravoslovnih. Med njenimi predsedniki
               in pisci pa so bili tudi najvidnejši ustvarjalci in zagovorniki Slovenskega jezika,
               kot sta bila Ivan Cankar in Fran Levec. Zavezanosti javni rabi Slovenščine zato ne
               more biti le obvezujoče spoštovanje Ustave Republike Slovenije ampak pomeni v prvi
               vrsti ustvarjalno delovanje v lastnem jeziku, tako na področju znanosti in umetnosti,
               kot civiliziranega medsebojnega sožitja nasploh. Zato predlagamo, da poslanci
               Državnega zbora Republike Slovenije Zakon o visokem šolstvu s spornim 8. členom v
               noveli zakona zavrnejo, da bo lahko novi zakon nastal z upoštevanjem poslanstva
               Slovenskega jezika in države Slovenije. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp75">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Besedo ima gospod Janez Dular. Pripravi naj se gospod Janko
               Rožič, za njim pa kot zadnji prijavljen profesor doktor Janez Možina iz Inženirske
               akademije Slovenije. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp76">

               <speaker>DR. JANEZ DULAR:</speaker>

               <p>Hvala lepa za besedo. Spoštovani, ker sem že proti koncu, bo videti kakor, da sem
               pravzaprav prisiljen nekatere reči ponoviti, ki so bile v tej rodovitni razpravi že
               omenjene. Pa se bom trudil, da ne bo preveč tega. V javni dosedanji polemiki je bilo
               med drugim slišati zoper nasprotnike novele obtoževanje, da nam gre samo za slovenski
               jezik in nič drugega. Te besede so bile celo danes tukaj izgovorjene. Samo
               Slovenščina in nič drugega nas ne zanima. To seveda ne drži. Po drugi strani so pa h
               kompromisu vabila, da bi prišli do nečesa sprejemljivega. Meni se zdi, da v tem
               primeru kompromis ni potreben, ker mi nismo tista skrajnost, ki bi ji šlo samo za
               Slovenščino in nič drugega, temveč imamo že bom rekel tisti kompromis in tisti
               kompromis je črta čez katero mislim, da ne smemo stopiti, rdeča črta, da bi slovenski
               predavatelj na slovenski univerzi slovenskim študentom za slovenski davkoplačevalski
               denar predaval v tujem jeziku. To je tista stvar zoper katero ne smemo, ki pa se s to
               novelo odpira taka možnost in če kdo reče potem, da je to samo neka možnost, ki je
               tako in tako ne bo, je to čista naivnost tega, ki misli, da je ne bo. Interesi so
               zelo močni v tej smeri in če tukaj računamo na neko, bom rekel, zaupanje v univerzo,
               visoko šolstvo in tako naprej ali je vredna zaupanja ali ne, veste zaupanje je dobro,
               kontrola je še boljša in praktični problemi z aferami tako na univerzi kot na drugih
               področjih v zdravstvu in tako naprej, kaže, da je še kako potrebna kontrola in je
               zaupanje tukaj pač relativno. Da je utemeljeno tudi nezaupanje kažejo tista področja,
               kjer se je pot v rabo tujih jezikov že na široko odprla, popolnoma odprla in kam smo
               prišli? Vidimo pri točkovanju znanstvenih objav v Slovenščini. Ko je izrazito
               eksplicitno tukaj Slovenščina manj vreden jezik, manj vreden jezik tukaj, merljiv z
               denarjem je ta manjvrednost merljiva. <stage type="mag"/><stage xml:id="SDT7-OZIZŠIM-javna-2-2016-10-13.stage96">(nadaljevanje)</stage> Če kdo misli, da na univerzi po tej poti ne bi prišlo
               do česa podobnega, se bridko moti. Podobno nezaupanje izvira iz izkušnje z dosedanjo,
               zdaj veljavno formulacijo v Zakonu o visokem šolstvu, ki zagotavlja oziroma
               napoveduje, obljublja neko skrb za razvoj in učenje slovenščine z nekim podzakonskim
               aktom, ki naj bi ga minister pripravil, pa ga v 12 letih, odkar je bilo to zapisano,
               ni pripravil nobeden od dosedanjih ministrov. 12 let je že to zapisano v zakonu in
               sedanja formulacija, ta predlog, v bistvu samo ponavlja to obljubo, mislim, da ni
               nikakršnega utemeljenega razloga za zaupanje vanjo.</p>
               <p>O odprtosti za internacionalizacijo in tako naprej mislim, da je nepotrebno
               poudarjanje, Univerza v Ljubljani je od vsega začetka odprta. Njeni prvi profesorji
               so prihajali iz tujine, s tujih univerz, začenši z Ramovšem, ki je imel prvo
               predavanje na tej univerzi. Ne da bi se hvalil, ampak če svoj zgled povem, v svoji
               disertaciji sem uporabljal literaturo iz šestih tujih jezikov, seveda, osnovni tekst
               je bil pa v slovenščini in to ni bila nikakršna ovira za to, da bi se za to
               disertacijo zanimale tudi tuje institucije, tudi tuje univerze.</p>
               <p>Toliko sem hotel. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp77">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima gospod Janko Rožič in kot zadnji gospod dr. Janez Možina.</p>
            </sp>
            <sp xml:id="SDT7-OZIZŠIM-javna-2-2016-10-13.sp78">

               <speaker>JANKO ROŽIČ:</speaker>

               <p>Spoštovani!</p>
               <p>Tudi jaz sem bil med tistimi, ki si nismo predstavljali, da se bo v samostojni
               Sloveniji še kdaj lahko odprla razprava in na nek način vodil zagovor ne samo
               slovenske kulture, ampak celo slovenskega jezika. Kajti kdor se je vsaj malo poglobil
               v naravo kulture, ne samo slovenske kulture, ve, kakšno vlogo ima v tem polju, ki je
               pravzaprav celovito polje na nek način, jezik sam. Če je kultura v bistvu hrbtenica,
               je jezik hrbtenjača. Od Trubarja preko Zoisa do Prešerna, Čopa, Cankarja, Edvarda
               Kocbeka lahko vidimo pravzaprav, kaj je tisti ključni vzgib in konstitutivni moment
               slovenske kulture. In da se ob 25-letnici samostojne države preko nekega malega
               člena, neke male novele, ki naj bi pravzaprav posegla v izobraževanje, vnaša tako
               rekoč zakonska luknjica, kakor je bilo danes že rečeno, preko katere lahko
               slovenščina postane tako rekoč kolateralna škoda celotnega našega prizadevanja, je
               pravzaprav en velik kulturni škandal. Dejstvo je, da zaradi angleščine programi in
               vsebine naših univerz absolutno ne bodo boljše. Ključna stvar ni v jeziku, ampak v
               globini in na nek način tudi v naravi našega razmišljanja in raziskovalnega iskrenja
               v neki ključni življenjski in človeški iskrenosti. Če pogledamo samo Zoisa, katerega
               nagrade podeljujemo svojim najbolj talentiranim študentom, lahko vidimo, kako je
               človek, katerega oče je bil prišlek iz furlanskega prostora, v našem prostoru
               omogočil tako rekoč najbolj bistrim, najbolj talentiranim, da so dejansko lahko
               napisali prvo znanstveno slovnico, izdali prvo umetniško pesniško zbirko in da se je
               na nek način razsvetljenska kultura v tem prostoru lahko začela. In jezik je bil
               ključen in konstitutiven. Celo mladega Prešerna je izzval stavek starega Zoisa, ko je
               rekel, da je jezik še premalo razvit, da bi se tako visoko umetniško stvaritev, kot
               je Lenora, dalo prevesti v slovenščino, in smo dobili morda celo boljši prevod od
               originala. <stage type="mag"/><stage xml:id="SDT7-OZIZŠIM-javna-2-2016-10-13.stage98">(nadaljevanje)</stage> Skratka,
               sem arhitekt, stojim v bistvu med obema poloma, znanosti, tehnike in na nek način
               umetnosti in kulture. In osebno lahko pričujem, tudi tam, kjer na visoki šoli
               predavam, da po zdajšnji zakonodaji ni nobene ovire, da ne bi bili vsi študenti, ki
               pridejo s tistim znanjem, ki ga iščejo, res tudi pravilno oskrbljeni. Strinjam se, da
               je dialog s prevladujočim jezikom, ki postaja neke vrste sporazumevalno orodje med
               različnimi bazeni, kjer se pravzaprav rojeva tako rekoč skozi kulturno raznolikost
               tudi izvirna znanstvena misel, da je angleščina nek povezovalni moment in da je
               razmerje med slovenščino in angleščino nujno treba urediti, ampak nikakor pa ne
               moremo dopustiti, da bi z nekim posploševanjem, z nekim občim sredstvom v bistvu
               mimogrede lahko izgubili tisto pravzaprav, kar nam edino zagotavlja, da se
               pogovarjamo v originalu in res tudi na izvorno izviren način. Seveda, absolutno
               podpiram tiste težnje, ki dejansko morajo to novelo spremeniti v tem delu 1. in 8.
               člena, da slovenski jezik ne bo ogrožen, kajti gre za ustavno kategorijo, nikakor ne
               za predmet, ki bi ga lahko na tako cenen in, recimo, mimobežen način obravnavali.
               Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp79">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Medtem smo dobili še eno prijavo, potem bomo počasi zaključili s sprejemanjem
               prijavnic. Torej, besedo ima dr. Janez Možina, kot zadnja bo nastopila gospa Mojca
               Škrinja iz Študentskega doma Ljubljana. Za zaključek pa bom dala besedo gospe
               ministrici.</p>
            </sp>
            <sp xml:id="SDT7-OZIZŠIM-javna-2-2016-10-13.sp80">

               <speaker>DR. JANEZ MOŽINA:</speaker>

               <p>Spoštovani zbor, predvsem tisti, ki ste vzdržali do tega trenutka. Upam, da je
               prisotnost gospe ministrice vsaj do neke mere nadomestila tiste, ki so nas
               zapustili.</p>
               <p>Slovenska inženirska akademija, žal, doslej ni podrobno obravnavala vprašanja jezika.
               Smatram, da so stališča – to je osebni pogled – lahko zelo podobna stališčem SAZU,
               predvsem v tistem smislu, ko gre za vprašanje zagotavljanja pravice slovenskim
               študentom, da poslušajo predavanja v slovenskem jeziku. Vendar zelo podpiram
               stališča, ki jih je tu izrazila dr. Želetova o tem, kje pravzaprav je problem
               slovenščine. Namreč, vprašanje izrazov in kako slovenščina, Slovenija ali pa Slovenci
               sledimo temu razvoju v svetu. Če ni novih izrazov, drugi jeziki pa te izraze krepijo,
               potem seveda jezik izumira. Zato mislim, da je treba v vseh vidikih to vprašanje
               obravnavati. Konkretna stvar, ki se pa dogaja in za katero mislim, da ni dobra, je,
               da se podpre pravica slovenskih študentov, da pišejo svoje disertacije v slovenskem
               jeziku. Zdaj je postalo zelo pogosto, bom rekel modno, da se pišejo disertacije v
               tujem jeziku, in sicer v primerih, ko je član komisije za zagovor iz tujine, mora naš
               študent pisati doktorat v tujem jeziku. Mislim, da bi se to mirno dalo urediti na
               drugačen način, kajti pri doktoratih se generirajo novi izrazi. In doktorati so
               dandanes osnova znanosti, največ znanosti, največ znanstvenih člankov je povezanih z
               doktorskimi deli, po moji oceni. To je prva stvar.</p>
               <p>Druga stvar. Kar se kakovosti tiče, naj povem, da smo pred dvema dnevoma imeli drugo
               posvetovanje <stage type="mag"/><stage xml:id="SDT7-OZIZŠIM-javna-2-2016-10-13.stage100">(nadaljevanje)</stage> o izzivih
               Bolonjske reforme v smeri tehniškega izobraževanja v Sloveniji, kjer nam je zelo
               pomagal doktor Boh. Sodeloval je s svojim prispevkom na tem posvetovanju in tam je
               bilo tudi veliko govora o kakovosti. Po tistem kar smo slišali in pa kar tudi sicer
               poznam, obravnava 900 ali koliko programov, programska ni mogoča. Tako, da je edino
               izvedljiva institucionalna obravnava. Vendar se pri tem pojavlja naslednje vprašanje
               – Slovenija ima na vseh področjih delovanja velik problem zagotovitve kritične
               velikosti institucij, predvsem v smislu, da je ta velikost institucije katerekoli ali
               podjetja ali česarkoli, je sama po sebi tudi garancija za kakovost. Vse svetovne
               lestvice ocenjevanja univerz imajo med najbolj pomembnimi parametri velikost
               univerze, število učencev, število profesorjev. Naj samo ilustriram dve primera. V
               elitnih 750-tih, sta trenutno dve slovenski univerzi. Torej malo. Amerika jih ima
               184, Anglija okoli 60 in ostali do dveh. Se pravi smo zelo majhni v tej številki. Če
               pa delimo s številom prebivalcev pa dobimo eno univerzo na en milijon in spadamo v
               tej lestvici za Finci, ki jih imajo 1,6, Švicarji, Švedi, Norvežani približno taista
               številka, spadamo na zelo ugledno 7. mesto. Povsem možno je, da jutri ne bo več dveh
               ampak samo ena. V tem primeru pademo na 0,5 univerze na milijon prebivalcev. ZDA, ki
               je vzgled kakovosti visokih univerz ima 0,6. Francija isto, Nemčija isto. Tako, da
               tudi v tem primeru ne bomo na tej lestvici padli ne vem kam dol. Tako. Zato smatram,
               ja obstaja pa še druga lestvica, ki pa vsebuje praktično vse institucije visokošolske
               institucije na svetu. Ta pa vsebuje 30.000 univerz oziroma institucij in v tisti
               lestvici ima Slovenija samo eno univerzo. Preostalih 36 institucij se pa nahaja od
               1.000 do 5.000, večina pa nad 10.000 pa tudi nad 20.000. to kaže, da smo v tem
               pogledu zelo razdrobljeni in da je potrebno mislim intenzivno gledati na povezovanje
               institucij, tudi univerzitetnih. Na osnovi česa? Da zagotovijo tudi kriterij kritične
               velikosti in sicer na osnovni odličnih rezultatov dosedanjega izobraževalnega in
               raziskovalnega dela. Naj dodam, da mislim, da je prav posebno, to je moje osebno
               stališče, da je dobro da se povezuje tudi zakonodaja, da se povezuje tudi struktura
               na primer političnih institucij, kot je na primer vlada. Mi smo imeli pred 12-timi
               leti Zakon o vladi, kjer je bilo Ministrstvo za visoko šolstvo, znanost in
               tehnologijo. Se pravi tam se je povezovalo znanost, se je povezovalo tehnologijo in
               visoko šolstvo in v tem smislu smo bili kar vzorni in eni od prvih v Evropi.</p>
            </sp>
            <sp xml:id="SDT7-OZIZŠIM-javna-2-2016-10-13.sp81">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Bi lahko počasi zaključili?</p>
            </sp>
            <sp xml:id="SDT7-OZIZŠIM-javna-2-2016-10-13.sp82">

               <speaker>DR. JANEZ MOŽINA:</speaker>

               <p>Zato mislim, da je kot primer, kot vzgled, bi lahko naredili tudi sistemski zakon, ki
               bi povezoval izobraževalno in raziskovalno delo, en zakon. Pa do neke mere po
               možnosti tudi razvoj. Hvala lepa.</p>
            </sp>
            <sp xml:id="SDT7-OZIZŠIM-javna-2-2016-10-13.sp83">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam in kot zadnja ima besedo gospa Mojca Škrinjar. Izvolite.</p>
            </sp>
            <sp xml:id="SDT7-OZIZŠIM-javna-2-2016-10-13.sp84">

               <speaker>MOJCA ŠKRINJAR:</speaker>

               <p>Hvala za besedo. Hvala. Rada bi povedala, da je moj spomin <stage type="mag"/><stage xml:id="SDT7-OZIZŠIM-javna-2-2016-10-13.stage102">(nadaljevanje)</stage> obsega vse stopnje izobraževanja in
               malodane vse možne položaje, ki jih lahko človek doživi torej v tem sistemu vzgojnega
               izobraževanja. Ampak danes bi želela povedati kot državljanka in kot zaposlena v
               študentskem domu kakšno je moje mnenje o tem zakonu. Najprej, ocena zakona lahko
               rečem, da sem vesela, da se je končno uredilo financiranje in kot najbolj spornem
               členu o katerem sem veliko razpravljala tudi z mojimi znanci, prijatelji, kolegi o
               členu o tujem jeziku. Kot državljanka je moja največja vrednota svoboda in domoljubje
               zato, da si želim, da mojih besed ne bi razumeli kako drugače kot v tem smislu.
               Namreč, ko sem videla ta člen, sem rekla lepo, dobro je. Dobro je zaradi nekaterih
               vidikov, zlasti zaradi Erasmus programa kjer prihajajo študentje v Slovenijo in imajo
               možnost pridobivati znanja na neke druge načine, če tega ne morejo dobiti na
               predavanjih. Vendar opažam študente, ki bivajo v študentskem domu, da dejansko ne
               odnesejo tistega, te tuje izmenjalne in študente, ne odnesejo tistega, kar bi
               dejansko lahko odnesli, če bi imeli možnost vsepovsod, na vseh področjih tudi
               poslušati predavanja v tujem jeziku. Druga stvar pa je, ki se mi zdi pomembna pri tem
               členu, je to, da ne razmišljamo o tem, da bi od tega, da so tuji izmenjalni študentje
               pa tudi tuji profesorji lahko neka dodana vrednost, pa ne v tem smislu o katerem ste
               vi govorili do sedaj kar sem uspela slišati, ampak v tem smislu, da se utegnejo
               naučiti Slovensko in Slovensko besedo ponesejo širom sveta. Zakaj nihče ne razmišlja
               o tem, da bi se študent, tuj študent naučil Slovenščine. Poslušam stvari torej o tem
               kako se naši učenci in dijaki selijo na Avstrijsko-Koroško in obiskujejo tam tako
               Slovenske možne šole Slovenske dvojezične ali pa celo Avstrijske šole. Zakaj ne bi
               Slovenščina našla zopet tistega mesta, ki ga je imela nekoč pred davnimi stoletji,
               kjer smo naseljevali področje Slovenci veliko širše kot je danes. Zato menim, da bi
               bilo dobro ta člen oplemenititi z neko možnostjo kjer bi dejansko lahko spodbudili
               tuje študente in tuje profesorje, da se naučijo Slovenščino in jo ponesejo v svet.
               Mislim, da kdorkoli je imel opravka z vzgojo in izobraževanjem, da lahko ugotovi, da
               je sigurno spodbuda večja motivacija kot pa represija, kot pa zatiranje. Jaz mislim,
               da Slovenija se more internacionalizirati tako v izobraževanju, vendar pa, vendar pa
               k temu lahko doda dodano vrednost in Slovenščino ponese v svet veliko bolj kot je
               danes prisotna. Da bo na svetu veliko več Slovenskih govorcev in to lepe knjižne
               Slovenščine. In da imamo veliko možnosti od vrtca do doktorata narediti za promocijo
               Slovenščine za lepo Slovensko besedo in nenazadnje tudi za javno rabo Slovenščine, ki
               jo vidimo danes v javnosti. Nad katero se včasih lahko samo zjokamo. Tu je naša skrb
               za tiste, ki imamo radi Slovenščino, ki smo domoljubi in ki smo ponosni na to, da smo
               slovenski državljani. Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp85">

               <speaker>PREDSEDNICA DR. MIRJAM BON KLAJNŠČEK:</speaker>

               <p>Hvala lepa tudi vam. Zdaj pa za zaključek dajem besedo ministrici doktor Maji Makovec
               Brenčič.</p>
            </sp>
            <sp xml:id="SDT7-OZIZŠIM-javna-2-2016-10-13.sp86">

               <speaker>DR. MAJA MAKOVEC BRENČIČ:</speaker>

               <p>Najlepša hvala gospa predsednica. Cenjeni razpravljavci, hvala za vaše misli,
               sugestije, razmisleke in seveda verjetje v to kar je bilo povedano. Zdaj naprej eno
               moje opravičilce. Namreč prihajam z zamudo iz razloga, ker sem se mudila na Kitajskem
               in sem pred dobro uro in še nekaj prispela nazaj. Zakaj pa pravzaprav začenjam s tem
               opravičilom? Ker sem tam imela lepo priložnost pogovarjati se v Slovenskem jeziku s
               Kitajskimi študenti, ki so vključeni v lektorsko delo v lektorat na eni od večjih
               kitajskih univerz, kjer je slovenski jezik popolnoma enakovreden vsem evropskim
               jezikom. <stage type="mag"/><stage xml:id="SDT7-OZIZŠIM-javna-2-2016-10-13.stage104">(nadaljevanje)</stage> Zakaj pa s
               tem še posebej začenjam? Njihova želja je bila zelo jasno izražena, da bi radi prišli
               v Slovenijo na študij. Na nekatera področja za katera vedo, da so izjemno kakovostna,
               specializirana in da si želijo teh vrst znanj. Še posebej v središču Evrope. Zakaj
               pravzaprav ta začetek? Preprosto zato, ker je v resnici visokošolski svet zelo odprt.
               Odprt, povezan in hkrati res izjemno konkurenčen. S tem se soočamo vsak dan. Najbolj
               se soočajo mladi. Mladi danes najdejo svojo pot tako ali drugače in jo bodo tudi v
               prihodnje. Zato sem že, ko sem nastopila ta mandat, tudi pred matičnim odborom
               predstavila stopenjsko razreševanje in sistemsko vključevanje različnih rešitev za
               katere že dolgo vemo, da jih potrebujemo na področju visokega šolstva in to na treh
               ključnih področjih – stabilnost financiranja, zagotavljanje kakovosti in razvoj
               kakovosti in mednarodna odprtost, to je odprtost navznoter in navzven. Ta novelacija
               je prvi korak kot predlog, ki ga podajamo tudi s strani vlade, zato, da vsaj nekaj
               ključnih področij v visokem šolstvu vendarle umestimo stabilnejše, na drugi strani
               tudi bolj odprto in hkrati tudi bolj, lahko rečem, prožno s strani univerz oziroma
               visoko šolstvo.</p>
               <p>Zakaj je izjemno pomembna tema financiranje? Preprosto zato, ker so bila nihanja
               ravno v izobraževanju, še posebej v visokem šolstvu resnici zelo velika, obsežna.
               Padec financiranja je zelo močno prizadel ne le visokošolske institucije ampak tudi
               sicer vzgojno-izobraževalne institucije, zato je prav, da zagotovimo to stabilnost
               naprej, ker je znanje ključ za razvoj. Zato smo že v preteklem letu na vladi
               sklenili, da povečamo sredstva tako za visoko šolstvo kot za znanost in raziskovanje.
               In sicer z indeksom 5,6 kar se postopno približuje tudi tistim izhodiščnim vrednosti,
               ki smo jih imeli v preteklih letih. Postopno. Zato je tudi predlog v novelaciji
               postopno dvigovanje teh virov, vendar stabilno dvigovanje, nikoli pa ne padec več
               nazaj na način, kot smo ga bili žal soočeni preživeti v preteklih letih iz znanih
               razlogov. Kaj pomeni, da ne manjšamo teh vrednosti? Da se ob predlaganem členu v
               resnici sredstva ohranjajo vsaj na višini preteklega leta. Res je, da je leto
               2020/2030 oddaljeno, res pa je tudi, da je ta parlament sprejel fiskalno pravilo, da
               je to naša zaveza, ki se je moramo držati in znotraj tega je tudi usklajen predlog
               tako s strani ministrstva za finance, kot seveda z drugimi deležniki, da si pa
               vendarle zagotovimo stabilnost na način, da je to eno od tistih področij v katerem
               vendarle skušamo doseči konkurenčen delež investiranja v naložbo znanja do
               predvidenega leta in to je v enem odstotku BDP. To je prvi konsenz, ki smo ga dosegli
               ne le znotraj resorja ampak seveda tudi znotraj deležnikov. Res je, da bi si vsi
               želeli še hitrejše rasti in v kolikor bo to možno, bo tudi zagotovljena, ne glede na
               to kako je člen napisan, saj gre za pravico lahko, kar pomeni, da v kolikor bodo
               sredstva višja glede na rast bruto domačega proizvoda, bo seveda temu sledila tudi
               rast na tem področju.</p>
               <p>Zakaj je še pomembno financiranje? Kar nekaj vas je reflektiralo na ustavno odločbo.
               Ustavna odločba je najprej zapisala, da je potrebno zagotoviti stabilno financiranje
               že v letu 2011. Družba je bila soočena s številnimi izzivi takrat, ni bilo moč
               udejanjiti novih sprememb sicer v treh novelacijah, ki so sledile. Vendar pa je s
               tem, ko se prvič ureja stabilnost financiranja zagotovljena tudi zelo pomembna
               podlaga za definicijo in izvajanje, torej ne le definicijo ampak predvsem izvajanje
               javne službe. Brez stabilnosti financiranja bomo težko dosegli ne le konsenz, ampak
               predvsem izvedljivost vseh elementov javne službe. Še posebej pa soočenje dveh
               pomembnih področij v izvajanju javne službe, to je tako visokošolske dejavnosti, kot
               raziskovalno-razvojne. Ti dve sta neposredno prepleteni. Zato na ministrstvu že
               pripravljamo izhodišča obeh zakonov. Tako visokošolskega, sistemskega, visokošolskega
               zakona, kot raziskovalno-razvojnega,<stage type="mag"/><stage xml:id="SDT7-OZIZŠIM-javna-2-2016-10-13.stage106">(nadaljevanje)</stage> pravzaprav mu že kar rečemo razvojno inovacijskega. Ta
               dva sta namreč ne le po naravi sodelovanja ampak tudi po izhodiščih utemeljevanja
               znanja kot naše družbene naložbe seveda neposredno povezana in zato tudi povezujeta
               reševanje javne službe. To lahko pričakujete že v izhodiščih, ki jih bomo
               predstavljali proti koncu leta. </p>
               <p>Drugo pomembno področje znotraj stabilnosti financiranja je tako imenovano štiriletno
               financiranje v skladu s pogodbami. Gre za prvič predstavljen element, ki ga poznajo
               kar številne države že tudi okoli nas, kjer se zavezuje institucije k doseganju
               ustreznih ciljev. Prej smo slišali, mlado raziskovalko, ki je v resnici naštela kar
               nekaj dejstev o tem kaj se vse dogaja v visokem šolstvu v raziskovanju, v znanosti.
               Prav za zavezo ključnih ciljev institucije se tudi zaveže financiranje. Če cilji niso
               izpolnjeni se tako imenovani variabilni oziroma razvojni del univerzam, visokošolskim
               zavodom oziroma drugim institucijam na tem področju, ki opravljajo to dejavnost ne
               izplačuje sredstev v kolikor le to ni doseženo. Ti cilji so razvojno naravnani in se
               tičejo predvsem zagotavljanja kakovosti na vseh ravneh. Torej izobraževalne, razvojne
               in seveda sistemske, v smislu gradnje in temelja vsega, čemur je namenjeno visoko
               šolstvo.</p>
               <p>Naslednje kar je za financiranje tudi pomembno je sprejetje odgovornosti izrabe teh
               virov in tudi predlagani členi to navajajo. Vežejo se ne le na štiriletno pogodbeno
               obdobje ampak seveda tudi na jasno namenskost porabe sredstev, kar še dodatno
               utemeljuje tudi razlog zakaj je stabilnost predpogoj za definicijo uporabe in izvedbe
               javne službe. Neposrednost s financiranjem pa se povezuje tudi kakovost. Slišali smo
               že profesor Lebana, direktorja Nakvisa. Kakovost je nekaj kar se sistemsko zagotovo
               preverja in seveda vzpostavlja na ravni neodvisnih agencij. Kultura kakovosti je pa
               tista,k i se gradi na institucijah samih. In tam je odgovornost največja.</p>
               <p>Zato dajemo ne le priložnost ampak predvsem pogoj za to, da se dosega čim boljša
               razvojno naravnana kakovost na vseh ravneh delovanja institucij, predvsem na
               institucionalni ravni. Zakaj je ta prehod nujen? Veliko je ovir, ki ne omogočajo
               danes hitrejšega prilagajanja študijskih programov k potrebam, ki jih bodisi narekuje
               sama znanost od bazične naprej, kot seveda tudi na drugi strani trg dela kamor mladi
               vstopajo. Zato je prav, da institucije prevzamejo to odgovornost, a hkrati še toliko
               bolj odgovorno na institucionalni ravni izpolnjuje vse elemente, ki jim omogočajo
               ohranjanje akreditacij. V kolikor se elementi ne ohranjajo in ne zagotavljajo na
               ravni kot predvidevajo to evropski standardi, v katere je tudi zavezana sama
               agencija, potem seveda tudi ne bodo prejemali ustreznih sredstev v ta namen.</p>
               <p>Prehod iz programske na institucionalno akreditacijo pa ni le to. Je tudi nuja, ki je
               pravzaprav v Nakvisu skrita že nekaj časa, od same ustanovitve dalje in to je, da se
               bolje in v večjem obsegu lahko osredini na kakovostno svetovalno delo na področju ne
               le razvoja sistemov kakovosti ampak predvsem tudi evalvacij, napredka v evalvacijah
               in ustvarjanju učinkov teh evalvacij v dobro in korist posameznega študenta oziroma
               študentke.</p>
               <p>Ta del je seveda tisti, ki ga zakon vsaj prinaša v izvajanje in od katerega si vsi
               skupaj tudi na sistemski ravni veliko obetamo. Mednarodno opiranje seveda ne pomeni
               zgolj in samo jezika. Pomeni vse, kar smo tudi zapisali v strategiji
               internacionalizacije, ki jo je že sprejela Vlada v juliju letos in kjer seveda želimo
               izpostaviti odprtost navznoter in navzven. Vse to, kar ste marsikateri govorci danes
               izpostavljali je ne le res ampak seveda kliče po tem, da smo tudi primerljivi s
               svetom in da dajemo primerljive priložnosti mladim. Vendar pa nikakor in nikoli nismo
               nikjer zapisali, da slovenski jezik ni prvi in ustavno veljaven jezik. <stage type="mag"/><stage xml:id="SDT7-OZIZŠIM-javna-2-2016-10-13.stage108">(nadaljevanje)</stage> Vedno in znova smo
               poudarjali. Slovenski jezik je učni jezik in bo vedno ostal učni jezik. To je ne le
               ustavno določilo ampak je tudi verjetje v to, da imamo svojo lastno identiteto, da
               smo jo zgradili na vrednostnih vrednotah tega jezika in da ga seveda želimo širiti
               tudi ne le znotraj Slovenije ampak tudi navzven, najbolj kakovostno kolikor je le
               mogoče. Zato smo se tudi kot pripravljavci zavezali pripraviti ne le podzakonski akt
               in tukaj bi se zelo rada zahvalila predvsem ministrstvu za kulturo, ministru in
               celotni ekipi, kajti prvič po 12 letih smo v resnici v konsenzu ustvarjali ne le
               določila ampak predvsem tudi zaveze vsem nam kako najprej in predvsem ohranjati
               kakovost slovenskega jezika na način, ne le v visokem šolstvu ampak seveda tudi širše
               in posledično tudi v družbi, ki v resnici na marsikateri ravni ne ohranja kakovosti
               tako govorjene, kot brane besede na način, kot bi si ga vsi želeli.</p>
               <p>Hkrati smo tudi zavezali se, da ne le povečujemo sredstva za kakovostno rabo
               slovenskega jezika, to namreč počnemo že sedaj in sicer od leta 2015 naprej ampak, da
               seveda dajemo možnost tudi razširitvi aktivnosti tujih študentov, ti so namreč danes
               predvsem v izmenjavah tudi zavezani, da se učijo nacionalnega jezika države v katero
               prihajajo. Na ta način uravnovesimo in pravzaprav ustvarjamo neko ravnotežje med
               razumevanjem pomena nacionalnega jezika in na drugi strani seveda tudi tujih
               jezikov.</p>
               <p>Kar se tiče samega člena, ki je bil predlagan in ki ga je sedaj seveda koalicija
               umaknila oziroma na drugi strani imamo zdaj dva amandmaja, kot je bilo že povedano.
               Zgolj in samo ob zelo jasno določenih izjemah se lahko uporablja tuji jezik v
               visokošolski dejavnosti in to je edini namen, ki se je v resnici tudi zapisal, ali se
               je dovolj določno ali ne pa je stvar iskanja soglasja. In kot je bilo lepo povedano,
               soglasje je tisto, ki nas lahko pelje naprej. V obe smeri in predvsem v ravnotežje
               vsega, kar je danes pravzaprav dano v svetu.</p>
               <p>Zakaj mladi pravzaprav izbirajo? Ne le zato, ker želijo imeti izbiro ampak, ker to
               vidijo seveda ne samo doma ampak tudi na tujem. Vedno pa morajo imeti pravico in tud
               iv skladu z vsem predlaganim je bilo to določilo zelo jasno. Morajo imeti pravico, da
               se učijo slovenskem jeziku in to je prva in osnovna zaveza, ki jo mora sprejeti tudi
               visokošolska dejavnost. Jo je že sprejela in jo tudi udejanja tam, kjer se izvajajo
               tuje jezični progami, ne tisti, ki se samo učijo tujega jezika ampak tisti, kjer se
               slovenski program podaja tudi v drugem jeziku v resnici imajo možnost in priložnost
               in morajo jo imeti, da se lahko poučujejo oziroma učijo v slovenskem jeziku.</p>
               <p>Prav zato menimo, da je prav, da gremo z novelo naprej z vseh povedanih razlogov na
               vseh treh področjih, na kakšen način pa moramo še najti soglasja tam, kjer so ne le
               dileme ampak tudi različni pogledi, seveda popolnoma legitimni in pristojni, pa je v
               naših korakih, vseh skupaj zavezano tako, da najdemo v resnici ne le pravno pot, ki
               bo sprejemljiva za vse ampak predvsem pot, ki bo dvigovala kakovost na vseh ravneh
               visokega šolstva. Beseda kakovost se pogosto uporablja. Tisti, ki ste del kakorkoli
               in v čemerkoli vključeni v izvajanje dejavnosti, izobraževanje in vzgoje veste, da
               ima ta beseda zelo pomemben pomen. Ima ga v visokem šolstvu ne le raziskovalno
               znanstveno, ne le z vidika študijskih programov, ne le z vidika sistemskih,
               organizacijskih, upravljavskih vidikov ampak predvsem z vidika kakovosti do in za
               študenta. In v tej smeri je bila tudi začrtana novelacija s temi tremi ključnimi
               področji. Zgolj za začetek samo tremi temeljnimi, ki jih pa v zadnjem desetletju
               nismo mogli urediti oziroma za to ni bilo priložnosti. <stage type="mag"/><stage xml:id="SDT7-OZIZŠIM-javna-2-2016-10-13.stage110">(nadaljevanje)</stage> Zdaj imamo priložnost in želim si, da damo
               predvsem to priložnost mladim.</p>
               <p>Hvala.</p>
            </sp>
            <sp xml:id="SDT7-OZIZŠIM-javna-2-2016-10-13.sp87">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam, gospa ministrica.</p>
               <p>Zdaj pa smo prišli do konca. Zahvaljujem se vsem udeleženkam in udeležencem in
               zaključujem današnjo javno predstavitev mnenj. Vsem skupaj želim en lep dan še
               naprej. <title xml:id="SDT7-OZIZŠIM-javna-2-2016-10-13.title1">Seja je bila končana 13. oktobra 2016 ob 13.10.</title>
               </p>
            </sp>
         </div>
      </body>
   </text>
</TEI>