<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-redna-23-2016-11-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">135D1E8751940E32C1258051002997F1</idno>
               <idno type="custom" subtype="day">B711B8FC70A6F1B5C12580660035B802</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B711B8FC70A6F1B5C12580660035B802</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-redna-23-2016-11-02.OZIOIP" n="23">
               <name>redna seja</name>
               <date when="2016-11-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-redna-23-2016-11-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-redna-23-2016-11-02.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">23. seja</stage>
            <stage type="date">(2. november 2016)</stage>
            <stage type="chairman">Sejo sta vodila Igor Zorčič, predsednik odbora in Danilo Anton Ranc, podredsednik
            odbora.</stage>
            <stage type="time">Seja se je začela ob 14.01 uri. </stage>


            <sp xml:id="SDT7-OZIOIP-redna-23-2016-11-02.sp1">

               <speaker>PREDSEDNIK IGOR ZORČIČ:</speaker>

               <p>Spoštovani, lep pozdrav! Začenjam 23. sejo Odbora za infrastrukturo, okolje in
               prostor.</p>
               <p>Obveščam vas, da sta se opravičila člana odbora Ivan Hršak in mag. Marko Pogačnik.
               Zaenkrat nimamo pooblastil nadomestnih članov.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red s sedmimi točkami, v zvezi s katerim v poslovniškem roku nisem prejel predlogov
               za spremembo, zato je določen dnevni red, kot je bil predlagan s sklicem seje.</p>
               <p>Podajam proceduralni predlog, in sicer, preden preidemo na obravnavo točk dnevnega
               reda, 1. in 2. točko dnevnega reda obravnavamo skupaj, tako da bi predstavnikom
               predlagatelja dali besedo, da predstavi oba predloga aktov, nato bi dali besedo
               ostalim vabljenim in potem še članicam in članom odbora. Letno poročilo Agencije za
               energijo in Poročilo o stanju na področju energetike v Sloveniji, predlagatelj obeh
               dokumentov je Agencija za energijo. Vsebina obeh poročil pa je sorodna oziroma se v
               določenih segmentih pokriva, zato je posledično pričakovati, da se bo razprava
               poslank in poslancev dotikala obeh dokumentov. Ali se strinjate s tem predlogom, da
               to združimo? Vidim, da nihče ne nasprotuje.</p>
               <p>Prehajamo na <title>1. IN 2. TOČKO DNEVNEGA REDA – LETNO POROČILO AGENCIJE ZA ENERGIJO
                  ZA LETO 2015 IN POROČILO O STANJU NA PODROČJU ENERGETIKE V SLOVENIJI V LETU 2015.</title>
               </p>
               <p>Kot gradivo, objavljeno v računalniškem sistemu Državnega zbora, ste prejeli Letno
               poročilo Agencije za energijo za leto 2015 z dne 1. 7. 2016 in mnenje Komisije
               Državnega sveta za lokalno samoupravo in regionalni razvoj z dne 15. 9. 2016 k 1.
               točki ter Poročilo o stanju na področju energetike v Sloveniji v letu 2015 z dne 1.
               7. 2016 in mnenje Državnega sveta z dne 15. 9. 2016 k 2. točki. K obema točkama
               dnevnega reda smo vabili Agencijo za energijo, Ministrstvo za infrastrukturo, Državni
               svet oziroma Komisijo Državnega sveta za lokalno samoupravo in regionalni razvoj.</p>
               <p>Letno poročilo Agencije za energijo za leto 2015 je bilo posredovano Državnemu zboru
               na podlagi drugega odstavka 388. člena Energetskega zakona, Poročilo o stanju na
               področju energetike v Sloveniji v letu 2015 pa na podlagi prvega odstavka 404. člena
               Energetskega zakona. Odbor za infrastrukturo, okolje in prostor bo oba dokumenta
               obravnaval na podlagi četrtega odstavka 41. člena Poslovnika Državnega zbora, ki
               določa, da matično delovno telo obravnava poročilo, ki je bilo Državnemu zboru
               posredovano na podlagi zakona ali drugega predpisa praviloma v 3 mesecih po
               posredovanju. Obravnava na seji Državnega zbora pa se opravi, če tako določa
               Poslovnik Državnega zbora ali če to predlaga matično delovno telo.</p>
               <p>Začenjamo obravnavo obeh dokumentov. Besedo dajem predstavnici predlagatelja,
               direktorici Agencije za energijo, gospe mag. Duški Godina.</p>
            </sp>
            <sp xml:id="SDT7-OZIOIP-redna-23-2016-11-02.sp2">

               <speaker>MAG. DUŠKA GODINA:</speaker>

               <p>Hvala za besedo. Lepo pozdravljeni!  V zvezi z letnim poročilom o delu Agencije v letu 2015 naj na kratko
               povem, da smo dosegli vse cilje, ki smo si jih zastavili s programom in finančnim
               načrtom za delo v letu 2015.</p>
               <p>Kar se samega leta in nalog, ki smo jih v tem obdobju izvedli naj poudarim, da je to
               bilo prvo leto po uveljavitvi novega energetskega zakona v katerem smo zaradi
               prehodnih določb, ki so bile z zakonom določene, bili dolžni sprejeti vrsto
               podzakonskih aktov in s tem smo pomembno prispevali k oblikovanju ali, če lahko temu
               rečem, dokončanju normativnega okvira na področju energetskega trga, tako trga z
               električno energijo kot trga z zemeljskim plinom. V tem letu smo tako sprejeli 16
               aktov za izvrševanje javnih pooblastil. Med pomembnejšimi pa so predvsem akti za
               določitev metodologije za obračun, za določitev in obračun omrežnine. Torej, cene, ki
               jo plačujejo uporabniki omrežja za zemeljski plin in električno energijo. Med tem ko
               tudi, prvič, smo postavili metodologijo za določitev cene oziroma izdajanje soglasij
               k izhodiščnim cenam za oskrbo s toploto.</p>
               <p>V letu 2016 smo potem potrdili te prve cene in tudi novo regulativo, cene oskrbe s
               toploto in novo regulativno obdobje za oskrbo z električno energijo in zemeljskim
               plinom, je prav tako začelo teči s 1. 1. letošnjega leta in traja naslednja tri
               leta.</p>
               <p>Enako aktivno smo izvajali tudi vse ostale naloge, tako na področju varstva pravic
               odjemalcev, kar se odrazi predvsem z oblikovanjem in ažuriranjem skupne kontaktne
               točke, reševanja sporov, reševanja pritožbenih postopkov in začeli smo tudi z
               izvajanjem naše popolnoma nove naloge, to je pa nadzor nad izvajanjem energetskega
               zakona, nad izvajanjem določb energetskega zakona ter na njegovi podlagi sprejetih
               podzakonskih aktov ter vseh evropskih predpisov, ki urejajo trg električne energije
               in trg zemeljskega plina.</p>
               <p>Tudi kar se finančnega dela tiče smo dejansko ravnali stroškovno učinkovito. Izkazali
               nekaj manj izdatkov kot je bilo zabeleženih prihodkov, sicer pa v mejah zadanega
               finančnega načrta za leto 2015.</p>
               <p>Toliko na kratko o poročilu o delu v letu 2015.</p>
               <p>Ena izmed pomembnih nalog Agencije za energijo pa je tudi izdajanje poročila o stanju
               na področju energetike. To je 2. točka današnjega dnevnega reda in Agencija za
               energijo je že pripravila v bistvu v tem letu 15. zaporedno Poročilo o stanju na
               področju energetike, ki se nanaša na stanje v letu 2015. Gre za zelo obsežno letno
               poročilo, za katerega lahko rečem, da je letos še širše, saj je tudi agencija sama z
               letom 2014 pridobila več pozornosti in na ta način tudi več nadzora nad samim
               delovanjem, tako trga z električno energijo kot trga z zemeljskim plinom in
               nenazadnje tudi trga s toploto.</p>
               <p>Poročilo je zelo obsežno in vsebuje ogromno podatkov, zato jih ne nameravam podrobno
               predstaviti. Mogoče če bo potem kasneje kakšno vprašanje z veselem odgovorim na
               njega.</p>
               <p>Naj pa uvodoma samo povem, da se trg v Sloveniji dobro razvija, čeprav ciljni model
               trga, ki je bil zadan v Evropi, da bo leta 2014 evropski energetski trg popolnoma
               integriran, še ni bil dosežen, se kljub temu, ampak to velja za celo Evropo, se pa
               kljub temu odvijajo številne aktivnosti, da bi se čim hitreje ta popolna integracija
               evropskega energetskega trga dosegla in tako tudi v Sloveniji se veleprodajni trgi
               zelo dobro razvijajo. Tudi slovenski trg je vse bolj povezan z evropskim trgom, kar
               se odrazi tudi po večji količini udeležencev na slovenski borzi, kakor tudi v nižanju
               veleprodajnih cen.</p>
               <p>V celi Evropi je značilno, da so veleprodajne cene za električno energijo bile v letu
               2015 na rekordno nizi ravni, sicer se pa to še ni odrazilo najbolj na maloprodajnem
               trgu, saj še vedno obstajajo tudi zamašitve na mejah, kar pomeni, da je za čezmejno
               trgovanje potrebno 
               vplačati tudi ceno, ki se določi na avkciji, kar pomembno prispeva tudi k oblikovanju
               končne cene na maloprodajnem trgu. Sicer pa je tudi maloprodajni trg z električno
               energijo kot tudi zemeljskim plinom vse bolj živahen. V tem letu smo spet zabeležili
               porast menjave dobaviteljem in pa tudi, konkurenca na tem trgu je povzročila tudi
               določene odločitve pri ponudnikih električne energije, saj so se začeli združevati
               med seboj s ciljem, da postanejo na samem maloprodajnem trgu močnejši kot tudi da
               lažje nastopijo na tujih trgih, kaj je, glede na to da tudi večji tuji odjemalci
               vstopajo na naš trg, zelo dobrodošlo. Na področju menjave dobavitelja sicer opažamo,
               da je še nekaj rezerve, da so dejansko še možni prihranki in da je še kar velika
               stopnja neaktivnosti odjemalcev na tem področju, čeprav je ravno v letu 2015 pomembno
               prispevala k malo živahnejši menjavi dobaviteljev prav kampanja Zveze potrošnikov
               Slovenije in na ta račun v tem obdobju po letu 2011 ko je na trg vstopil GEN-I spet
               beležimo malo večji porast menjave dobavitelja.</p>
               <p>Kar se tiče proizvodnje ostaja tudi v letu 2015 enako kot prej, nekoliko prej je
               zaradi slabše hidrologije, proizvodnje iz vodnih virov energije, sicer pa imamo še
               vedno tretjinsko razdelitev proizvodnje, torej hidroenergija, nuklearka in fosilna
               goriva. Pomembno pa je prišlo tudi do porasta električne energije iz obnovljivih
               virov energije, kar seveda pomembno prispeva k doseganju ciljev, ki si jih je
               Slovenija, tako kot cela Evropa zadala do leta 2020 in še naprej.</p>
               <p>V tem obdobju tudi že beležimo spet malenkostno povišanje porabe, ki je določeno
               zniževanje porabe se je pojavilo tudi zaradi gospodarske krize, tako da opazujemo, da
               se tudi na trgu z električno energijo in zemeljskim plinom nekako stabilizirajo
               zadeve.</p>
               <p>Toliko bi omenila na kratko potem pa se pravi v nadaljevanju lahko odgovorim še na
               posamezna vprašanja.</p>
               <p>Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp3">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik Ministrstva za infrastrukturo? Dr. Peter Gašperšič, imate
               besedo.</p>
            </sp>
            <sp xml:id="SDT7-OZIOIP-redna-23-2016-11-02.sp4">

               <speaker>DR. PETER GAŠPERŠIČ:</speaker>

               <p>Hvala predsednik. Spoštovane poslanke in poslanci.</p>
               <p>Torej, pred seboj imamo dva dokumenta, prvi je letno poročilo Agencije za energijo za
               leto 2015, drugo pa je Poročilo o stanju energetike v Sloveniji v letu 2015. Oba dva
               dokumenta pripravlja Agencija za energijo. S prvim letnim poročilom se mora na to
               letno poročilo mora državni zbor tudi podati soglasje.</p>
               <p>V zvezi s tem letnim poročilom ministrstvo ugotavlja, da je agencija torej v letu
               2015 izpolnila svoje naloge, ki jih je imela v skladu z Energetskim zakonom in je
               tudi pripravila te osnove za delovanje energetskih družb. To pomeni, da so se
               pripravili ti podzakonski akti, metodologija za določitev regulatornega okvira in
               sicer tako za področje elektrike kot za zemeljski plin. Na ta način je agencija
               zagotovila temelje za poslovanje družb in osnovo za nadzor nad delovanjem teh
               družb.</p>
               <p>Na področju daljinskega ogrevanja je tudi določila podlage za določitev izhodiščnih
               cen toplote in podlage za nadzor nad reguliranimi proizvajalci in distributerji
               toplote.</p>
               <p>Omeniti velja še tudi to, da je leta 2015 bilo zadnje leto, ko so se še dodeljevale
               subvencije na podlagi vlog proizvajalcev po stari shemi. Agencija je tako izdala 931
               deklaracij za proizvodne naprave in 118 odločb o dodelitvi podpore proizvajalcem
               električne energije iz obnovljivih virov in so-proizvodnje z visokim izkoristkom.</p>
               <p>Poleg teh nalog je agencija aktivno spremljala in spodbujala tudi razvoj energetskih
               trgov, izvajala je monitoring delovanja energetskega trga in sodelovala pri
               vzpostavitvi pogojev za stroškovno učinkovito uvajanje napredne merilne
               infrastrukture.</p>
               <p>Agencija je tudi aktivno sodelovala pri varstvu  pravic med uporabniki sistema in operaterji, najbolj
               pomembno pa je z našega vidika to, da je v letu 2015 tudi poostrila nadzor nad
               zakonitostjo, kar na ministrstvu tudi redno spremljamo.</p>
               <p>Kar se tiče poročila o stanju energetike. Direktorica je že precej stvari povedala.
               Jaz bi mogoče dodal samo še to, da je, kot je že bilo rečeno, se je v letu 2015 ta
               negativni trend padanja cen električne energije umiril. Še vedno pa so te cene
               električne energije na zelo nizkih ravneh, kar vpliva tako na proizvodna podjetja kot
               tudi na dobavitelje in tudi posledično na investicijske odločitve na tem področju, ki
               so zaradi nizkih cen električne energije v teh časih pravzaprav kar otežene.</p>
               <p>Na ministrstvu smo najbolj zadovoljni, ker se je nadzor nad temi podjetji, ki
               izvajajo energetske dejavnosti, povečal. To je tudi garancija za kvalitetno delo in
               dosledno izvajanje Energetskega zakona, predpisov Evropske unije ter aktov in odločb
               tudi agencije. Lahko dodam še to, da se strinjamo z ugotovitvami agencije, da je
               energetski trg v Sloveniji v letu 2015 dobro deloval, še vedno pa je pred nami v
               panogi energetike veliko izzivov, ki zahtevajo čimprejšnjo prilagoditev okoljskim
               zahtevam in novim tehnologijam, tu mislimo predvsem, da se bomo v prihodnje morali
               srečevati s prilagoditvami, ki jih postavljajo pred nas, to je predvsem razpršena
               proizvodnja električne energije. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp5">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik Državnega sveta, Komisija Državnega sveta za lokalno
               samoupravo in regionalni razvoj? Gospod Jernej Verbič, imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp6">

               <speaker>JERNEJ VERBIČ:</speaker>

               <p>Hvala lepa, gospod predsednik. Lep pozdrav vsem prisotnim, gospodu ministru z
               ekipo!</p>
               <p>Komisija za lokalno samoupravo in regionalni razvoj se je seznanila z Letnim
               poročilom Agencije za energijo za leto 2015 in ga pozitivno ocenila, ker je pregledno
               in vsebinsko kvalitetno pripravljeno.</p>
               <p>Komisija se strinja z oceno agencije, da je bilo njeno poslovanje lansko leto tako
               gospodarno kot učinkovito. V povezavi z vlogo agencije pri izvajanju dejavnosti
               spodbujanja obnovljive in visoko učinkovite proizvodnje električne energije je bila
               komisija seznanjena, da agencija v luči povečevanja deleža obnovljivih virov pri
               proizvodnji električne energije in s tem zmanjševanja škodljivih snovi v ozračju v
               preteklosti razvila postopke in iz najrazvitejših evropskih držav prenesla sistem
               tržnih zelenih certifikatov, s katerimi se potrjuje, da je bila električna energija
               proizvedena iz obnovljivih virov. V zvezi s pridobivanjem ustreznih informacij glede
               možnosti reševanja sporov med uporabniki sistema elektrike oziroma zemeljskega plina
               in distributerji je komisija menila, da je treba poleg kontaktne točke na spletni
               strani agencije vzpostaviti še druge poti za ozaveščanje gospodinjskih odjemalcev
               glede možnosti reševanja sporov z distributerji, na primer, s kontaktnimi podatki na
               položnicah.</p>
               <p>Na vprašanje, zakaj se je lani prispevek za zagotavljanje podpor proizvodnji
               električne energije v soproizvodnji z visokim izkoristkom in iz obnovljivih virov
               energije za gospodarske subjekte zmanjšal, za gospodinjske odjemalce pa ne, je bilo
               članom komisije pojasnjeno, da je do tega prišlo zaradi pritiska gospodarstva ob
               pripravi spremembe uredbe, ki ureja način določanja in obračunavanja navedenega
               prispevka.</p>
               <p>In sedaj še k 2. točki. Državni svet se je seznanil s Poročilom o stanju na področju
               energetike v Sloveniji v letu 2015 in ga ocenil kot zelo preglednega, s številnimi
               statističnimi podatki, ki predstavljajo eno od podlag za sprejemanje razvojnih
               odločitev na področju OVE. Slovenija ima na področju energetike zastavljen cilj, da
               do leta 2020 doseže 25 % delež OVE v rabi bruto končne energije. Glede na sedanje
               stanje obstaja velika verjetnost, da tega cilja Slovenija  verjetno ne bo dosegla. V povezavi z višino
               denarne kazni, ki jo mora država plačati, če ne uresniči cilja, državni svet
               opozarja, da bi morali narediti oceno potrebnih spodbud za dosego zavezujočega cilja,
               saj vprašanje ali bi morali nameniti več spodbud za povečevanje deleža OVE kot bi
               znašala denarna kazen. Kot je razbrati iz sporočila, so bile v podporno shemo
               vključene tudi soproizvodne enote, ki za proizvodnjo izkoriščajo lesno biomaso. V
               zvezi s tem državni svet opozarja, da se nam slabša kakovost zraka zaradi porasta
               trdnih delcev, ki so tudi posledica OVE, natančneje lesne biomase. Državni svet
               opozarja tudi na več let trajajočo izgradnjo manjkajočega visokonapetostnega
               daljnovoda Cirkovci-Pince, kot edine manjkajoče mednarodne interkonekcije, brez
               katere ni možno trgovanje z električno energijo preko Slovenije med vzhodom in
               zahodom, kar bi bilo izjemno pomembno v času, konične porabe. V zvezi z
               elektrodistribucijskim omrežjem in vedno večjimi zahtevami prebivalcev po kabliranju,
               državne svetnike opozarjamo, da bi morala elektrodistribucijska oziroma
               elektro-prenosna podjetja poleg visokih stroškov polaganja kabliranih daljnovodov, ki
               prispeva k boljšemu delovanju omrežij, upoštevati tudi ekonomičnost te dolgoročne
               investicije, kar je pomembno še posebej v času vedno pogostejših naravnih ujm.
               Spomnite se govorimo leta 2014. Čeprav se poročilo ne dotika vprašanja devetdeset
               dnevnih obveznih zalog nafte in njenih derivatov, se državnemu svetu v povezavi z
               oblikovanjem obveznih zalog tudi na lokacijah izven Republike Slovenije, postavlja
               vprašanje dostopa do teh zalog v sosednih državah v času kriz. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp7">

               <speaker>PREDSEDNIK IGOR ZORČIČ (PS SMC):</speaker>

               <p>Hvala. Besedo dajem članicam in članom odbora. Prvi se je prijavil kolega Ranc.</p>
            </sp>
            <sp xml:id="SDT7-OZIOIP-redna-23-2016-11-02.sp8">

               <speaker>DANILO ANTON RANC (PS SMC):</speaker>

               <p>Spoštovani predsednik, hvala za besedo. Lep pozdrav ministru z ekipo in seveda tudi
               predstavnikom agencije in direktorici. Jaz bi danes rekel, da je zame, pa saj
               verjetno tudi za večino, ki to spremljajo, en pomemben dan za energetiko, ker se
               obravnavajo pomembni dokumenti, ki na nek način, bi rekel, tudi na dolgi rok
               zakoličijo stanje v energetiki, pokažejo na določene anomalije. Tako, da če malo
               rečem v prispodobi bi se danes moralo energetikom zdeti zelo pomembno prisluhniti
               današnji razpravi in če imamo v prispodobi, si na nek način tudi sam predstavljam, da
               je ta agencija za energijo krovna inštitucija za nadzor nad stanjem v energetiki, ki
               seveda na dolgi rok kaže smernice kam naj ta energetika v Sloveniji gre, kje se je
               znašla in kaj smo ravnali narobe v preteklosti in kaj bi se iz tega lahko seveda
               naučili. Tako da, jaz bi rekel, da dokument, ki je pred nami je tudi dokaj obsežen in
               tudi to kaže, da gre za eno obsežno materijo, ki pa seveda sem jo tudi na nek način
               pogledal in seveda imam tudi nekaj konkretnih vprašanj. Zdaj kar se tiče agencije kot
               ugotavljamo, je nastala že leta 2000 in v bistvu je po evropskih direktivah in
               zakonodaji so se tudi morale ustanoviti, da to funkcijo na nek način tudi opravlja.
               Mogoče pa tipično za Slovenijo, da imamo tukaj precej različnih, ne bom rekel
               inštitucij ali ustanov, ki se na nek način ukvarjajo z energetiko in tukaj mislim, da
               ima agencija kar precej dela, da te zadeve nekako spravi na isti imenovalec ali pa v
               bodoče mogli tudi mogoče razmišljati tudi k neki poenostavitvi organiziranosti teh
               inštitucij, služb in raznih  agencij, ki se pa z energetiko ukvarjajo. Ker navsezadnje to tudi na
               nek način tudi povečuje stroške električne energije, ki jo potem na nek način tudi
               uporabniki plačujemo. Če par takih inštitucij naštejem, to je Direktorat za
               energetiko, ki ima seveda potem v okviru direktorata dva sektorja, potem je tu
               Borzen, potem kot motivator neke energetsko upravičene proizvodnje električne
               energije Eko sklad. In ko gledam vsa ta poročila je to v bistvu, sem jih naštel kar
               šest poročil o stanju v energetiki, ki je zelo pomembna dejavnost in seveda tudi
               zasluži določeno pozornost in obravnavo. Razmišljam pa v tej smeri, da bi morali
               mogoče tudi v okviru teh številnih inštitucij in organizacijskih, ne bom rekel tvorb,
               poiskati kakšno racionalizacijo. Jaz tu vidim eno osrednjo vlogo agencije, ki, po
               moji presoji, tudi je to v pristojnosti na nek način vzela z obširno pripravo
               dokumentacije. Mogoče bi pa kazalo razmisliti kako vse te neke ugotovitve, ki so tu
               tudi nanizane, kvalitetni podatki, kvaliteten zbir podatkov, kako iz tega potegniti
               nek zaključke, mogoče narediti neko reorganizacijo v naši slovenski energetiki, ker
               je nekje, po moji presoji, dokaj bohotno organizirana, kar na nek način tudi povečuje
               stroške več inštitucijam. Mislim, da se tudi nekatere zadeve podvajajo.</p>
               <p>Če bi šel skozi, kje sem se najbolj ustavil, ko govorimo našem sistemskem operaterju
               Eles, konkretno, ki je v zadnjih letih postal neke vrste koncern, ki v sklopu svoje
               dejavnosti seveda tudi z dokapitalizacijami, ki niso nič kaj drugega, kot pa nek
               denar nas kupcev, dokapitalizira dejavnost v Talum Kidričevo. Tu smo že, jaz večkrat,
               opozarjali že na prejšnjih sejah. Mislim, da je tu vloga agencije, da na to anomalijo
               odgovori, pripravi ustrezno zakonodajo na ministrstvu in da to, bom rekel, nenormalno
               tvorbo ali sistem enostavno spremenimo. To pomeni, da Talum nikakor ne spada v
               elektro distribucijsko podjetje, ki je na nek način distributer, niti ni proizvajalec
               električne energije.</p>
               <p>Potem podobno tudi ocenjujem še vedno, da recimo stanje na področju plina še ni
               urejeno tako, kot evropska zakonodaja določa. Da smo pripeljali zadevo samo do točke,
               ki je nekako omogočala pridobitev soglasja o ločitvi regulirane tržne dejavnosti, v
               resnici pa nekako spretno z nekimi povezavami še zmeraj te zadeve, ne bom rekel, vodi
               ali nadzira Geo plin.</p>
               <p>Potem kar se tiče področja obnovljivih virov energije. Tu je tudi predstavnik
               Državnega sveta precej razpravljal. Tu mislim, da trčimo pod eno, bi rekel, zelo
               veliko, jaz sem včasih rekel, ne bom rekel neumnost ali ceno, ki jo sedaj plačujemo
               davkoplačevalci. Mi smo z nekim slepim sledenjem evropskim direktivam, da moramo
               proizvesti toliko in toliko procentov energije iz obnovljivih virov šli v tista
               financiranja obnovljivih virov, ki so najdražja, najmanj ekonomična in po svoje tudi
               za naše državljane, državljanke najmanj primerna. Če se ustavim pri fotovoltaiki, tud
               sem že večkrat razpravljal o tem, da smo s to zgrešeno politiko prišli do točke, da
               smo subvencionirali kitajska delovna mesta, namesto, da bi ta denar, če se ne motim
               je to sedaj številka skupnih subvencij, na leto je okoli 140 milijonov. Sedaj ne bom
               sedaj točno koliko je tega, gre v fotovoltaiko velik delež. Mislim, da bi v tem
               trenutku agencija prva poklicana, da to, ne bom rekel, napako ustavi, ne glede  na to, kakšni so zakoni in
               da v bistvu dobesedno zmanjšamo te ali pa spravimo dobesedno to zadevo na nek minimum
               in namesto tega ta denar ali subvencijo usmerimo v obnovljive vire na osnovi
               hidroenergije ali pa druge, manj prijazne vire energije, ki bi lahko na nek način
               prinesla kakšno delovno mesto v Sloveniji v svoji gradbeni ali v elektro industriji.
               Tukaj bi opozoril na to.</p>
               <p>Tako da, v bistvu, če grem naprej, kar se tiče naloge kot takšne, to sem že omenil,
               kar se tiče te organiziranosti elektroenergetike v Sloveniji, da imamo določene
               sisteme organizirane v različnih stebrih, kot bi kazalo na nek način zadeve poenotiti
               in na nek način znižati stroške teh posameznih stebrov. Tukaj bi lahko razmišljali,
               da bi določene družbe prenesli mogoče direktno neposredno pod SDH ali pa seveda na
               takšen način bi potem tudi stimulirali neko ločeno dejavnost in specializacijo teh
               poslovnih sistemov.</p>
               <p>Kar se tiče Geoplina sem tudi že rekel, da mislim da zadeva ni tako, da nekako ne
               sledi evropski zakonodaji in da na nek način zadeve še zmeraj, kljub temu da gre za
               neki dve organizacijski, da ne bom rekel, formi še vseeno zadeva ni postavljena tako,
               kot bi morala.</p>
               <p>Potem, kar se tiče tudi same organiziranosti energetike, proizvodnje električne
               energije in pa distribucije. mislim, da bi tukaj morali razmišljati kako resorsko
               vključiti ti dve dejavnosti v naše resorje ministrstva. Na vsak način mislim, da bi
               morali razmišljati, da je proizvodnja električne energije resorsko nekako bolj sodi
               na Ministrstvo za gospodarstvo, distribucija, kot Eles pa resorsko kot neka
               infrastruktura sodi na Ministrstvo za infrastrukturo.</p>
               <p>To kar se tiče teh subvencij sem že prej omenil, da bi morali razmišljati, da ta
               milijarda 200 v desetih letih, ne bom omenjal zdaj tukaj TEŠ, ker ga prevečkrat
               omenjam ampak mi smo prišli na številko milijarda 200 subvencij. Vprašajmo se ali so
               te subvencije bile usmerjene v pravo, da rečem proizvodnjo električne energije in kaj
               bi tukaj pomenilo seveda, ko govorimo o okoljsko prijazni proizvodnji električne
               energije ali pa okoljsko prijazne industrije, ki znižuje emisije CO2. Ker pod krinko
               zniževanja emisij CO2 se skrivajo te subvencije, ki bi naj na nek način znižale
               emisije CO2, v nasprotju pa ne bom rekel, da jih celo povišujejo. Izjema je tukaj
               seveda hidro energija ali pa vetrna energija. Predstavljamo si, kaj bi pomenilo za
               nek industrijski sektor, subvencija milijarda 200, koliko bi lahko bilo tukaj novih
               delovnih mest in tako naprej. Ne trdim, da je tukaj del tega treba narediti in
               izpolniti evropske direktive ampak, dajmo izkoristiti naš naravni vir, to hidro
               energija ker je seveda potem na daljši rok naložba bolj smotrna, navsezadnje da
               delovna mesta, ko se to gradi, na dolgi rok pa najbolj poceni električno energijo.
               Tako pa vidim iz teh shem, da preplačujemo to sončno energijo z zelo visokimi
               subvencijami in mislim, da tukaj predstavljajmo si kaj bo, ko bodo te fotovoltaične
               celice enkrat jim potekel rok, bomo imeli pa še dodatne stroške za uničenje tega.</p>
               <p>Tako da, jaz bi tukaj 
               na nek način izrazil pričakovanje in tudi ocenjujem, da je tu ogromno dela vloženega
               bilo v to gradivo. Tudi spremembe se dogajajo pri nadzoru teh subvencij in tako
               dalje. Ampak jaz bi tu ponovno spodbudil agencijo, če malo karikiram, je to po moji
               presoji "bog i batina" v energetiki, da si to pravico ali priložnost vzamete in
               razmišljate o reorganizaciji v energetiki. Poleg tega pa tudi glede teh subvencij,
               jaz bi pričakoval, da bi vsekakor s strokovnjaki, ki imate zaposlene, pridete do
               spoznanja, da je bila ta subvencija v fotovoltaiko ena velika napaka. Jaz bi
               pričakoval, da tega ne bo več, ampak vidim pa v letošnjem poročilu, da se to še kar
               pojavlja. Mi se v parlamentu o tem pogovarjamo, ampak po moje namesto da vi rečete
               stop, to je bila napaka, dajmo raje v hidro energijo vložiti. Zdaj boste rekli, vi
               ste zakone sprejeli, taki so, ampak vi ste zato, po moje, da nam prinesete zakonsko
               rešitev na tem področju, ki bo take anomalije na nek način odpravljala. Jaz bi tu
               rekel, da na vsak način ocenjujem pozitiven premik pri delu agencije, da pa bi –
               mogoče mi boste tudi odgovorili, da ste tako delovali, ampak jaz bi se tu na vašem
               mestu drastično lotil reorganizacije energetskega sektorja, še posebej pa usmeritev
               teh obnovljivih virov v tiste, ki so makroekonomsko za naše gospodarstvo in državo na
               dolgi rok bolj sprejemljivi, da ne bomo zopet čez 10 let ugotovili, da bomo še 10
               milijard skozi neke subvencije, mi, kupci električne energije, vložili v neko
               fotovoltaiko, te elemente, ki se delajo na Kitajskem. Hvala lepa. <stage>/ oglašanje v
               ozadju/</stage></p>
            </sp>
            <sp xml:id="SDT7-OZIOIP-redna-23-2016-11-02.sp9">

               <speaker>PREDSEDNIK IGOR ZORČIČ:</speaker>

               <p>Postopkovno, kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp10">

               <speaker>DR. FRANC TRČEK (PS ZL):</speaker>

               <p>Hvala, predsedujoči. Izkoriščam priložnost, ker sem opozicijski podpredsednik odbora
               in po poslovniku vam pomagam pri vodenju seje. Oglasil sem se postopkovno zato, ker
               je v bistvu poslanec največje koalicijske stranke dobesedno rekel "ne glede na to,
               kakšni so zakoni." Zato, predsedujoči, bi prosil, da nas navsezadnje – to je moj
               postopkovni predlog – opozorite, da smo mi – tu imamo dve veji oblasti,
               interpretatorja poltretje veje oblasti -, mi se moramo vesti po zakonih. Dobro, saj
               nas v debati včasih zapelje malo do roba, ampak čez ta rob, se mi pa zdi, se pa ne
               smemo spustiti. Jaz imam kar dober spomin, ampak se nekako ne spomnim, da bi v
               zadnjega četrt stoletja v Sloveniji vodilna koalicijska stranka, katerakoli je že
               bila, rohnela, "dajmo nekaj storiti, ne glede na to, kakšni so zakoni." Čeprav
               določeni bi lahko bili boljši, prepogosto smo v nekem stanju, ko imamo težave z
               ustavnostjo, ampak vseeno, poziv k razumu. Hvala za besedo.</p>
            </sp>
            <sp xml:id="SDT7-OZIOIP-redna-23-2016-11-02.sp11">

               <speaker>PREDSEDNIK IGOR ZORČIČ:</speaker>

               <p>Hvala. Mislim, da vas je kolega razumel…</p>
            </sp>
            <sp xml:id="SDT7-OZIOIP-redna-23-2016-11-02.sp12">

               <speaker>DR. FRANC TRČEK (PS ZL):</speaker>

               <p><stage>/ mikrofon ni vključen/</stage> Ne kolega, vsi.</p>
            </sp>
            <sp xml:id="SDT7-OZIOIP-redna-23-2016-11-02.sp13">

               <speaker>PREDSEDNIK IGOR ZORČIČ:</speaker>

               <p>Da smo vas vsi razumeli.</p>
               <p>Kolega Žnidar ima besedo.</p>
            </sp>
            <sp xml:id="SDT7-OZIOIP-redna-23-2016-11-02.sp14">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči. Spoštovani minister s sodelavci, kolegice in kolegi!</p>
               <p>Letno poročilo Agencije za energijo za leto 2015 je izvedeno dejstvo in je v skladu z
               Energetskim zakonom. Zelo dober pregled in občutek, kakšno je stanje na področju
               energetike za preteklo leto, pa daje tudi poročilo za leto 2015. Mislim, da sta oba
               dokumenta dokaj dobro pripravljena in dajeta občutek dogajanja na področju
               energetike.</p>
               <p>Imel bi dve vprašanji. V letu 2015  se zasledi malenkostno povečanje porabe po več letnem upadanju. Vemo,
               da vzrok upadanja so več ali manj bi rekel na strani gospodarstva. Res, da določeno
               gospodarstvo se je tudi precej usmerjalo k varčevanju na energetskem področju. Drugi
               segment, ki pa je, bi rekel, težji, je pa seveda tudi gospodarska kriza in propada
               kar velikega števila gospodarskih družb in v sled tega tudi to upadanje porabe. Pa
               mogoče samo za občutek ali v odstotku ali v kakem merilu kakšen je ta odstotek
               povečane porabe v letu 2015, da mogoče dobimo malo občutka? Drugi segment so pa cene
               električne energije. Tudi cene električne energije je trend v zadnjih letih v
               upadanju. Tega trenda upadanja pa ni zaslediti pri položnicah pri nas v Sloveniji.
               Zdaj tu imam vprašanje zdaj zakaj, bi rekel, se vzporedno ta trend upadanja cen na
               položnicah v Sloveniji ne opazi, bi rekel v takšnem merilu kot je dejansko na borzah
               nekega širšega povprečja? Ali bi rekel regulator cene električne energije jaz bi
               rekel drži štango HSE, ki vemo, da ima ravno zaradi investicije TEŠ 6 bi rekel velike
               finančne težave, pa jaz mogoče upam, da temu ni tako ampak vseeno bi prosil za
               odgovor? Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp15">

               <speaker>PREDSEDNIK IGOR ZORČIČ:</speaker>

               <p>Hvala. Kolega Ranc, ste vi še želel besedo?</p>
            </sp>
            <sp xml:id="SDT7-OZIOIP-redna-23-2016-11-02.sp16">

               <speaker>DANILO ANTON RANC (PS SMC):</speaker>

               <p>Ja jaz bi želel kolegu pojasniti nekaj, ker je zelo dober retorik pa tudi
               predavatelj, da moje razprave ni prav razumel in da sem govoril predvsem o zakonih,
               ki jih pričakujem, da jih bo pripravila, dala v parlamentarno proceduro agenciji, ki
               bi te anomalije, katere smo povzročili, tudi odpravila. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp17">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krajnc ima besedo.</p>
            </sp>
            <sp xml:id="SDT7-OZIOIP-redna-23-2016-11-02.sp18">

               <speaker>MAG. BOJAN KRAJNC (PS SMC):</speaker>

               <p>Ja hvala za besedo gospod predsednik. Lep pozdrav vsem skupaj. Rad bi podaljšal tole
               razpravo kolega Ranca v dveh točkah, tako da bo čisto konkretno jasno zakaj gre.
               Poročilo je tako kot vsako leto do sedaj vzorno pripravljeno za kar se seveda
               zahvaljujemo. To ugotavljamo pravzaprav že vsi razpravljavci. Moji dve konkretni
               vprašanji se nanašata, prvič, na to kar je že izpostavil predstavnik državnega sveta,
               še prej pa tudi minister za infrastrukturo in direktor direktorata za energetiko v
               proračunski razpravi na prejšnji nujni seji in to je doseganje ciljev rabe
               obnovljivih virov energije do 2020, se pravi 25 odstotkov iz obnovljivih virov
               energije. Ob proračunski razpravi je bilo čisto konkretno izpostavljeno, da seveda
               obstaja nek akcijski načrt za doseganje tega cilja, da pa seveda brez investicij, ki
               so v tem akcijskem načrtu predvidene, tega cilja ne bomo dosegli. Konkretno gre za
               izgradnjo hidroelektrarn na spodnji Savi. Moram reči, da ne glede na to, da nismo
               energetski strokovnjaki, si verjetno ne predstavljamo, da bi ta cilj dosegli samo s
               fotovoltaiko. Zato me seveda zanima kakšne napore oziroma najprej seveda, če je
               agencija seznanjena, predvidevam, da je, s temi cilji in kakšne napore agencija vlaga
               v doseganje tega cilja? Zaznavate to sploh že kot problematiko ali šele kot izziv, ki
               ga lahko ob ustreznem ukrepanju vlada kljub tem napovedim izraženih s strani ministra
               in direktorja direktorata uresniči, ali je tu vendarle grožnja večja kot se zdi zdaj
               v proračunski razpravi? To je prvi del. Drugi del pa se tiče energetske varnosti
                   v poročilu seveda
               pišete o sodelovanju Agencije za energijo z institucijami Evropske unije z Evropsko
               komisijo energetska varnost je eden od pomembnih temeljev energetske unije zato čisto
               konkretno sprašujem ali smo tako v Evropi kot v Sloveniji kaj bolj varni v
               energetskem smislu, če recimo postavim to vprašanje v kontekst tega kar se je že
               dogajalo pri oskrbi z zemeljskim plinom v povezavi z odnosi med Ukrajino in Rusijo pa
               nazadnje tudi z novimi geopolitičnimi razmerami na relaciji EU – Rusija so bili
               sprejeti kakšni ukrepi je bila zgrajena kakšna infrastruktura, ki izboljšuje oskrbo s
               plinom? In če nam je seveda varno preživeti in dočakati to in naslednjo zimo?</p>
               <p>Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp19">

               <speaker>PREDSEDNIK IGOR ZORČIČ:</speaker>

               <p>Hvala. Se bom še sam oglasil.</p>
               <p>Zdaj, Poročilo o stanju energetike v Sloveniji v letu 2015 bi se po moji oceni
               bistveno lažje bralo in mogoče bolj konstruktivno, če bi imeli že sprejet energetski
               koncept. Zakaj? Zaradi tega, ker jaz se strinjam z vsemi predgovorniki, ki so
               povedali, da poročilo nekako izdatno predstavlja situacijo, ki se tiče energetike v
               Sloveniji. Mogoče pa nimamo povsem prave slike kam si želimo iti. Seveda obstajajo
               določeni akti, ki nam dajejo določene cilje, nekateri so manj, nekateri bolj pravno
               zavezujoči. Slišali smo obnovljivi viri energije, ambicije po doseganju 25 % deleža v
               rabi bruto končne energije, potem tiste ambicije povečanje na 27 % delež energije iz
               obnovljivih virov do leta 2030. Slišali smo akcijski načrt je tudi en takšen akt, ki
               nam nekako daje smernice kam in kako, seveda z namenom, da se dosežejo tisti cilji,
               ki sem jih prej omenil.</p>
               <p>Ampak, energetski koncept kot ne splošen akt, recimo nek razvojni akt, bi nam pa
               mogoče dal še boljšo sliko o tem, ali smo na pravi poti.</p>
               <p>Zdaj, velikokrat v zvezi z energetiko je slišati o tem našem energetskem miksu – o
               hidroenergiji, o jedrski, o premogu… Kam gremo, kje smo? Slišati je, da nam premog
               dela velike težave pa po drugi strani, da je bila izgradnja 6. bloka TEŠ nujna. Jaz
               se mogoče s tem celo strinjam, bi pa rekel, da v luči tega, kar se dogaja v Evropi
               zagotovo ni bila vizionarska ta odločitev. Če pogledamo razne zahodnoevropske države,
               pa ne samo zahodnoevropske, ne nazadnje tudi Kitajsko. Te države dajejo velik
               poudarek obnovljivim virom energije in jaz bi rekel, da bo čez 5, 10, 15 let
               situacija takšna ali pa je morda že v nekaterih segmentih, da bodo te države ne samo
               prešle v veliki meri na obnovljive vire energije ampak bodo tudi tehnološko postale
               vodilne, to se nam že dogaja in bodo potem tudi neki "trendsetter-ji" recimo pa
               glavni spodbujevalci spreminjanja evropske svetovne politike na tem področju in da
               bomo mi nekako capljali za njimi.</p>
               <p>Jaz se strinjam s kolegom Rancem, ko je razpravljal o tem koliko denarja je šlo za
               fotovoltaiko in problem, ki ga vidim v tem sam je da te fotovoltaike nismo kupovali
               pri nas ampak smo jo uvažali od nekje. In mislim, da bi Slovenija vendarle morala
               imeti nek načrt, kako spodbujati obnovljive vire energije ob hkratnem razvoju teh
               tehnologij in delovnih mest v Sloveniji.</p>
               <p>Tako da, v tej luči pričakujem, da bo tudi naravnan energetski koncept, da se bo
               dotaknil ne samo tega kar si želimo in kakšen naj bo naš energetski miks, ampak tudi
               kje naj bo poudarek razvoja slovenskega gospodarstva, tistega dela, ki se  ukvarja s tehnologijami
               povezanimi z energijo, energetiko, pa nenazadnje tudi z učinkovito rabo energije.</p>
               <p>Kar se tiče cilja, za katerega je določeno zaskrbljenost izrazil tudi Državni svet,
               to je 25% deleža obnovljivih virov energije v rabi bruto končne energije do leta 2020
               iz razpredelnice, ki je pred nami izhaja nekako, da je delež OV od 2004 do 2014 v
               znašanju 2014 21,9%, ciljni delež je 25%, akcijski načrt predvideva za dosego tega
               cilja med drugim tudi izgradnjo hidroelektrarn in tukaj mogoče na moje vprašanje, jaz
               sem ga že izpostavil, glede na to, da Sloveniji grozijo tudi neke finančne sankcije v
               zvezi s tem, kakšno je stališče Vlade glede tega akcijskega načrta oziroma ali se kje
               spreminja? Zaradi tega, ker smo slišali ministrico za okolje, ki je rekla, da nekih
               sredstev, ki so povezana s tem in prihajajo s strani proračunskega uporabnika MOP, da
               jih ne bo več v prihodnosti. Hkrati imamo pa takšen in takšen cilj, torej dokončanje
               verige <stage>/ nerazumljivo/</stage> , da ne rečem, da je to tako ali tako predmet koalicijskega
               sporazuma. Zanima me, to je mogoče vprašanje za ministra, kakšno je stališče Vlade v
               zvezi s tem, glede na to, da, kolikor mi je znano, danes sklicana tudi dopisna seja
               Vlade v zvezi s proračunom za leto 2018 in dopolnitvijo tega proračuna. Toliko z moje
               strani.</p>
               <p>Kolega Trček še, potem bi pa dal besedo vabljenim.</p>
            </sp>
            <sp xml:id="SDT7-OZIOIP-redna-23-2016-11-02.sp20">

               <speaker>DR. FRANC TRČEK (PS ZL):</speaker>

               <p>Hvala za besedo. Lep pozdrav vsem skupaj. Jaz seveda ne sedim v glasi kolega Ranca,
               jaz sem samo slišal njegove besede, na katere sem se odzval, ne glede na to, kakšni
               so zakoni, pika.</p>
               <p>Sedaj pa gremo k tematiki. Tako kot so povedali govorci že pred menoj, seveda je
               poročilo pričakovano, lično, informativno. Agencija se pač ukvarja s tem, kar je opis
               del in nalog in to je nekako to. Na leto 2015 je bilo v bistvu, kot je direktorica že
               povedala, nekako prelomno za oba glavna trga, in električne energije in zemeljskega
               plina, medregijsko spajanje, virtualne točke in tako naprej, da ne bomo šli preveč v
               tehnikalije, ker, verjamem, da številne to niti ne zanima. Sočasno imamo pa rekordno
               nizke veleprodajne cene na področje električne energije in to je neko dejstvo.</p>
               <p>Vsi so že po malem načenjali obnovljive vire, Tu pred seboj imam neko kratko
               informacijo STA, 30. oktober, Mednarodna agencija za energijo ocenjuje, da bodo
               vladne podpore in nižji stroški v prihodnjih letih še povečali rast obnovljive
               energije in delajo popravek. Kolikšen bo delež te energije do leta 2021? Rast naj bi
               bila 42% in nekako po tej popravljeni oceni naj bi bilo takrat iz obnovljivih virov
               pridobljenih 28% vse proizvedene energije. Ugotavljajo, da je bilo lansko leto
               prelomno, predvsem zaradi močnih vladnih podpor obnovljivim virom energije in
               navajajo ZDA, Indijo, Mehiko, Kitajsko. Citiram: "Priče smo transformaciji v
               globalnem trgu energije, saj obnovljive vire energije vse bolj uporabljajo tudi
               države v razvoju, izpostavlja izvršna direktorica Birol," in še zlasti izpostavlja
               tukaj Kitajsko, kot eno od teh vodilnih držav. Na to se bom še nekako vrnil. Seveda v
               Sloveniji je problem OV dosti večja volatilnost, kot temu rečemo, in je naš izziv,
               kako integrirati tovrstno razpršeno proizvodnjo, če se tako izrazim. In seveda kako
               se s tem soočiti tudi z nekimi podpornimi shemami. Imeli smo neke stare podporne
                   sheme, eni so manj
               kritični, drugi so bolj nekako kritični do njih, ampak do tega še nekako pridem. Na
               agencijo za energijo se je zvrnila tudi toplotna energija, če se tako izrazim. Lansko
               leto smo več o tem debatirali. In seveda v vaši pristojnosti je tudi učinkovita raba
               in skrb za odjemalce, kot so že delno poročevalec Državnega sveta to nakazal. In
               seveda, ko državljanke in državljani običajno pogledajo v položnico in vidijo tiste
               odstotke iz tortni izrez, začnejo jamrati saj večino denarja damo za neko
               birokracijo. Zdaj nekako si moramo tudi postaviti vprašanje zakaj je temu tako.
               Verjetno tudi zaradi manjka neke informiranosti.</p>
               <p>Zdaj, točko 3 bomo imeli nekoliko kasneje. Ne bi se spuščal tudi v to od kje dejansko
               vi dobite peneze, kar je dokaj jasno. Moteče pozicije Združene levice, ki je
               navsezadnje že tam jeseni 2014 načela tematiko energetskega koncepta, ki jo je
               omenjal predsedujoči odbora, pa nekako še nismo prišli do tega, je tu vprašanje
               energetske revščine, ki nekako tu ni omenjena. Pa o čem zdaj govorimo, da bomo
               vedeli, bom jasno, evo, kot metodolog vam prebral. Energetsko revna so tista
               gospodinjstva, ki za zagotavljanje primerno toplega stanovanja in druge energetske
               storitve porabijo več, kot 10% svojih dohodkov. Podatek že nekoliko star iz 2012
               SURS-a kaže, da je tam približno polovica gospodinjstev pri nas živela pod pragom
               energetske revščine. Malo preko palca bi si upal reči, da jih je danes še več. Nisem
               šel preverjati teh podatkov.</p>
               <p>In nekdo je načel temo biomasa ja ali ne in onesnaženost ozračja. Ozračje je dosti
               bolj onesnaženo, ker energetsko revni ljudje v nekih zastarelih kurilnih napravah, po
               domače povedano starih pečeh kurijo vse živo. In to je tudi neka problematika s
               katero bi se morali ukvarjati in kako. Sam, ko sem to bral, evo, moji strokovci, ki
               so mi tudi pripravili so zapisali: ja, pohvalimo se z električnim avtomobilom ampak
               koliko tu od nas si lahko kupi BMW I3. Jaz si ga ne morem, pa ne zdaj, da bom jokal
               nad dohodki. Kaj šele potem, če gremo res energetsko revščino gledati in
               problematiko. In bi rad odgovor dejansko in od agencije in od ministra. Imamo polno
               kritik na njega, težimo mu naj odstopi, ker ni držal besede ampak vsaj pride na seje
               za razliko od drugih ministrov nekako, da nam odgovorijo na to.</p>
               <p>Drugo to pomembno področje seveda so podporne sheme. Obnovili bi vire energije.
               Glejte, lahko bi navedel več tudi, tu imam eno iz raziskovalnega inštituta Delft, ki
               je ugotovila, da bi lahko polovica prebivalcev Slovenije do leta 2050 proizvajala
               svojo lastno električno energijo iz sonca in vetra. To je neka danost, ki tukaj je.
               Seveda je pa zdaj vprašanje ali boš vse od nekje uvozil in boš imel razliko med
               BDP-jem, pa NNP-jem ali boš pa seveda se pametno specializiral in tudi kaj doma
               počel. Zdaj, če zelo nazorno povem, mi smo imeli neka dva brata, ki sta bolj slovela
               po jadrnicah, pa sta nekam finančno zaplužila, a mogoče ne bi bilo smotrno
               prestrukturiranje tisto reševati, pa bi imel domačo proizvodnjo vetrnic in bi na ta
               način in tako naprej. Ampak to je bolj tema odbora za gospodarstvo.</p>
               <p>Problematika je seveda tudi delno posledica TEŠ-a, delno posledica tudi nekih drugih
               interesov, zlasti gena proti jedrski energiji, v veliki meri tudi ne pretirano
               dobrega finančnega položaja, da se v bistvu dva stebra slovenske energetike ne
               ukvarjata kaj 
               pretirano z obnovljivimi viri energije.</p>
               <p>Če grem dalje, iz tega poročila o stanju na področju energetike nas je seveda nekako
               zbodel zapis na strani 7, ki gre nekako takole <stage>(citiram)</stage>: "Pridobitev, pomembna za
               nadaljnje zagotavljanje zanesljive oskrbe v Sloveniji, je bil začetek poskusnega
               obratovanja Bloka 6 v Termoelektrarni Šoštanj. Blok 6 bo zaradi učinkovitejše izrabe
               premoga pripomogel k zmanjšanju izpustov CO2… " in tako naprej. In zdaj smo se malo
               mi tu vprašali, kdo se tu norca dela. Prej, ko smo šli s kosila, smo se začeli o
               energiji in energetiki pogovarjati, pa smo gospoda Kontiča na hodniku srečali, pa so
               se moji sodelavci pošalili, da naključij ni v življenju. Poznamo to zgodbo z Blokom
               6, imamo neko preiskovalko, v kateri naš Matjaž Hanžek zelo intenzivno z določenimi
               strokovci dela. Ne bi zdaj na dolgo in široko tu zgodbe odpiral, ampak naredimo nek
               blok, pa potem ugotovimo, da ga ne bomo mogli zaganjati, pa nek star blok moramo
               zraven uporabljati, potem še ugotovimo, da ne bomo mogli Velenja greti, pa moramo še
               z nekim drugim blokom Velenje greti. In navsezadnje bo še tisti, ki je vse to
               zakuhal, hotel to politično prodati, "glejte, če pa ne bi bilo nas, boste pa vi
               zmrzovali." Tu se bom ustavil. Žrtev vse te šlamastike so pa moji Štajerci, Dravske
               elektrarne, ki postajajo vedno bolj molzna krava, na katero se da plombe, in če bo
               šlo tako naprej, raje ne bom dokončal stavka. In potem, če še gledamo, človek dobi
               nek občutek, tudi iz tega zapisanega tu, da se uvaja neke vrste, mi smo to
               poimenovali posredna subvencija oziroma prednostno dispečiranje elektrike iz TEŠ, nek
               tak občutek ima človek, tudi če bere to poročilo, in ali si to želi ali je to tudi
               nekaj, kar podpira Agencija za energijo. Če gremo naprej. Tako Državni svet kot v
               Združeni levici smo že večkrat spraševali glede navedb Novšaka, glede nekih reklam, o
               tako imenovanem NEK 2, ki se zadnje čase že tako pojavlja skoraj kot dejstvo. In neki
               odgovori so bili, podobni kot pri SDH, DUTB in še kje, mi se zdaj ne moremo v njihove
               poslovne zadeve spuščati. Jaz zelo spremljam politiko v Veliki Britaniji, veste, da
               imajo tam veliko razpravo o 20 milijard vredni največji jedrski elektrarni, ki naj bi
               jo gradili. In tu se tudi dotaknemo problematike, če hočete, tega našega koktajla
               električne energije.</p>
               <p>Problem, če grem naprej, so potrdila o izvoru. Potrdila o izvoru, kolikor imamo
               podatke, se večinoma prodajajo v tujino, domači distributerji, eden od njih je imel
               tisto zelena energija, neko akcijo, ki se nekako niti ni prijela kaj dosti, ali se
               ljudje sploh tega zavedajo, da ta možnost obstaja, in tudi odgovor agencije glede
               tega. Dobro, bilo je že povedano, da končni odjemalec v bistvu ne čuti nekih znižanj
               na trgih, iz tega, kar je pa danes povedal SMC, človek dobi občutek – dobro, dajmo
               biti odkriti, življenje je entropično, vsi potrebujemo energijo, energetski lobi je
               najmočnejši lobi v Sloveniji, to vsak ve, če tega ne veš, raje ne iti v politiko, te
               bodo nesli, še Golobiča so. Mislim, na nek tak način, kot je pa začel gospod Ranc, da
               je pa vse skoraj nekaj, nekaj, zdaj bomo pa mi to, človek bi dobil občutek, postavili
               na glavo, da se pa sočasno niti ne pove, kako bi postavili na glavo - jaz razumem, da
               malo prihajate na okus za kadrovanje, to se kaže tudi skozi širitve in poskus
               kadrovanja nekih članov nadzornih svetov -, se pa bojim, da bom na koncu kot
               odjemalec imel tisti račun še nekako višji, čeprav je mogoče kolega poslanec imel
               dobronamerno izhodišče.</p>
               <p>Če gremo naprej. Živim v neki večstanovanjski stavbi, imamo Pravilnik o delitvi
               stroškov ogrevanja. Tu imamo pa skoraj, ne vem, astrofiziko, pa ne bi bil rad žaljiv
               do  astrofizikov.
               Najprej merilniki, potem korekture, potem pretirano varčevanje teh energetsko revnih,
               potem kvadrature, zdaj odstotki povprečne porabe, v naslednjem letu bo mogoče že kaj
               tretjega. Kako bo zdaj s tem? Čisto neko preprosto vprašanje. In še ena zadeva,
               Uredba delovanja trga z zemeljskim plinom od 1. 2017, če smo pravilno informirani,
               bomo imeli na položnicah obračune v kilovatnih urah. Kot vemo, same merilne naprave,
               sami plinomeri merijo količino plina. Kako bom zdaj jaz kot potrošnik vedel, da me
               nekdo ne "tri pike", da ne dokončam stavka. Po kakšni formuli bom jaz lahko to
               izračunal, da bo to nekako merodajno in da ne bom imel občutka, da je to še ena
               zadeva več? Zdaj nekako za konec še neki komentarji. Racionalizacija, seveda če je
               premišljena, ampak nazadnje saj smo imeli nek dogovor o selitvah HSE v Maribor, celo
               požegnan na nekih sklepih pred sklicem, pa ne delam zdaj nekih populističnih
               pretiranih poslanskih terjat, celo nek načelni dogovor, verjetno dvomim, da v
               naslednjem sklicu državnega zbora bomo Štajerci, tudi mi priseljeni Štajerci, tako
               razmerje koalicije opozicije, ampak nekako pridemo v Ljubljano, pa se nam opere glava
               pa ni nič iz tega. Dalje. Talum zgodba, zgodba Taluma jaz ne bi pretirano rovaril po
               Talumu, me pa žalosti, da tega dejstva ne znamo mi izkoristiti. Res je, največ
               elektrike gre v Sloveniji za to, da kuhamo aluminij, zelo po kmečko povedano, ampak
               neka odgovorna gospodarska politika bi morala iz tega dejstva nekako izhajati. Zelo
               po domače povedano, v Mariboru ali na Pragerskem bi moral biti eden najboljših
               inštitutov v Sloveniji za aluminij na celi črti, pa ga ni. Pa še nek grozd
               proizvodnje. In čisto za konec, energetska varnost. O energetski varnosti smo v tem
               državnem zboru pred kratkim zelo odkrito razpravljali na srečanju Odbora za
               ekonomske, gospodarske zadeve srednjeevropske pobude. Vsi se nekako tega zavedamo in
               se bo potrebno s tem soočiti. Tako da, če nekako sklenem. Zanima me odgovor na
               vprašanje integracije obnovljivih virov energije, kakšna bo podporna shema za naprej?
               Še prej dajemo ta energetski koncept končno že dobili. Verjetno lahko že tukaj
               navežem, ker bo tisto finančni del, če se vsebinsko pogovarjamo, investicijske v
               pametna omrežja – katere pilotne projekte se bo nekako podpiralo, kako in kdaj se
               bomo, če sploh se bomo, začeli ukvarjati s problematiko energetske revščine? Koliko
               denarja se vsako leto pobere iz prispevkov za obnovljive vire energije? Problematika
               prednostnega dispatch-anja TEŠ, ja ali ne? Navsezadnje neko stališče. Malo bolj jasno
               glede NEK 2, ti tudi hotel slišati. Potrdilo o izvoru. Ali smo na to nekako pozabili?
               Ali na ta način nekako ne bi ljudi educirali v smeri tudi obnovljivosti in energetske
               učinkovitosti, ki tudi šepa pri nas, če gledam to nekako primerjalno evropskemu
               prečenju? Če imamo tukaj že možnost ta famozni pravilnik o delitvi stroškov za
               ogrevanje, ker se po navadi tudi v blokih pogosto kregamo, kako bo sedaj s tem? In
               seveda tudi nek odgovor kako bo ta prehod na kilovat ure in ne več količine plina in
               kako bo tukaj regulator odigral svojo vlogo, da mi ne bo kakšen sosed potem saj
               veste, ker ste poslanci, vsi se hočejo z vami pogovarjati, vam mahal in mi bo rekel
               "glejte, še tukaj me nategujejo.  Prej so me na štromu, sedaj me še tukaj." To bi nekako na kratko bilo
               vse in upam, da bom dobil odgovore. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp21">

               <speaker>PREDSEDNIK IGOR ZORČIČ:</speaker>

               <p>Hvala. Želi kdo besedo od vabljenih? Gospa Godina.</p>
            </sp>
            <sp xml:id="SDT7-OZIOIP-redna-23-2016-11-02.sp22">

               <speaker>MAG. DUŠKA GODINA:</speaker>

               <p>Hvala. Zelo dosti vprašanj je bilo postavljenih. Naj uvodoma rečem, da je veliko
               izmed teh vprašanj se sicer nanašalo na oblikovanje energetske politike. Veseli me
               sicer, da vidite agencijo kot pomembno institucijo v energetskem prostoru, pa
               vendarle na vrsto teh vprašanj ne moremo odgovoriti z vidika naših pristojnosti
               oziroma naših moči. Lahko podam odgovore samo na tisto, kar sodi v delokrog Agencije
               za energijo ter določena stališča, ki lahko pomembno prispevajo tudi k razvoju
               energetike sicer. Jaz upam, da bom, zapisala sem si vprašanja, upam, da bom na vsa
               odgovorila, pa bom probala po sklopih.</p>
               <p>Veliko vprašanj se je nanašalo na podporno shemo za spodbujanje proizvodnje iz
               obnovljivih virov energije. Naj povem, da je z uveljavitvijo novega energetskega
               zakona, torej po letu 2014 se tekoča podporna shema zaustavila, torej novih vstopov v
               podporno shemo od takrat ni bilo oziroma nekaj manj, manj vstopov v letu 2015 za
               tiste, ki so pridobili pogodbo o uporabi sistema v šestih mesecih po uveljavitvi
               energetskega zakona. Sicer pa novih razpisov, ki so bili na podlagi novega zakona
               predvidenih še do sedaj ni bilo. Razlog v tem je bil, da se dejansko v celi Evropi
               razvoj te podporne sheme malenkost ustavil. Kajti, vsako podporno shemo, torej država
               sama se ne more odločiti katere državne pomoči bo podeljevala. Vsaka državna pomoč,
               vsako shemo je potrebno prijaviti Evropski komisiji, ker je sicer posledica lahko
               izkrivljanje trga, ne samo energetskega, tudi drugih. In ravno v tem obdobju se je
               ugotavljalo, da obstoječe podporne sheme močno vplivajo tudi na padanje cen na
               veleprodajnih trgih električne energije. In postavljalo se je vprašanje na kakšen
               način teh sheme postaviti, da do tega izkrivljanja v bodoče več ne bo prihajalo. Tudi
               Slovenija je prijavila, konkretno ministrstvo, spremembo obstoječe podporne sheme in
               dve leti, leto in pol približno smo čakali na odobritev. Odobritev s strani komisije
               je prišla pred približno dvema, tremi tedni, tako da praktično bo nadaljevanje
               podpiranja proizvodnje iz obnovljivih virov zaživelo v roku najhitreje dveh mesecev.
               Shema bo izgledala tako, da bomo samo še v tem letu, torej v razpisu za leto 2016
               razpisali podporno shemo po različnih tehnologijah. Med tem ko od leta 2017, in to je
               navodilo Evropske komisije bo zadeva izgledala tako, da države več ne bodo smele
               svojih podpornih shem nastaviti po posameznih tehnologijah, temveč za vse tehnologije
               in tiste, ki bodo najbolj konkurenčne, tiste bodo v bistvu upravičene do podpore.
               Torej, sedaj se gre na popolnoma tržen konkurenčen način.</p>
               <p>Kakšno vlogo ima agencija tukaj? Agencija je na področju dodeljevanja podpor
               izvajalska institucija. Torej, politiko, to je del kam in koliko sredstev se bo
               vlagalo v to proizvodnjo se dejansko odloči država. Res je sicer, da nimamo še
               energetskega koncepta, pa vendar imamo že akcijske načrte in na podlagi energetske
               bilance in teh načrtov se je država odločila koliko sredstev, torej Vlada, koliko
               sredstev bo v prihodnje namenjala za to proizvodnjo. Pa mogoče bo gospod minister o
               tej temi več povedala. Agencija bo pa, kot je že rečeno, po novem, torej do sedaj smo
               podeljevali deklaracije in podpore, sedaj bomo pa tudi objavili prvi razpis. Nadejamo
               si, da z mesecem decembrom, potem pa takoj tudi v naslednjem letu, sredstva pa so
               določena v višini, mislim da, 10 milijonov gre sedaj nova podporna shema. Ali bo to
               zadostovalo za doseganje ciljev, na to bo morala odgovoriti država oziroma
               ministrstvo.</p>
               <p>Potem kar se tiče ELES, dokapitalizacije v Talumu, dejansko gre spet za odločitve
               lastnika. Vemo, da je lastnik Elesa država. Eles izvaja dejavnost prenosa električne
               energije. Za njega veljajo stroga pravila ločitve dejavnosti, kar nadzoruje agencija
               v obliki certifikacijskega postopka. Agencija, ko podeli certifikat, ko izda odločbo mora o tem poročati
               evropski komisiji, tako smo v odločbi o certificiranju Elesa opredelili tudi to
               razmerje med Elesom in Talumom pri čemer moram poudariti, da Evropska komisija na to
               ni imela pripomb. Zakaj se pa dokapitalizira Talum, to je pa stvar lastnika dejansko
               kam bo usmeril donos.</p>
               <p>Potem, reorganizacija energetike je večno pereče vprašanje. Tega mislim da se vsi
               zavedamo, da bo potrebno nekaj narediti kot agencija. Z vidika agencije lahko rečem,
               da bo nujno potrebno nekaj narediti na področju reorganizacije izvajanja gospodarske
               javne službe, distribucije električne energije, kjer imamo že od leta 2007
               organizirano izvajanje te dejavnosti na način, ki v zadnjem času povzroča res veliko
               problemom, nam kot regulatorju, tako z vidika nadzora stroškov kot z vidika izvajanja
               same dejavnosti, ne nazadnje pa tudi iz vidika izvajanja inšpekcijskih postopkov kjer
               imamo enega SOD in pet pogodbenih izvajalcev, zelo težko izvajamo ta nadzor in
               ugotavljamo dejansko odgovornosti. Tako da tukaj je agencija dala že več pozivov za
               hitrejšo izvedbo te reorganizacije, lahko rečem da v zadnjem času zelo intenzivno
               sodelujemo z ministrstvom in da se odvijajo koraki v tej smeri. Sicer pa dejansko te
               reorganizacije ni mogoče čez noč napraviti. Menimo pa na agenciji, da bo pomembno
               prispevala k bolj preglednemu delovanju in tudi k zniževanju stroškov.</p>
               <p>Kar se tiče vključitve razpršene proizvodnje, tega se na agenciji zavedamo tudi v
               programu dela za leto 2017, ki ga bomo obravnavali v naslednji točki smo se dotaknili
               razvoja evolucije naše metodologije in spodbujanja razvoja stroškovno učinkovitega
               razvoja omrežij za prenos in distribucijo električne energije. Naj poudarim da je to
               izjemnega pomena, če bomo želeli doseči cilje ni dovolj samo postaviti proizvodne
               naprave, jih spodbujati temveč bo potrebno tudi na nivoju omrežja napraviti nekaj, da
               bomo dejansko lahko izkoristili tudi te značilnosti te proizvodnje, ki je zelo
               volatilna, kot je bilo že povedano.</p>
               <p>Tukaj je veliko govora o pametnih omrežjih, potrebnosti po digitalizaciji omrežij,
               torej po kvalitetnem zbiranju podatkov in uporabi teh podatkov pri čemer bodo zelo
               pomembno vlogo odigrali tudi odjemalci pri uravnavanju svoje porabe.</p>
               <p>Potem, kar se tiče povečanja porabe električne energije, vsaj predvidevam, da se
               nanaša na električno energijo je v poročilu zapisano, da je v letu 2015 prišlo do 2,7
               % povečanja porabe pri čemer na agenciji to ocenjujemo, da je to posledica
               gospodarske rasti.</p>
               <p>Kar se tiče trenda padanja cen električne energije na veleprodajnih trgih sem uvodoma
               že poudarila, da se zavedamo tega tako na agenciji kot tudi na ACER, da se trend
               padanja veleprodajnih cen ni odrazili na maloprodajnih trgih, to velja za vse države
               ne samo za Slovenijo. Razlog je tudi v politiki oziroma dolgoročnih pogodbah in pa
               tudi zaradi zamašitev na samih mejah. Evropski trg ni še popolnoma integriran zato je
               za prenos električne energije iz ene države v drugo državo treba plačati tudi še
               ceno, ki se oblikuje na sami avkciji.</p>
               <p>Potem poseganje v ciljev OVE, to mislim da je bolj vprašanje za ministrstvo.</p>
               <p>Kar se tiče te energetske revščine, bom se dotaknila tega vprašanja z vidika
               pristojnosti, ki jo ima agencija; namreč, tako Evropska komisija se v vseh svojih
               svežnjih teh evropskih direktiv in uredb, teh je bilo do sedaj tri, zavzemala tudi za
               varstvo ranljivih skupin odjemalcev in predvsem v tretjem svežnju in potem posledično
               v novem Energetskem zakonu je oblikovano torej, dodeljena pristojnost agenciji, da
               oblikuje pravila za oskrbo ranljivih odjemalcev, kar pomeni da če izpolnjujejo
               določeni odjemalci kriterije oziroma so razpoznani za ranljivi, torej kot tisti, ki
               nimajo dovolj sredstev za preživljanje in bi zaradi pomanjkanja električne energije
               bilo njihovo življenje ogroženo, so upravičeni praktično do oskrbe, brezplačne oskrbe oziroma jim
               sistemski operater ne sme ustaviti oskrbe. Seveda naj poudarim tukaj, da je tako
               Evropska komisija v svojih direktivah zapisala, da bi bilo potrebno tukaj energetiko
               povezati s širšo socialno politiko. To se žal takrat pri pripravi energetskega zakona
               zaradi pomanjkanja časa ni zgodilo, zato je pokrivanje teh ranljivih odjemalcev
               oziroma skrb za to prenesena na energetiko, kar pomeni, da tisti odjemalci, ki ne
               smejo biti izklopljeni, stroške za tiste, ki jih ima sistemski operater z njimi,
               pokrijejo praktično drugi odjemalci in je v bistvu energetika prevzela socialno
               politiko. Zato tukaj dejansko bi bilo prav, da bi se te politike združevale in bi se
               za te namene tudi torej povezale in bi se sredstva zagotavljala tudi iz proračuna.
               Zaenkrat pa je za tiste najšibkejše dejansko z vidika našega akta in torej tudi
               zakonodaje, poskrbljeno.</p>
               <p>Potem še TEŠ 6. Veliko je bilo govora o tem. Tudi mislim, da se dotika, mislim ne da
               mislim, zagotovo se tudi dotika novega energetskega koncepta. Država se bo seveda
               mogla odločiti. V tem danem trenutku pa mislim, da je celotna energetska stroka,
               predvsem tehnični del, enotna, da pomembno prispeva k zagotavljanju zanesljivosti
               oskrbe, ker se sicer tega ne moremo predstavljati. Kar se tiče zagotavljanja
               zanesljive oskrbe z zemeljskim plinom. Naj poudarim, da je tudi na tem področju
               agencija z uveljavitvijo novega zakona pridobilo pristojnost in sprejemamo dva akta.
               Med njimi torej Načrt ukrepov za primere krize, pri čemer je sedaj Evropska komisija
               posebej poudarila, da bo potrebno še večje medregijsko sodelovanje, k temu pristopa
               tudi agencija. Sicer pa agencija v primeru nastanka kakršnekoli stopnje krize, mora
               sklicati krizno skupino, sprejemati ukrepe in o tem obveščati Evropsko komisijo.
               Zaenkrat do tega v Sloveniji še ni prišlo. Resno spremljamo zadevo, odgovorno
               spremljamo zadevo in bomo v takšnih primerih ukrepali. Trenutno pa ocenjujem, da kar
               se tiče oskrbe z zemeljskim plinom, smo dokaj varni. Toliko iz moje strani. Jaz upam,
               da sem odgovorila na vsa vprašanja, če ne, pa še kasneje.</p>
            </sp>
            <sp xml:id="SDT7-OZIOIP-redna-23-2016-11-02.sp23">

               <speaker>PREDSEDNIK IGOR ZORČIČ:</speaker>

               <p>Hvala. Še kdo mogoče? Gospod minister.</p>
            </sp>
            <sp xml:id="SDT7-OZIOIP-redna-23-2016-11-02.sp24">

               <speaker>DR. PETER GAŠPERŠIČ:</speaker>

               <p>Ja hvala lepa. Saj je direktorica že kar izčrpno odgovorila na zastavljena vprašanja.
               Jaz bi samo še nekaj stvari dodal. V zvezi s to organiziranostjo in vprašanji Eles,
               Talum in tako naprej. Bi rekel tako, da na področju organiziranosti imamo seveda
               največji izziv urediti zadeve na področju distribucije, distribucijskih podjetij. K
               temu nas zavezujejo pravzaprav ugotovitve računskega sodišča. Tako da, tukaj skupaj,
               kot je že bilo rečeno, z agencijo in tudi z SDH pripravljamo določene predloge in
               rešitve kako te zadeve urediti. Gre pa seveda, razmišljamo v smeri, da bi se torej
               področje distribucije dejansko uredilo v enovitih družbah, ki bodo v stoodstotni
               državni lasti. Med tem, ko bi se te prodajne družbe, želimo jih nekako povezati in
               integrirati vertikalno s proizvodnimi družbami. To seveda ta proces ni enostavno
               izvedljiv, ampak v to smer, kot rečeno, iščemo rešitve in tudi bomo predstavili te
               predloge.</p>
               <p>Zdaj glede teh samih shem subvencioniranja. Seveda te, bom rekel, izdatne obratovalne
               podpore so bile z letom 2014 zaključene, v letu 2015 je bilo še izdanih nekaj teh
               pogodb, vendar mislim, da ni bila nobena na področju fotovoltaike. Zdaj več ali manj
               so na drugih področjih. Glede same fotovoltaike pa smo pripravili pravzaprav možnost
               drugačnega načina. 
               Torej, da rečem podpiranja te proizvodnje in sicer z možnostjo poračunavanja
               proizvedene in porabljene električne energije preko tako imenovanega neto merjenja
               tako, da v bodoče bo pač na ta način torej možno nek določen strošek v povezavi s
               tako investicijo povrniti. Za nove razpise, za katere smo pred kratkim dobili
               odobreno odobritev s strani Evropske komisije, se pravi za nove podporne sheme pa
               predvidevamo zdaj v prvi fazi razpis v vrednosti približno 10 milijonov evrov. Tako,
               da na ta način bodo pač zadeve šle naprej, kot rečeno bo pa novost pravzaprav to, da
               bodo na razpisu podprti najbolj konkurenčni projekti ne glede na vrsto
               tehnologije.</p>
               <p>Bila so še vprašanja v zvezi s posledicami, če ne bomo dosegali deleža obnovljivih
               virov energije do leta 2020. Vemo, da zaveze, ki jih imamo v zvezi s tem nas torej
               zavezujejo, da dosežemo 25% deleža obnovljivih virov energije torej v segmentu vse
               porabljene energije. Zdaj, tega cilja zanesljivo ne bomo mogli doseči v kolikor ne bo
               do leta 2020 zgrajena celotna veriga hidroelektrarn na Spodnji Savi, zato je z vidika
               Ministrstva za infrastrukturo še toliko bolj pomembno, da vendar najdemo način in
               pridemo do rešitve, da se zagotovi tudi izgradnja hidroelektrarne Mokrice, kajti v
               nasprotnem primeru bomo pri doseganju tega cilja 25% malo prekratki. Žal v teh
               spremembah, popravkih proračuna, ki jih Vlada sprejema za leto 2018 te rešitve še ni
               vključene. Seveda bomo morali v nadaljevanju verjetno pri pravih rebalansih proračuna
               torej iskati in se posvetiti torej tudi rešitvi tega problema.</p>
               <p>Zdaj druga vprašanja, ki so se še nanašala na vprašanje kje smo z recimo električno
               mobilnostjo lahko povem, da Slovenija je na področju polnilnih postaj med boljšimi,
               med vodilnimi državami članicami v EU. Kljub temu pa delež vozil na alternativne
               pogone tudi vključno z električnimi pogoni še ni, seveda na ustrezni želeni ravni.
               Kljub temu, da imamo v Sloveniji kar nekaj spodbud za nakup tovrstnih vozil, torej
               polnilna infrastruktura je tudi na dokaj visokem nivoju, pa vendar se, bom rekel
               prodaja teh vozil ne povečuje v želenem številu. Gotovo je tukaj še vedno problem
               visoke cene.</p>
               <p>Zdaj s temi subvencijami se sicer ta cena približuje neki, bom rekel ceni
               primerljivih vozil na običajni pogon, vendar pa še vedno nekako po informacijah, ki
               jih imamo, ostaja problem oziroma zadržek pri kupcih, predvsem to, da je vendarle, da
               so omejeni z dnevnim dosegom oziroma z dosegom, ki ga imajo ta vozila tako, da tudi
               na tem področju pa tehnologija in tehnološki napredek delata pomemben korak naprej
               tako, da se bo tudi ta slabost verjetno v prihodnjih letih precej zmanjšala.</p>
               <p>Glede drugih zadev je pravzaprav bilo že v veliki meri odgovorjeni tako, da niti
               potem z moje strani ne bi kaj pomembnega dodajal.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp25">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp26">

               <speaker>DR. FRANC TRČEK (PS ZL):</speaker>

               <p>Ja, glejte, hvala, zelo na kratko. Fotovoltaika,  saj vsi vemo – cena tehnologije je padala, podporna
               shema se na to ni odzvala. Tukaj bom rekel vsa gumerabika tega. Zdaj kar se tiče te
               zadeve, energetska revščina in kako se to vali. Neko, dajmo reči socialno politiko,
               ki je ni na ramena distributerjev. Agencija je iz Maribora. Mi vsi iz tistega konca
               prihajamo in vemo, da temu v praksi ravno ni tako. Drugače določeni ljudje, ki so
               dobesedno revni, ne bi bili pred deložacijami. Zdaj če se dotaknemo te eMobilnosti,
               tukaj sta dve dimenziji. Saj pomnilne postaje, če sem malo ciničen, kavne mlinčke
               polnijo, kot je minister lepo povedal. Tukaj imamo spet dve zadevi. Ena zadeva je ta,
               da imamo v Sloveniji ogromno znanja na tem področju, vodilnega svetovnega inovatorja
               in tudi enega vodilnih praktikov in tukaj bi morali bolj smelo razmišljati neki
               politiki in razmišljati v smeri domače proizvodnje, končnih vozil. Seveda ta
               proizvodnja mogoče ne bo velikoserijska ampak tudi spodbude v bistvu v tej smeri in
               običajno ko se razmišlja o tem, prehitro zdrsnemo in politiki in strokovnjaki v
               osebni potniški promet. eMobilnosti in javni potniški promet. To je neka zadeva, ki
               nekako premalo razmišljamo o tem. Več o tem pa pri naslednji točki, ko se bomo o
               prometu pogovarjali.</p>
            </sp>
            <sp xml:id="SDT7-OZIOIP-redna-23-2016-11-02.sp27">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Če ne, potem zaključujem razpravo.</p>
               <p>Zaključujem obravnavo in ugotavljam, da se Odbor za infrastrukturo, okolje in prostor
               seznanil z letnim poročilo Agencije za energijo za leto 2015 in s poročilom o stanju
               na področju energetike v Sloveniji v letu 2015.</p>
               <p>S tem zaključujem obravnavo poročila na matičnem delovnem telesu.</p>
               <p>Odbor bo pripravil poročilo v katerega bo vključil sprejeto ugotovitev.</p>
               <p>S tem zaključujem 1. in 2. točko dnevnega reda.</p>
               <p>Prehajamo na <title>3. TOČKO DNEVNEGA REDA – TO JE PROGRAM DELA IN FINANČNI NAČRT
                  AGENCIJE ZA ENERGIJO ZA LETO 2017.</title> Kot gradivo, objavljeno v računalniškem
               sistemu državnega zbora, ste prejeli Program dela in finančni načrt Agencije za
               energijo za leto 2017 z dne 16. 9. 2016 in Mnenje Komisije državnega sveta za lokalno
               samoupravo in regionalni razvoj z dne 27. 10. 2016. K tej točki dnevnega reda smo
               vabili agencijo za energijo, Ministrstvo za infrastrukturo, Komisijo državnega sveta
               za lokalno samoupravo in regionalni razvoj. Program dela in finančni razvoj dela
               Agencije za energijo za leto 2017, je bil posredovan državnemu zboru na podlagi 5.
               odstavka 399. člena Energetskega zakona, ki določa, da mora k programu dela in
               finančnemu načrtu agencije dati soglasje državni zbor, pri čemer se šteje, da sta
               program dela in finančni načrt agencije potrjena, če državni zbor po treh mesecih po
               njunem prejemu ne odloči drugače. Odbor za infrastrukturo, okolje in prostor bo kot
               matično delovno telo opravilo razpravo o predloženem dokumentu in po končani razpravi
               glasoval o predlogu sklepa v katerem bo odbor predlagal državnemu zboru, da ta da
               soglasje k predlaganemu programu dela in finančnemu načrtu agencije. Pričenjamo torej
               z obravnavo programa dela in finančnega načrta Agencije za energijo za leto 2017.
               Besedo dajem ponovno predstavnici predlagatelja, to je Agenciji za energijo oziroma
               direktorici magistrici Duški Godina, da nam poda dopolnilno obrazložitev k programu
               dela in finančnemu načrtu Agencije za energijo za leto 2017. Imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp28">

               <speaker>MAG. DUŠKA GODINA:</speaker>

               <p>Hvala. Nekaj naših nalog je bilo omenjenih že v okviru obravnave prve in druge točke.
               Z vsemi temi nalogami nadaljujemo tudi s polno odgovornostjo v letu 2017, pri čemer
               naj poudarim, da bo v letu 2017 z vidika reguliranja in zagotavljanja stroškovno
               učinkovitega razvoja varnih in zanesljivih omrežij za distribucijo in prenos
               električne energije ter zemeljskega plina, usmerjeno predvsem v analiziranje
               obstoječega regulativnega okvira, ki je začel teči 1. 1. 2016 in traja do konec leta
               2018. Torej analiziranje dogajanja  v tem obdobju in hkrati tudi, ker je reguliran, je
               dinamičen proces pri čemer se mora upoštevati koristi prav vseh udeležencev, torej
               tako operaterjev podjetij, kot tudi odjemalcev. Za nas so v bistvu vsi napori
               usmerjeni v doseganje največje koristi za odjemalca tako z vidika cenovno dostopne
               energije, kot z vidika varne oskrbe. Bomo torej v tem obdobju analizirali možnosti
               prehoda na tako imenovano dinamično tarifiranje. Agencija je že v tem obdobju uvedla
               pilotne projekte, ki bi lahko, na podlagi katerih bomo ocenili kakšne so dejanske
               koristi uvedbe novega načina tarifiranja v naslednjem regulativnem obdobju, sicer pa
               bomo analizirali možnost uvedbe dodatnih spodbud za čim boljšo integracijo razpršene
               proizvodnje in proizvodnje iz obnovljivih virov energije v naš sistem.</p>
               <p>Sicer tako, kot sem že rekla, bomo na področju obnovljivih virov energije skladno z
               energetskim zakonom izvedli tudi v letu 2017 javni poziv. O tem smo malo več prej
               povedali. Nadaljevali bomo tudi z izvajanjem nadzora nad zakonitostjo izvajanja nalog
               vse gospodarskih družb oziroma izvajalcev energetskih dejavnosti ter strokovno in
               odgovorno vodili spore na področju oskrbe z električno energijo in zemeljskim plinom,
               odločali o morebitnih, torej spori so med uporabniki omrežij in operaterjih, za te je
               pristojna agencija. Potem, skrbeli bomo za nadzor nad delovanjem trga, izvajali bomo
               aktivnosti na področju preprečevanja zlorab in tržnih manipulacij po tako imenovani
               uredbi REMIT, v sodelovanju z ACER-jem in tako kot vsako leto pripravljali tudi
               poročilo o, zbirali podatke, analizirali ter pripravljali poročilo o stanju na
               področju energetike ter doseganja ciljnih prihrankov na področju učinkovite rabe
               energije.</p>
               <p>Naj omenim še finančni vidik našega programa dela. Torej ostajamo na isti ravni, kot
               smo bili do sedaj. Nadomestilo iz katerega se financira agencija se torej ne dviguje,
               prav tako ne načrtujemo nobenih dodatnih zaposlitev v prihajajočem letu. Toliko na
               kratko.</p>
               <p>Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp29">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik ministrstva, gospod minister za infrastrukturo. Dr. Peter
               Gašperšič, imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp30">

               <speaker>DR. PETER GAŠPERŠIČ:</speaker>

               <p> Hvala lepa.</p>
               <p>Torej čisto na kratko še z naše strani. Ministrstvo ocenjuje, da je program dela in
               finančni načrt za leto 2017 agencije za energijo zastavljen ambiciozno in ga
               ministrstvo kot takega tudi podpira. Ugotavljamo, da agencija sledi svoji usmeritvi,
               ki jo ima iz energetskega zakona kot regulator, da izvaja nadzor in monitoring trgov
               ter spremlja in spodbuja razvoj trga s spodbudami zlasti na področju pametnih
               omrežij, napredne merilne infrastrukture in tudi za spodbujanje elektro mobilnosti.
               Hkrati tudi ugotavljamo, da agencija skrbno načrtuje finančna sredstva za izvajanje
               nalog, kar se kaže tudi v ohranjanju te višine nadomestil, ki jih morajo plačevati
               sistemski operaterji in tudi to, kar je bilo že omenjeno, torej, da se v letu 2017 ne
               načrtujejo nove zaposlitve tako, da skladno s tem predlagamo, da odbor poda soglasje
               k temu programu dela in finančnemu načrtu.</p>
               <p>Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp31">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnik Komisije Državnega sveta za lokalno samoupravo in regionalni
               razvoj? Gospod Jernej Verbič, imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp32">

               <speaker>JERNEJ VERBIČ:</speaker>

               <p>Hvala lepa, gospod predsednik.</p>
               <p>Torej Komisija za lokalno samoupravo in regionalni razvoj je na svoji redni 84.
               podprla program dela in finančni razvoj agencije za energijo za leto 2017 in nanj ni
               imela nikakršnih pripomb. Je pa komisijo vseeno zanimalo izvajanje uredbe o
               samooskrbi z električno energijo iz obnovljivih virov energije, ki je začela veljati
               konec leta 2015. Seznanjena je namreč bila, da v praksi še ni zaživela oziroma med
               odjemalci ni zaznati nekega večjega interesa, da bi se odločali za preprečevanje
               naprave za samooskrbo z električno energijo iz obnovljivih virov energije.</p>
               <p>Hvala lepa in lep pozdrav vsem seveda. 
               </p>
            </sp>
            <sp xml:id="SDT7-OZIOIP-redna-23-2016-11-02.sp33">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo dajem članicam in članom odbora. Zaenkrat nimam prijavljenih. Želi kdo besedo?
               Če ne bom dal na glasovanje naslednji sklep. Odbor za infrastrukturo, okolje in
               prostor predlaga Državnemu zboru, da sprejme naslednji sklep: Državni zbor daje
               soglasje k programu dela in finančnemu načrtu agencije za energijo za leto 2017 z dne
               15.9.2016. Želi kdo razpravljati o predlogu sklepa? Ugotavljam, da ne. Zaključujem
               razpravo in prehajamo na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem obravnavo poročila na matičnem delovnem telesu.</p>
               <p>Odbor bo pripravil poročilo v katerega bo vključil sprejeti sklep. Predlagam, da v
               skladu z drugim odstavkom 42. člena določim poročevalca, ki bo predstavil poročilo na
               seji Državnega zbora. Če se strinjate bom to opravil sam, kot predsednik odbora in
               nihče ne nasprotuje.</p>
               <p>S tem zaključujem tretjo točko dnevnega reda.</p>
               <p>Prehajamo na <title>4. TOČKO DNEVNEGA REDA – TO JE NA OBRAVNAVO PREDLOGA RESOLUCIJE O
                  NACIONALNEM PROGRAMU RAZVOJA PROMETA V REPUBLIKI SLOVENIJI ZA OBDOBJE DO LETA
                  2030,</title> ki ga je Državnemu zboru na podlagi 109. člena poslovnika Državnega
               zbora v obravnavo posredovala Vlada.</p>
               <p>Za obravnavo je bilo posredovano naslednje gradivo. Predlog resolucije z dnem
               30.9.2016, mnenje Zakonodajno-pravne službe z dne 18.10.2016, mnenje Komisije
               državnega sveta za lokalno samoupravo in regionalni razvoj z dne 27.10.2016. V
               poslovniškem roku so bili vloženi tudi amandmaji Poslanskih skupin SMC, Desus in SD k
               1., 4. in 9. poglavju ter k predlogi 2 Železniški promet. Vsa navedena gradiva so
               objavljena na spletni strani Državnega zbora.</p>
               <p>Na sejo so bili k obravnavi te točke povabljeni Ministrstvo za infrastrukturo,
               Komisija Državnega sveta za lokalno samoupravo in regionalni razvoj, Dars d.o.,
               Slovenske železnice d.o.o., Luka Koper d.d., Skupnost občin Slovenije, Združenje
               občin Slovenije, Združenje mestnih občin Slovenije in Zakonodajno-pravna služba.</p>
               <p>Obravnava predloženega Predloga resolucije bo na odboru potekala na način, kot ga je
               Državni zbor uveljavil v primerih ob obravnavi aktov, ki jih sprejema Državni zbor v
               enofaznem postopku, torej po analogiji zakonodajnega postopka s pripravo dopolnjenega
               predloga akta v primeru sprejetja amandmajev na matičnem delovnem telesu. </p>
               <p>Besedo dajem predstavniku predlagatelja, Dr. Petru Gašperšiču, ministru za
               infrastrukturo, da vam poda dopolnilno obrazložitev k predlogu resolucije.</p>
            </sp>
            <sp xml:id="SDT7-OZIOIP-redna-23-2016-11-02.sp34">

               <speaker>DR. PETER GAŠPERŠIČ:</speaker>

               <p> Ja, hvala lepa.</p>
               <p>Torej resolucija o nacionalnem programu razvoja prometa v Republiki Sloveniji, ki je
               bila sprejeta na Vladi predstavlja v bistvu operacionalizacijo lansko leto sprejete
               strategije razvoja prometa. V tej strategiji so bili pač identificirani ključni
               problemi in izzivi, ki jih je na področju vseh vej prometa potrebno v naši državi
               urediti. S tem nacionalnim programom pa potem zdaj za ta posamezna področja
               identificiramo torej na kakšne načine, s katerimi projekti, v kakšni časovni dinamiki
               in kdo bo za to zadolžen, skratka kako se bodo ti identificirani problemi in
               strategije torej tudi reševali.</p>
               <p>Po našem mnenju s tem vstopamo v novo obdobje vlaganj v prometno infrastrukturo, s
               katerim želimo tudi začeti nov razvojni cikel. Sam nacionalni program namreč
               naslavlja vlaganja na vseh področjih prometa tako na področju cestne in železniške
               infrastrukture, pa tudi na področju letalstva, pomorstva in tudi javnega potniškega
               prometa. Nacionalni program naslavlja celotno obdobje, ki je vključeno tudi v
               resolucijo, to je do leta 2030 s tem, da bolj podrobno obravnava prvo 6 letno
               obdobje, to je 2016 do 2022. S tem nacionalnim programom predvidevamo  vlaganja v infrastrukturo
               oziroma v prometni sektor v višini med 600 in 700 milijonov evrov letno. To je s
               strani torej državnih virov in še potem tudi s strani osebnih investitorjev, kot so
               koncesionarji kot so družba Dars, Luka Koper pa tudi občine in iz tega naslova se
               predvideva še dodatnih 300 milijonov evrov letno. Zdaj glavni cilj tega nacionalnega
               programa je seveda zagotoviti stabilno financiranje na področju prometa. Ključno je,
               da namreč za to, da se torej suvereno načrtuje kaj se bo v naslednjih letih vlagalo
               in investiralo, moramo zagotoviti čim bolj stabilen finančni vir brez nekih izrazitih
               nihanj, čemur smo bili priča v preteklih letih. To je ključno namreč, da se potem ti
               projekti lahko tudi racionalizirajo. Prepričani smo, da bomo s takim, z organizacijo
               tega okvira, kot je predviden z nacionalnim programom, da se bo potem doseglo več
               ciljev, kot je izboljšanje mobilnosti, dostopnosti prebivalstva, oskrba gospodarstva,
               torej pogoji za gospodarsko dejavnost, da se bodo izboljšala prometna varnost,
               zmanjšala se bo poraba energije v prometu pa tudi potem stroški porabnikov in
               upravljavcev z vsem tem povezano tudi okoljske obremenitve, ki izhajajo iz prometa.
               Tako da, menimo, da je torej, da so pozitivni učinki vseh teh projektov, ki so
               predvideni v nacionalnem programu, večplastni in se odražajo tudi nenazadnje potem v
               samem vplivu na rast bruto družbenega proizvoda, kajti vemo, da so vsa ta vlaganja
               zelo pomembna in imajo pozitivni vpliv na rast v gospodarstvu, predvsem seveda na
               panogo gradbeništva. Toliko mogoče na kratko za uvod. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp35">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predstavnik Zakonodajno-pravne službe? Gospod dr. Samo Divjak
               imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp36">

               <speaker>DR. SAMO DIVJAK:</speaker>

               <p>Hvala lepa gospod predsednik. Lep pozdrav vsem skupaj. Naše pisno mnenje je sicer
               kratko, v njem pa ugotavljamo sledeče: Predlagatelj je pri sestavi te resolucije
               navedel zakonske podlage in preko teh kaj naj bi posamezni nacionalni programi
               vsebovali. Pri tem je seveda navedel, da naj bi bil to vrstni red prednosti nalog,
               vire, dinamiko in obseg uresničitve posameznih nalog. Pri pregledu resolucije smo
               ugotovili, da je v tem delu pravzaprav resolucija pomanjkljiva, če se ne poveže ta
               del resolucije s prilogami, kajti brez tega bi težko ugotavljali kaj bi se v kakšnem
               obdobju izvajalo. Zato je očitno pripravljen ta amandma, ki povezuje resolucijo s
               prilogami. To bi bilo vsekakor potrebno. No potem še ena stvar, ki bi jo rad povedal
               v zvezi s temi amandmaji. Naše opozorilo je šlo še na nekatere redakcijske napake, ki
               jih bomo v, če boste to sprejeli, v končni fazi odpravili. Poleg tega bi pa še
               povedal, da je po naši oceni kaj boste sprejeli je seveda vaša stvar, 9. poglavje tam
               tisto z naslovom Narava, torej Prihodne končne določbe, odveč. Tu ste se
               predlagatelji odločili, da samo delno črtate, zato verjetno velike škode ali koristi
               ne bo, če bo tako ali drugače. Z našega vidika smo pač opozorili glede na samo naravo
               resolucij. Vprašanje zaveze iz resolucij je sicer drugačno kot pri zakonu, zato na to
               vedno opozarjamo. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp37">

               <speaker>PREDSEDNIK IGOR ZORČIČ:</speaker>

               <p>Hvala. Gospod Jernej Verbič, boste predstavil mnenje Komisije za lokalno samoupravo
               in regionalni razvoj Državnega sveta.</p>
            </sp>
            <sp xml:id="SDT7-OZIOIP-redna-23-2016-11-02.sp38">

               <speaker>JERNEJ VERBIČ:</speaker>

               <p>Hvala lepa za besedo, gospod predsednik. Naša komisija je podprla predlog resolucije.
               Po njene mnenju je sprejem izvedbenega akta strategije razvoja prometa v Republiki
               Sloveniji predvsem nujen, saj bomo le tako uresničili zastavljene cilje, prioritete
               in  aktivnosti na
               področju prometa. Komisija pričakuje, da bodo slabše dostopna območja končno dobila
               sodobne prometne povezave, ki pomembno vplivajo na kakovost življenja in krepijo
               razvojne potenciale teh območij. Prav tako pričakuje, da se bodo sredstva za
               načrtovane aktivnosti realno načrtovala in zagotavljala, saj bo v nasprotnem primeru
               resolucija ostala le kot črka na papirju. Komisija sicer poudarja pozitivne premike
               pri zagotavljanju večjega obsega sredstev na področju tako cest kot železnic v
               letošnjem in prihodnjem letu, vendar glede na velik delež državnega cestnega omrežja,
               ki je v zelo slabem stanju, in pomemben delež, ki je v kritičnem stanju, opozarja, da
               je potrebno tudi v naslednjih letih zagotoviti zadostna sredstva za izboljšanje
               stanja državnega cestnega omrežja. Komisija poudarja, da je državni svet v
               preteklosti že podprl predloge za določitev stabilnega finančnega vira v obliki tako
               imenovanega bencinskega centa za vzdrževanje obstoječe infrastrukture. Komisija v
               zvezi z načrtovanim razvojem in širitvijo pristanišča v Kopru opozarja na predvideno
               izvedbo izgradnje drugega tira Koper-Divača med leti 2018 in 2025. Posvet, ki je bil
               v državnem svetu, izgradnja drugega tira železniške povezave Koper-Divača, marca
               meseca je bilo to, je pokazal, da bo razvoj Luke Koper zaustavljen, če drugega tira
               ne bo do leta 2020. V povezavi s predvideno pripravo modela financiranja z možnostjo
               vključitve javno-zasebnega partnerstva in eventualno sklenitvijo partnerstva glede
               gradnje drugega tira Koper-Divača, komisija tudi opozarja, da je navedeni posvet
               izpostavil, da javno-zasebno partnerstvo ni prava alternativna rešitev, saj bi šlo le
               za zasebni zaslužek in velik strošek države za garancije zasebnim investitorjem za
               poplačilo izpada prihodkov. Na komisiji poudarjamo, da je treba okrepiti aktivnost za
               vzpostavitev usklajenih voznih redov javne potniškega železniškega in avtobusnega
               prometa. Te aktivnosti po njenem mnenju niti ne bodo pogojevale veliko sredstev,
               zagotovo pa lahko bistveno pripomorejo k večji učinkovitosti prometnih storitev in
               trajnostni mobilnosti ljudi. V zvezi s šestletnim operativnim načrtom vlaganj v
               prometno strukturo, s katero bo vlada določala konkretne projekte, se je komisiji
               postavilo vprašanje zakaj se bo pripravljal šestletni načrt vlaganj, saj so vlaganja
               v prometno infrastrukturo odvisna od proračunske zmožnosti države, ki pa je vezana na
               zgolj štiriletni mandat državnega zbora? Komisija istočasno opozarja, da bi morala
               resolucija vsebovati tudi ukrepe za reševanje problematike kategorizirane javnih
               občinskih cest, ki potekajo preko zasebnih zemljišč, saj reševanje tega problema ne
               moremo prepustiti posameznim občinam. Dejstvo je, da občine zaradi velikih
               obremenitev proračunov niso sposobne v doglednem času urediti lastništva zemljišč,
               preko katerih potekajo obstoječe občinske javne ceste in na katerih se odvija javni
               cestni promet. Čeprav se občine zavedajo, da sodi ta naloga v njihovo izvirno
               pristojnost, brez dodatne finančne pomoči ali bolje injekcije, še dolgo ne bodo
               uspele urediti lastništev javnih cest, ki potekajo po zasebnih zemljiščih. Glede na
               to, da je avtovlak pomemben turistični produkt, komisija je vzpostavila potrebo po
               vzpostavitvi za dosti kapacitet v času govorim najvišje turistične sezone na
               bohinjski železnici in drugih turističnih območij z železniškimi povezavami. V zvezi
               s pripravo strategije kolesarskih poti v Sloveniji komisija opozarja, da bi morali
               država in občina področje kolesarskega omrežja doseči soglasje s ciljem vzpostavitve
               večfunkcionalnih poti, ki bi bile namenjene tako kolesarjem, kot tudi drugim
               udeležencem v prometu. Glede na to, da je del finančne perspektive 2014-2020 že za
               nami, je zdaj tisti pravi trenutek, da razmislimo o prerazporeditvi, o eventualni
               prerazporeditvi 
               sredstev in namenimo več sredstev državni cestni infrastrukturi tako v vzhodni tako
               zahodni kohezijski regiji. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp39">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od ostalih vabljenih? Če ne, odpiram razpravo oziroma
               prehajamo na razpravo in odločanje o posameznih delih oziroma poglavjih predloga
               resolucije in vloženih amandmajih. Ker so k predlogu resolucije vloženi samo štirje
               amandmaji, ki so v prvi vrsti redakcijske narave, predlagam, da se razprava o
               predlogu resolucije združi v skladu s 128. Členom poslovnika po opravljeni razpravi o
               predlogu resolucije bi opravili glasovanje najprej o vloženih amandmajih, nato pa bi
               glasovali še o vseh poglavjih predloga resolucije skupaj. Jaz predlagam, da glasujemo
               o tem proceduralnem predlogu. Glasujmo.</p>
               <p>Kdo je za? <stage>(8 članov.)</stage> Kdo je proti? <stage>(nihče.)</stage></p>
               <p>Ugotavljam, da je proceduralno predlog sprejet.</p>
               <p>V razpravo torej dajem vsa poglavja predloga resolucije in k njemu vložene amandmaje.
               Želi kdo razpravljati? Kolegica Šergan.</p>
            </sp>
            <sp xml:id="SDT7-OZIOIP-redna-23-2016-11-02.sp40">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovani gospoda minister s sodelavci, vsi vabljeni, kolegice in
               kolegi. Ja, sama sem glede Resolucije o nacionalnem programu razvoja prometa v
               Republiki Sloveniji, bom rekla, do nekaterih poglavij malo kritična. Pa bom razložila
               zakaj. Zaradi tega, ker enostavno se mi zdi, da je to nek osnovni dokument, ki bo
               nekako razvoj prometa v Sloveniji do 2030 nekako osnova temu razvoju in najbolj
               recimo me je nekako presenetila 6. točka, to je financiranje aktivnosti. To pa zaradi
               tega, ker se mi zdi, da v tem poglavju je premajhen poudarek na izkoriščenosti
               evropskih sredstev in sicer predvsem EFSI programa, ker se mi zdi, da bi moralo to
               biti ne samo v enem stavku, da se nosilci investicij morajo v primeru da projektu
               ustreza osnovnim zahtevanim kriterijem preveriti tudi ustreznost uporabe mehanizma
               EFSI, ker se mi zdi, da bi to moralo biti nekako zapisano v tem prvem delu
               proračunska sredstva, EU sredstva, ne proračunski viri. Ker nenazadnje tudi
               kohezijska sredstva so v tem obdobju omejena in jih ni. Nekako so že porabljena če
               smo iskreni. Zato so za moje pojme do 2030 tukaj mislim pod vprašanjem ali pa do
               2020, najmanj do 2020. Mogoče potem do 2030 pa ne vemo, ker je to nekako nesigurno.
               In zaradi tega, ker ne vidim tudi v sami tej bom rekla resoluciji nekako tega
               medresorskega povezovanja. In sicer, kako ga ne vidim, ker če hočemo EFSI mehanizme
               nekako uporabiti, potem je nujno medresorsko povezovanje in z vidika recimo, če imamo
               na eni strani promet, če imamo kolesarski poti, ki jih uporabljamo za dnevno
               mobilnost in turizem, potem je tukaj nujno povezati turizem, kolesarske poti. Potem
               imamo spet na eni strani energetski razvoj, obnovljivi viri energije in potem na
               drugi strani na istem območju, konkretno za Zasavje, izgradnjo infrastrukture oziroma
               ceste ob tej isti reki Savi, ki bo nekako dajalo tudi v prihodnje obnovljive vire
               energije. In jaz tukaj mislim, da ni tukaj notri zavedeno, to pa se mi zdi pomembno
               zaradi tega, ker potem niti ne bomo več oziroma ne boste na ministrstvih, niti
               razmišljali v to smer, če tukaj notri ni to opredeljeno. Ker ti projekti bi nekako
               mogli te ideje bi se mogle začeti plesti in bi morale biti tudi v takem nacionalnem
               programu kot je to. In meni se zdi to nedopustno. Oprostite, resnično. In potem še
               eno, tudi EFSI program so nek način tudi garancije in tukaj pišemo v financiranju
               aktivnosti, da je za financiranje projektov DARS na omrežju potrebno zagotoviti
               ustrezno poroštvo države. Ja zakaj pa ne poroštva EFSI? Pa razbremenimo državo. Meni se zdi…
               To so ključne stvari, ki bi se mogle dogajati. In to danes. Ja, skratka, to so take
               stvari o katerih bi… Seveda je potem nenazadnje tudi tukaj seveda drugi tir
               avtomatsko kot je iz državnega sveta gospod poudaril. Potem je tukaj tudi drugi tir.
               Ista zadeva. Teh stvari. To bo potrebno povezati. 654 milijard sredstev jih Junkerjev
               program oziroma ta EFSI program ponuja. Jaz sem ministrstvo za finance vprašala ali
               imamo zakonske podlage, ki jih morajo imeti posamezne države članice za koriščenje
               tega programa? In je rekla, da imamo. Torej je treba najti vzvode, treba je enostavno
               najti načine na kakšen način se bo država, bo država to koristila. Jaz mislim, da je
               treba vse sila… Ne more država Slovenija vse sile dati v to, da gre tukaj naprej, ker
               če ne, ne bomo imeli ne izgradnje oziroma razvoja prometa v tem obdobju 2030, ne
               energetskega preboja v tej državi. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp41">

               <speaker>PREDSEDNIK IGOR ZORČIČ:</speaker>

               <p>Hvala. Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp42">

               <speaker>DR. FRANC TRČEK (PS ZL):</speaker>

               <p>Ja hvala za besedo. Poslušal sem tole in sem zraven razmišljal, da se mi je včasih
               zdelo, da imamo v koaliciji Združena levica težave koalicija, pa se mi zdi, da
               znotraj SMC koalicijsko usklajevanje še bolj naporno. Zdaj me veseli, da tudi nekdo
               iz koalicije je kritičen. Zakaj? Čez vikend beremo v Sobotni prilogi gospa Bobnar
               piše kako se MNZ ne more uskladiti pa pravosodje, zdaj so tukaj navedeni neki trije
               resorji, ki vsi padejo kot se to reče v slovenskem političnem izvršilnem razredu, v
               kvoto SMC, tako da ne vem. Malo me je strah, če sem iskren, glede vsega skupaj. Zdaj
               pa če se dotaknemo tega samega Nacionalnega programa NP, tukaj imamo malo podobno
               zgodbo kot pogosto slišimo pri evropskih direktivah – mudi se. Bila je sprejeta
               strategija, bil je rok leto dni, strategija na vladi, bil je rok leto dni, da resorno
               ministrstvo pripravi operativec in vmes moramo imeti seveda ta NP, nacionalni
               program, ki pa je nekoliko blago rečeno, nesrečna zadeva. Če gremo to natančno
               gledati, od teh 46 strani je enih 17 strani vsebinskih, če odštejem tam neke
               razpredelnice s financami, ki so seveda pomembne, pa pridemo na slabih 10 strani.
               Mogoče celo preveč nekih občih mest. Zakonodajno-pravna služba je tudi nekako
               opozorila na pomanjkljivost tega, da dejansko moraš potem kaj naj bi vsebinsko bil
               program nekako prebijati in gledati skozi priloge. Vse skupaj je pa še vedno
               pretirano na neki ravni nezadostne operativnosti oziroma pretirane okvirnosti, kar je
               delno bilo vidno tudi iz poročila državnega sveta v katerem je bilo opozorjeno na
               celo vrsto zadev. Zdaj če gledamo nacionalne programe predhodne, ki jih ta program
               povozi, recimo program evo konkretni podatki glede železniške infrastrukture iz leta
               1996, je do danes realiziran v dvajsetih letih nekaj manj kot 30 odstotkov – 29,1
               odstotka, če pa gledamo gradnjo nove železniške infrastrukture pa pridemo do 16,7
               odstotkov. Ta proga Pragersko – Hodoš na kateri gospodu Cerarju postrežejo rogljiček
               in kavo, kar sicer ne dobiš na Slovenskih železnicah.  Za nekim ponesrečenim energetiko in to je
               nekako to. Nek razvoj pomorstva. Smo še pomorska država, dežela ali ne? Vprašanje
               letališč, letalskega prometa je nekako zgolj navedeno. Zdaj čudi tudi, če gremo resno
               brati tiste priloge, da se nam zgodi, da imamo recimo predvideno pripravo projekta po
               terminskem načrtu kasneje kot pa samo izvedbo. To nas malo spominja preveč na TEŠ 6,
               ki smo ga danes že omenjali in zdaj tudi nek sam sistem poročanja o izvajanju NP je
               nekako tako naravnan – petletna poročila, številni deležniki, imam v spominu
               poročanje o izvajanju nacionalnega gozdnega programa, ki je recimo nekako podoben in
               je potem dolgoletna zamuda v tem. Zdaj če gremo vseeno, če vseeno nekako poskušamo iz
               tega slabega NP in moram že v naprej povedati, da bomo v Združeni levici proti,
               izluščiti neko vsebino, ostaja dejstvo, da smo še naprej kljub tej debati, ki smo jo
               imeli prej o energiji in energetiki. Mimogrede, pri tisti predhodni debati bi se
               morali pogovarjati tudi o navezavi promet in energija, ker če gledamo celotni
               energetski kolač, ga promet zelo velik del odreže in vidimo v bistvu, da so tudi v
               bodoče teh dvanajstih milijardah o katerih se bolj ali manj pogovarjamo, skupna
               vlaganja v bom rekel ne-cestno skratka v glavnem v tirno železniško infrastrukturo,
               še naprej zelo skromna. 3,4 je tam nekje 28,3 odstotka, če odštejemo neki predvideni
               del financiranja drugega tira z isto skepso državnega sveta kot Združene levice, da
               je to neracionalno predraga investicija, skozi takšen način pa pridemo na 17,5
               odstotka, kljub temu, da se vam notri zapiše citiram: "Kljub temu, da se je
               avtocestni križ v večji meri zgradil, se investicijski ciklus ni nadaljeval z
               investicijami v železniško infrastrukturo." Zdaj če se dotaknemo cestnega prometa,
               jaz zelo rad citiram, sem neko tako študijo bral v kateri so zapisali "Ja, ceste
               imamo v slabem stanju, če bo šlo tako naprej, bomo morali srednjeročno petdeset
               odstotkov mostov zapreti." To se nanaša na stanje cestnega omrežja v Nemčiji. Skratka
               vse družbe, vse države imajo tovrstne težave. Seveda politično ni popularno govoriti
               o bencinskem centu, včasih smo mu rekli bencinski tolar, ampak zdi se mi, da se bomo
               morali soočiti. Relativno mala država po kvadraturi z razpršeno poselitvijo, skoraj
               6.000 naselij, kjer bi vsak rad imel asfalt. Jaz bi rad v Sloveniji tudi kdaj rad
               videl dober makadam, ki ga štiri nevihte ne bodo odnesle stran, kot pa slabo položen
               asfalt in v tej luči bi bilo potrebno to zadevo odpreti in odpreti tudi seveda, da se
               ta bencinski cent, če bomo prišli do njega, ne bo porabljal samo za nove flahe
               asfalta ampak tudi, da se končno začnemo pogovarjati o mobilnosti 21. stoletja, o
               intermodalnosti o nekem resnem javnem potniškem prometu. Številni radi vlečete
               metaforo proti Švici, ker se preveč krvavega denarja tam opere, ampak Švica je tam te
               zgodbe vzela nekje v prvi polovici do sredine 80. let, ki jih mi še vedno o prometni
               politiki, ki jim mi še vedno v tem NP notri nimamo. Zdaj projekti so to kar je, je
               pogosto zgrešeno. Širitev dela severne ljubljanske obvoznice na šest pasovnico.
               Dobro, to je zdaj usklajeno z gospodom Jankovićem ali ne, skratka namesto, da bi spodbujali
               neke alternative, javni prevoz, bomo spodbujal uporabo avtomobilov, bomo pa še vedno
               dejansko mogoče kratkoročno odpravili zastoje, dolgoročno gotovo ne. Podobna zgodba z
               drugim tirom. Javno-zasebno partnerstvo. Že dosti smo o tem govorili. Pripravni
               terminski plan, izvedbeni terminski plan, zdaj gospod minister je dal neko besedo, da
               bo odstopil, verjetno bo moral odstopiti, ker že moji v kratki osemletni hčeri je
               jasno, da do te izvedbe ne bo prišlo. Do te izvedbe po terminskem planu bo mogoče kaj
               bombonček severne blejske obvoznice izgrajen, drugi tir pa definitivno ne. Potem se
               na 32. Strani zapiše, citiram: "Morebitnem državnem sofinanciranju tega projekta,"
               potem se človek vpraša kaj pa je teh 200 milijonov, ki jih bomo dali v to novo 2TDK
               podjetje. Kaj so pa ti penezi? Ali to ni že financiranje? Že večkrat smo zelo jasno
               in nazorno, tako mi v Združeni levici povedali, kot tudi predebatirali v državnem
               svetu, da gre za neko predrago rešitev, kjer bo treba zasebnikom nekaj ponuditi. Sam
               gospod minister seveda v vlogi v kateri je, se mora tudi tovrstne zadeve, kot bi
               rekli moji študenti, "dilat"</p>
               <p>In Madžari so zelo jasno, pa tudi ko greš na kakšno, bom rekel, prireditev, kjer je
               del diplomatskega zbora prisoten, v dokaj odprtih razgovorih povedali. Hočemo
               manjšinski delež Luke Koper. Koliko zdaj to pomeni? Ali je to četrtina? In nekako
               lepo bi bilo pričakujemo, da Republika Slovenija stopi v lastniško in tudi
               investicijsko v katerega zalednih kopenskih terminalov, ki jih imajo. Zdaj skratka po
               tem pridemo do tega, da bomo drugi tir gradili na način, da bomo financirali
               Madžarsko infrastrukturo. Evropska sredstva je delo že koalicijska poslanka načela,
               zato se tukaj ne bi nekako ustavljal. Ampak tukaj imamo pogosto neka zavajanja, vemo
               pa, da so roki bili zamujeni. Kako je zdaj s prijavo za februarski rok naslednje leto
               me zanima? Da ta zadeva je bila pisana na hitro, malo na silo, verjetno tudi ne
               dovolj premišljeno, kaže tudi a veste ta neka, jaz bom rekel kar politična
               dvoličnost. Ko na eni strani zelo radi govorimo in uporabljamo velike besede, potem
               pa ko greš, kot bi rekli v Srbiji, "u tanane" pogledati, vidiš, da bo na primer
               trajnostni mobilnosti v kar dolgem času nekaj manj kot 2 odstotka vseh sredstev.
               Dobro, lahko minister reče, da se to delno dopolnjuje s projekti v železniškem
               prometu. Zelo jasno neke preproste zadeve, ki jih je omenil tudi poročevalec
               državnega sveta, usklajeni vozni redi. Mislim, to je tematika devetnajstega stoletja.
               V informatični dobi 21. stoletja, ki jo v Sloveniji še vedno nimamo rešene. In zdaj
               tukaj neko celo poglavje o trajnostni mobilnosti ob razpredelnici obsega pol strani.
               Mislim, to zame ni nacionalni program, ki naj bi urejal kar ureja. Dobro, vodni
               promet se v glavnem nekaj napiše o nekem bodočem razvoju Luke Koper, zračni promet s
               privatizacijo smo prišli do tega, da nam ostane kaj? Država oziroma ustrezni resorji
               pripravljajo DPN in nekako tudi premalo poudarjeno kolesarjenje. Glejte, danes imamo
               zelo  zanimivo
               vsebinsko sejo resornega Odbora za infrastrukturo, kjer se pogovarjamo o dveh
               zadevah, v katere smo v bistvu vsi vpeti, ne glede na naša ideološka prečenja. Vsi
               potrebujemo energijo in na vse nekako vpliva promet; če se že ne premikamo v prostoru
               - jaz včasih rečem, tudi nekdo tam, ki čez okno gleda, kaj se dogaja pod njegovim
               oknom, je nekako povezan s prometom, da ne grem spet v onesnaževanje zraka in neke
               bolj okoljske problematike. Tako bom rekel, ta nek dokumentek, ki smo ga morali
               dobiti, nekako katalogizira v prilogi nek nabor pobožnih želja, premalo odločno in
               jasno opredeli finančno podstat tega in tudi roki in nosilci niso dovolj jasno
               naznačeni, sočasno pa ne dela nekega preboja, o katerem radi v neki nevezani
               politični debati razpravljamo. To se mi zdi, da nekako ni dokument, ki bi zelo resno
               premišljeval prometno problematiko, ki bi se dotaknil vsaj tega, kar so omenili v
               Državnem svetu. Seveda, vprašanje prometa je vprašanje, ki preči medresorske delitve,
               navsezadnje bi se lahko pogovarjali o obrambenih strategijah in prometu, sem bil tudi
               v komisiji obramboslovnega magisterija ali kaj takega, kjer smo se tudi o tem
               pogovarjali, in kot tak, se mi zdi, da nekako ni to, kar naj bi nacionalni program
               razvoja prometa bil. Skratka, zelo nedorečeno, še vedno fetišiziranje osebnega
               avtomobilskega prometa, ni jasen niti nakazan tovorni promet, problematika glede
               poročanja, nejasnosti glede financiranja, drugi tir, že prepogosto omenjena zgodba,
               res ne vidim, kje je tu na bolj operativni ravni trajnostna mobilnost, vodni, zračni
               promet, da ne grem niti v problematiko tudi mobilnostno deprivilegiranih kategorij
               prebivalstva, ki bi ga navsezadnje tudi moral zajeti tovrstni nacionalni program.
               Hvala za besedo.</p>
            </sp>
            <sp xml:id="SDT7-OZIOIP-redna-23-2016-11-02.sp43">

               <speaker>PODPREDSEDNIK DANILO ANTON RANC:</speaker>

               <p>Hvala kolegu Trčku.</p>
               <p>Besedo ima kolega Žnidar.</p>
            </sp>
            <sp xml:id="SDT7-OZIOIP-redna-23-2016-11-02.sp44">

               <speaker>LJUBO ŽNIDAR (PS SDS):</speaker>

               <p>Hvala lepa za besedo.</p>
               <p>Meni osebno se pa zdi Resolucija o nacionalnem programu razvoja prometa do leta 2030,
               če jo pogledam kot strokovno operativen dokument, dobra. Dobra je zato, ker je bila
               lani sprejeta dobra podlaga v strategiji prometa v Republiki Sloveniji. Dobra je tudi
               zaradi tega, ker dejansko prehajamo iz tistega, jaz bi rekel, teoretičnega dela bolj
               v operativni del, na osnovi 6-letnega plana, to je tako imenovani drsni plan, ki ga
               vlada vsako leto potrdi in kjer so nakazane osnovne smernice iz tega programa. To se
               pravi, imamo znane cilje in ti cilji ne padajo, da ne rečem, po političnih težnjah
               ali po hitrih menjavah vlad in tako naprej, ampak so  ti cilji glede na pomembnost in potrebe
               Republike Slovenije začrtani. Pa kljub temu, da lahko vlada vsako leto novelira ta
               6-letni plan, ampak vemo, da z velikimi projekti se ni igrati. Ima pa ta dokument ali
               pa ob tem dokumentu se pa postavlja eno bistveno vprašanje - bistveno vprašanje je,
               kakšna bo realizacija tega dokumenta. Cilji obsega, če gledam s finančnega vidika, so
               zelo visoko zastavljeni, to se pravi, z lastnimi viri in seveda še z drugimi viri,
               okroglo milijardo na leto, to so zelo visoko zastavljeni cilji.</p>
               <p>Ni nam treba gledati dolgo nazaj v zgodovino, kaj se je na gradbenem segmentu
               dogajalo in kaj lahko povzroči občuten, jaz bi rekel, upad ali propad gradbenega
               sektorja – povzroči veliko državno gospodarsko krizo. Poglejte si podatke iz
               gospodarstva, gradbeništvo daje zagon 43 % celotnega gospodarstva v državi, tako
               širok segment je področje gradbenega resorja. In tega se morajo zavedati resorni
               minister, še posebej pa Vlada, da da temu resorju težo, kakšno si zasluži in kakršno
               država potrebuje.</p>
               <p>Če nazorno iz prakse povem, recimo, povzamem, če pogledamo železniški segment, zakaj
               je danes železnica z infrastrukturo tako podhranjena. Tudi za investicijo izgradnje
               železniške infrastrukture je bil sprejet nacionalni program o železniški
               infrastrukturi za območje Republike Slovenije. Od leta 1994 do leta 2005 je bilo
               planirano vlaganje 2 milijardi 100, realizacija dobrih 300 milijonov ali realizacija
               samo 16 %, se pravi, realizacija nekega dokumenta, neke strateške usmeritve,
               realizacija 16 %. V naslednjih 10 letih, od leta 2006 do 2015 je bilo predvidenih v
               železniško infrastrukturo vlaganj malo manj kot 3 milijarde 200, vloženih je bilo
               nekaj več kot milijardo 400 ali 43,9 %, to se pravi, manj kot polovico. Rezultat tega
               je stanje železniške infrastrukture danes. To se pravi, velika finančna podhranjenost
               in velik zaostanek pri posodobitvi, obnovi in tako naprej železniške
               infrastrukture.</p>
               <p>Tako je na osnovi tega ambicioznega dokumenta, bi rekel, zdaj bistvena naloga tako
               vas, spoštovani minister, da za ta resor pridobite čim več sredstev, in mislim, da se
               mora tega zavedati tudi Vlada, vladajoča koalicija, kajti vir, ki pride v državni
               proračun s celotnega področja prometa, davkov, dajatev, trošarin za goriva in tako
               naprej, se letno zbere milijardo 200. To se pravi, gradbeništvo ne rabi drugih
               prihodkov iz drugih naslovov, tako rekoč iz svojega resorja ima dovolj veliko
               pokritje. In da se izognemo nihanju v gradbeni branži, je treba zagotoviti stalen vir
               sredstev, da bo gradbeništvo v stalni kondiciji, tako operativno kot tudi, konec
               koncev, tisti del obratnega gospodarstva, ki bo polnil proračun. In to je bistveno,
               da gradbeni resor dobi delo, da se  potem ta akumulacija zažene, tudi tisto, kar sem že
               rekel, v 43 % celotnega gospodarstva. In to bo učinek k sanaciji in k stanju, bi
               rekel, krizne države, Republike Slovenije. Pa ne forsiram gradbeništva zato, ker sem
               gradbenik, ampak to je enostavna matematična logika, stvari so zelo enostavne. Pa jaz
               vem, da denarja ni, ampak dejansko se bo treba enkrat dokončno zavedati, da mi preveč
               denarja, če po domače rečem, pojemo, pojemo z javnim sektorjem, namesto da bi ga dali
               v realni sektor, ker se potem vrne nazaj v državni proračun.</p>
               <p>Tako imam tu en bistven, glavni pomislek ob tem dokumentu, kakšna bo realizacija. In
               to je osnovna naloga, da bo ta dokument dober, tako kot sem rekel na začetku, če pa
               te realizacije ne bo, potem nam tudi dobri dokumenti nič ne bodo koristili.</p>
            </sp>
            <sp xml:id="SDT7-OZIOIP-redna-23-2016-11-02.sp45">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Trenutno ni prijavljenih k razpravi, zato dajem besedo vabljenim, morda za kakšne
               odgovore. Gospod minister najprej.</p>
            </sp>
            <sp xml:id="SDT7-OZIOIP-redna-23-2016-11-02.sp46">

               <speaker>DR. PETER GAŠPERŠIČ:</speaker>

               <p>Hvala, predsednik. Kratko bi šel skozi postavljena vprašanja in dileme.</p>
               <p>Kar se tiče EFSI mehanizma, ker je bilo poudarjeno, da je premalo vključeno oziroma
               razvidno, kako in na kakšen način so projekti lahko podprti tudi s tem načinom
               financiranja. Tu bi želel poudariti, da bomo res razumeli, kaj EFSI mehanizem
               pravzaprav po svoji naravi in svojstvu je – to je v bistvu kredit z garancijo
               Evropske komisije. Torej govorimo o kreditiranju projektov. Vemo pa, kako smo s
               kreditiranjem z vidika državnega proračuna oziroma z vidika Vlade kot investitorja,
               koliko in na kakšen način se lahko kreditiramo iz samega proračuna. Seveda je pa
               drugače tam, kjer imamo neke investitorje, katerih zadolževanje ne gre in se ne
               beleži v knjigah države. In ravno na tem področju pa seveda želimo, da se naredi
               določen napredek, in tudi iščemo rešitve, kako se torej ta mehanizem v kar največji
               možni meri vključi tudi na področju infrastrukture. Tu je nenazadnje kot eden glavnih
               mehanizmov financiranja tudi predviden za projekt drugega tira, v okviru podjetja
               2TDK, ki bo delovalo kot investitor. In se predvideva, da bo poleg tega vložka
               države, poleg vložka drugih vlagateljev, zasebnih, poleg nepovratnih evropskih
               sredstev, ki bodo pridobljena na CEF razpisih, da bo torej manjkajoči del potem
               pridobljen še s posojilom preko tega EFSI mehanizma. Tudi druge investitorje, kot je,
               recimo, družba Dars, proučujemo možnost, da se koristi najemanje posojil preko tega
               mehanizma, kajti vemo, da se najemanje posojil s poroštvom države bliža svoji zgornji
               omejitvi, kajti meja, ki je ne smemo preseči, je, da posojila s poroštvom države ne
               smejo preseči 50 %, pa me boste popravili, če ne bo povsem točno, vrednosti, s katero
               razpolaga družba Dars, vrednosti nepremičnin, da tako rečem, poenostavljeno. Torej,
               tu je zgornja meja, kjer lahko država še daje poroštvo, od tam naprej bo seveda Dars
               se moral zadolževati, recimo, z mehanizmom EFSI ali pa, recimo, tudi brez poroštva
               države, na drugačne načine, pri komercialnih bankah. Tako da te stvari so seveda
               predvidene in jih bomo uporabljali, ampak, kot rečeno, ključno je, tam, kjer imamo
               investitorja, ki lahko tovrstne  zadolžitve sprejema, ne da bi to šlo v knjige države in povečevalo
               javni dolg. To je ključno pri tem vedeti, kajti to je po svoji naravi posojilo.</p>
               <p>Bilo je kar nekaj razprav o samem projektu drugega tira in njegovem financiranju ali
               je smotrno to, kar se je Vlada odločila, da gre po javno-zasebnem partnerstvu, čeprav
               je ta možnost seveda lahko dražja od neposredne proračunske. Ampak te neposredne
               proračunske nimamo, žal nimamo na način, da bi čisto s proračunskimi viri seveda je
               jasno, da ne gre, ker tako velike investicije ne moremo neposredno iz proračuna
               sfinancirati. Torej, z zadolževanjem proračuna, pa tudi z omejitvami s katerimi smo
               soočeni, tako zlato pravilo, kjer nam omejuje kakšen je lahko tekoči primanjkljaj, pa
               tudi z drugimi zavezami, ki jih imamo v okviru EU po katerih moramo svoj javni dolg v
               naslednjih letih postopno zmanjševati. Skratka, vse te omejitve nam onemogočajo, da
               ta projekt sfinanciramo z zadolževanjem, ki bi povečevalo, proračunski <stage>/
               nerazumljivo/</stage>, ki bi povečevalo javni dolg. Zato iščemo to rešitev z javno-zasebnim
               partnerstvom, vendar na način, da ne bo proračun bistveno oziroma pomembneje
               obremenjen. Namreč, želimo notri vključiti tudi naša slovenska logistična podjetja,
               ki imajo od tega projekta največje koristi in bi torej večino teh koristi ne iskale
               iz samega, bom rekel, torej financiranja tega svojega vložka, ampak iz koristi, ki
               jih prinaša potem drugi tir kot projekt, ki povečuje promet in obseg poslovanja tako
               v Luki Koper kot tudi seveda v družbi Slovenske železnice. In tukaj je tisto, kjer
               iščemo prostor iz katerega se bo torej lahko financiral ta vložek, ki bo dan v ta
               projekt. Skratka, na ta način je potem proračun minimalno obremenjen in ne tako, kot
               če bi iskali klasičnega finančnega vlagatelja, ki zasleduje torej samo svoj dobiček
               na ta finančni vložek.</p>
               <p>Seveda se zelo intenzivno, gospoda Trčka ni, vendar je to omenil, pa je pomembno,
               intenzivno skupaj s podjetjem 2TDK pripravljamo tudi vse potrebno za to, da bo
               prijava na te razpise, eden je že objavljen, še enega pomembnega tudi pričakujemo.
               Skratka, da bomo kar najbolj pripravljene vloge oddali na te razpise, tako da bomo,
               potem računamo seveda, uspešno črpali ta evropska sredstva, kar je pomemben del
               seveda finančne konstrukcije za ta projekt.</p>
               <p>Kar se tiče, če se vrnem nazaj na sam nacionalni program, bilo je rečeno s strani
               gospoda Trčka, da je premalo operativen, pa bi vseeno rekel, da je operativen toliko,
               kolikor je na nivoju nacionalnega programa možno biti. Tudi če pogledate druge
               nacionalne programe, tako v preteklosti, ki so bili v naši državi sprejeti, pa tudi,
               recimo, če gremo pogledati nacionalne programe podobne, ki jih sprejemajo v drugih
               državah, so na podoben način strukturirani. Skratka, določa se kaj se bo v katerem
               obdobju delalo, določa se predvidene vire financiranja, določa se predviden potreben
               obseg sredstev. Tako da vse to je v tem nacionalnem programu opredeljeno po vseh
               področjih prometa. Seveda, finančno investicijsko so najbolj zahtevna seveda
               področja, kjer so največje investicije potrebne. To ni v tolikšni meri javni potniški
               promet, pač pa neposredno cestna, železniška infrastruktura, že manj potem na luški
               infrastrukturi in še nekaj manj seveda na letališki, čeprav so to pomembni segmenti
               vsega,  torej delovanja
               prometnega sistema in jih torej ne puščamo, bom rekel, nepokrite in je pravzaprav
               prvič, da v Sloveniji na nek tak celovit način v nacionalnem programu naslavljamo vsa
               področja prometa. Do sedaj smo bili soočeni s posameznimi parcialnimi nacionalnimi
               programi, ki med seboj niti niso bili nujno dobro povezani in, bom rekel, usklajeni.
               Sedaj pa pravzaprav sama strategija in potem ta nacionalni program predstavljata
               dobro osnovo, da ta področja tudi nekako usklajeno obravnavamo. Zlasti je to pomembno
               za področje, kjer je pomembno, da se ti različni sektorji prometa ustrezno usklajeno
               delujejo, kot je, recimo, področje javnega potniškega prometa, kjer moramo poleg same
               infrastrukture usklajeno delovati tako na področju avtobusnega, železniškega prometa.
               In tukaj se strinjam s tem, kar je bilo v Državnem svetu rečeno, da je potrebno kar
               najbolje uskladiti potem vozne rede vseh teh prevoznikov in to v nadaljevanju tudi
               načrtujemo narediti, izboljšati z razpisi, ki bodo podeljeni na področju izvajanja te
               gospodarske javne službe javnega potniškega prometa. Skratka, s podelitvami novih
               koncesij, kjer bodo tudi ti vozni redi oziroma ta struktura izvajanja javnega
               potniškega prometa predhodno ustrezno urejena. Predstavljamo si namreč lahko tako, da
               glavnino, hrbtenico seveda predstavlja železniški potniški promet, med tem ko
               kapilare, ki to hrbtenico napajajo je pa potem avtobusni potniški promet, pa seveda
               še dlje potem tudi neki načini mobilnosti, bodi si sam osebni potniški promet ali pa
               tudi novi načini prevozov te mobilnosti, ki se pojavljajo in bodo nezadržno prišli
               tudi v naš prostor. Skratka, na ta način se tudi to pomembno področje vključuje v to
               strategijo, v ta nacionalni program. Se pa strinjam, da ključno za njegovo
               realizacijo je pa zagotoviti ustrezno financiranje. Strinjamo se lahko tudi s tem, da
               bi bilo potrebno oziroma smiselno zagotoviti nek namenski, večji namenski delež teh
               sredstev. Mi smo tukaj ostali na nivoju kateri je bil v veljavi tudi do sedaj. To je
               to, kar se zbere pač z letno dajatvijo, ki se plačuje pri registraciji vozil, nekaj
               je tudi še virov iz koncesijske dajatve Luke Koper in iz tega naslova se zbere
               približno 150 milijonov evrov, kar se namenja tako cestni kot železniški
               infrastrukturi, sedaj v približno enakem razmerju. Seveda pa je potrebno za vse te
               investicije, da ne govorim o samem subvencioniranju potniškega prometa in tako
               naprej, zagotoviti bistveno več sredstev še iz integralnega proračuna. In ravno je
               tukaj tisto šibko polje, kar se je pokazalo v preteklosti, da je ta del, ki bi moral
               biti še kar znaten, poleg tega, kar se je v samem tem paketu namenskih sredstev
               zagotovi. Skratka, ta del je zelo nihal. Nihal je celo pod nivo tistega, kar bi že iz
               samih namenskih sredstev se moralo zagotoviti, tako da je potem prihajalo že do
               prilivanja namenskih sredstev tudi za izvajanje, recimo, gospodarskih javnih služb,
               rednega vzdrževanja in tako naprej. Skratka, tukaj smo do leta 2018 sicer uspeli
               zagotoviti v proračunih, torej 2017 in 2018 ta nek ustrezen večji obseg sredstev, ki
               je potreben za ta vlaganja v prometno infrastrukturo. Seveda za naprej je pa to
               naloga, ki jo bodo imele vse naslednje vlade v kolikor ne bo nekoč pač morda dosežen
               dogovor,  da se tudi
               ta namenska sredstva, za katera vemo, da je potrebno zagotoviti večji obseg, da ta
               namenska sredstva ne bodo eventualno tudi povečana.</p>
               <p>Pomembno je reči tudi glede samega operativnega spremljanja. Sam nacionalni program,
               kot rečeno, še ni operativen program. Ta operativni program in operativni načrt se bo
               vsako leto pravzaprav za naslednjih 6 let sprejemal na vladi in na ta način se bo
               tudi spremljalo izvajanje tega nacionalnega programa. Lahko povem tudi to, da tudi v
               drugih državah postaja trend, da se investicije, vlaganja na področju infrastrukture
               spremljajo in načrtujejo v obliki takih dolgoročnejših operativnih programov, pri
               čemer celo nekatere države ocenjujejo, da 6-letno obdobje ni dovolj dolgo za to, da
               se neki dolgoročnejši projekti ustrezno predvidijo in se tudi potem zagotovi njihova
               pravočasna umestitev in realizacija, ampak celo, recimo, na Danskem razmišljajo, da
               bi taki operativni načrti zajemali 10-letno obdobje. Mi, kot rečeno, zato s tem
               nacionalnim programom zajemamo 15-letno obdobje, predvideno je pa potem, da
               operativno, bolj operativno gledamo torej 6-letno obdobje in potem vsako leto novo
               leto vključimo, pogledamo, kaj je bilo narejenega, in potem vključimo novo leto,
               naslednje leto, in na ta način bomo pokrili potem do konca celotno časovno obdobje,
               ki ga nacionalni program naslavlja. Tako da mi seveda računamo, da je nacionalni
               program v tem trenutku neko ustrezno orodje za načrtovanje teh operativnih ukrepov,
               da pa je seveda, tu se strinjamo vsi, ključno za to, da bo tudi realiziran, da se
               zagotovijo ustrezna potrebna finančna sredstva. Kot rečeno, do leta 2018 so ti
               načrti, so ta sredstva s sprejetimi oziroma še s proračuni, ki bodo sprejeti, v nekem
               obsegu, zadostnem, planirana, seveda bo pa treba v nadaljevanju za naslednja leta
               intenzivno tudi še delati, da bodo proračuni tudi v naslednjih letih zagotavljali
               potreben obseg teh finančnih sredstev. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp47">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še vi ste želeli besedo, pa če se predstavite za magnetogram.</p>
            </sp>
            <sp xml:id="SDT7-OZIOIP-redna-23-2016-11-02.sp48">

               <speaker>MILAN JELENC:</speaker>

               <stage>(Slovenske železnice, Milan Jelenc, član poslovodstva.)</stage>
               <p>Želel sem pravzaprav reči nekaj besed z vidika operativnega izvajalca določenih
               dejavnosti v železniškem sektorju, se pravi, to je dejavnost upravljavca železniške
               infrastrukture in pa dejavnost prevozništva v tovornem in potniškem prometu. Naš
               pogled je vsekakor pozitiven na ta dokument. Resolucija namreč zajema vse ključne
               projekte, tako na glavnih kot na regionalnih železniških progah, in nam daje neko
               celovito sliko, pri čemer bomo z implementacijo ukrepov odpravili večino ključnih
               problemov, ki jih imamo danes, kot je bilo že rečeno, zaradi zanemarjanja
               železniškega sektorja z vidika zagotavljanja finančnih sredstev. Z vidika upravljavca
               vsekakor resolucija in njena implementacija zagotavlja izboljšanje pretočnosti, tako
               na glavnih kot na regionalnih progah, infrastruktura zagotavlja večjo kakovost
               storitev prevoznikov in zagotavlja tudi predvsem večjo varnost v železniškem prometu.
               Z vidika prevoznika, tako v tovornem kot potniškem prometu, pa nam omogoča, izvedba
               teh projektov nam bo omogočila doseganje povečanja obsega prometa tako na glavnih kot
               regionalnih progah, zagotavljala nam bo interoperabilnost, se pravi, dolžine vlakov
               zlasti v tovornem prometu, ki bi jih morali imeti do leta 2030 750 metrov dolžina
               vlakov, normalne osne pritiske na glavnih progah, se pravi, kategorija D-4, to je
               22,5  ton na os, kar
               nam danes ni povsod mogoče zagotavljati. In s tem bomo seveda zagotovili večjo
               konkurenčnost, tako v tovornem kot potniškem prometu. Seveda, edino, kar bi si mi kot
               operativni izvajalec teh dejavnosti želeli, da bi določene roke morda še skrajšali,
               jih pomaknili bliže sedanjemu času, ampak to je odvisno od finančnih zmožnosti. Zelo
               bi podprl tudi idejo, da se zagotavlja nek sistemski vir financiranja, ki bo vsako
               leto zagotovil stabilno financiranje; v resoluciji je podatek, da v železniško
               infrastrukturo naj bi letno povprečno zagotavljali 730 milijonov. In to so tista
               potrebna sredstva, ki bodo zagotovila, tega v preteklosti, razen v zadnjih 5 letih,
               ni bilo zagotovljenega, v zadnjih 5 letih je bilo financiranje, dinamika financiranja
               bistveno večja, in to bi si seveda mi želeli tudi za naprej. Zato to resolucijo
               podpiramo, to je ustrezna podlaga za nadaljnji razvoj na področju železniškega
               prometa. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp49">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Če ne, zaključujem razpravo o predlogu resolucije in vloženih
               amandmajih in prehajamo na glasovanje o vloženih amandmajih.</p>
               <p>Na glasovanje dajem amandma poslanskih skupin SMC, Desus in SD k 1. poglavju.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>Na glasovanje dajem amandma poslanskih skupin SMC, Desus in SD k 4. poglavju.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma poslanskih skupin SMC, Desus in SD k 9. poglavju.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma poslanskih skupin SMC, Desus in SD k prilogi 2,
               železniški promet. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zaključili smo glasovanje o amandmajih.</p>
               <p>V skladu s prej sprejeto odločitvijo prehajamo na glasovanje o vseh poglavjih
               predloga resolucije skupaj. Želi kdo obrazložiti svoj glas? Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp50">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči.</p>
               <p>Kot sem že rekel, v imenu Združene levice bom glasoval proti, predvsem ker je ta
               nacionalni program premalo ambiciozen in kljub temu, da ni OP ali ON, premalo
               določen, tudi ne spremlja v zadostni meri trendov na področju mobilnosti 21. stoletja
               in bojim se, da tudi v luči fetišiziranja nekih glavnih prometnih poti ne bo
               prispeval k zmanjševanju mobilnosti razlik med tistimi, ki živijo ob glavnem
               prometnem križu v tej državi, in dobre tretjine ali 40 % tistih, ki ne, ker se bo
               seveda v luči drsečega načrtovanja, to si upam celo trditi, zgodilo, da bodo tisti
               ostali še naprej prikrajšani, kot to moja mama pravi, "kaj vi tu iz Maribora nekaj se
               razburjate, ko se jaz peljem iz Črnomlja z vlakom do Ljubljane, to je 19. stoletje."
               In bojim se - upam, da bo še doživela ta leta, ki jih tu omenjamo -, da se to ne bo
               popravilo; če se bo, pa se bom z veseljem ugriznil v jezik. Torej, glasoval bom
               proti.</p>
            </sp>
            <sp xml:id="SDT7-OZIOIP-redna-23-2016-11-02.sp51">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Ugotavljam, da ne. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da so vsa poglavja predloga resolucije sprejeta.  Zaključili smo glasovanje o posameznih
               poglavjih predloga resolucije. Glede na sprejete amandmaje na seji odbora bo
               pripravljen dopolnjen predlog resolucije, ki bo sestavni del poročila odbora.
               Določiti moramo še poročevalca. Predlagam, da ta napor opravim sam kot predsednik
               odbora, torej, poročilo predstavim na seji Državnega zbora, če se strinjate.
               Ugotavljam, da ni nasprotovanj.</p>
               <p>Zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA – POROČILO O IZVAJANJU NACIONALNEGA PROGRAMA
                  IZGRADNJE AVTOCEST V REPUBLIKI SLOVENIJI ZA LETO 2015.</title>
               </p>
               <p>Kot gradivo, objavljeno v računalniškem sistemu DZ, ste prejeli Poročilo iz izvajanju
               nacionalnega programa izgradnje avtocest v Republiki Sloveniji za leto 2015 z dne 8.
               7. 2016 in mnenje Komisije Državnega sveta za lokalno samoupravo in regionalni razvoj
               z dne 22. 9. 2016.</p>
               <p>K tej točki dnevnega reda smo povabili Ministrstvo za infrastrukturo, Komisijo
               Državnega sveta za lokalno samoupravo in regionalni razvoj in Dars, d.d.</p>
               <p>Poročilo o izvajanju nacionalnega programa izgradnje avtocest v Republiki Sloveniji
               za leto 2015 je bil posredovano Državnemu zboru na podlagi tretjega odstavka 6. člena
               Zakona o Družbi za avtoceste v Republiki Sloveniji, Odbor za infrastrukturo, okolje
               in prostor pa ga bo obravnaval na podlagi četrtega odstavka 41. člena Poslovnika
               Državnega zbora, ki določa, da matično delovno telo obravnava poročilo, ki je bilo
               Državnemu zboru posredovano na podlagi zakona ali drugega predpisa, praviloma v 3
               mesecih po posredovanju. Obravnava na seji Državnega zbora pa se opravi, če tako
               določa Poslovnik Državnega zbora, če to predlaga matično delovno telo.</p>
               <p>Začenjamo obravnavo Poročila o izvajanju nacionalnega programa izgradnje avtocest v
               Republiki Sloveniji za leto 2015. Besedo dajem predstavniku predlagatelja,
               Ministrstva za infrastrukturo oziroma ministru dr. Petru Gašperšiču za dopolnilno
               obrazložitev.</p>
            </sp>
            <sp xml:id="SDT7-OZIOIP-redna-23-2016-11-02.sp52">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Torej, pred nami je Poročilo o izvajanju nacionalnega programa izgradnje avtocest v
               Republiki Sloveniji za leto 2015. Realizacija v letu 2015 je znašala na področju
               razvoja in obnov avtocest, pa tudi drugih investicij slabih 100 milijonov, točneje,
               98,9 milijona evrov, to je z vključenim DDV. Gradbena dela, ki so se izvajala, so
               potekala na skupaj slabih 24 kilometrih novih avtocest, in sicer so bili to odseki
               Draženci-Gruškovje, Koper-Izola ter Šentvid-Koseze. Odsek Koper-Izola s predorom
               Markovec je bil v juniju 2015 tudi predan prometu. Aktivnosti prostorskega
               načrtovanja in umeščanja avtocest v prostor so se izvajale na 11 odsekih,
               najpomembnejše aktivnosti so bile na odsekih dograditve avtocestnega predora
               Karavanke, druga cev, državne ceste Šentrupert-Velenje, to je tretja razvojna os na
               severnem delu, avtoceste med Postojno oziroma Divačo in Jelšanami ter hitra cesta
               Koper-Dragonja. Potekali so tudi postopki odkupov nepremičnin in zemljišč. Na
               področju priprave projektne dokumentacije so se izdelovali za naslednje projekte
               oziroma investicije, in sicer, za hitro cesto na odseku Jagodje-Lucija, za odsek
               avtoceste Koseze-Kozarje, to je projekt razširitve v šestpasovnico, za priključek
               Dragomer, prej se je imenoval priključek Brezovica, za protivetrno zaščito na hitri
               cesti Razdrto-Vipava, dograditev druge cevi predora Karavanke in še izpostava
               avtocestne baze v Kozini, v Bertokih. Obnovljenih je bilo v letu 2015 dobrih 44
               kilometrov vozišč avtocest in priključkov ter vgrajenih približno 55 kilometrov novih
               varovalnih ograj. Delno je bilo obnovljenih 27 manjših premostitvenih objektov in en
               nadvoz, izvedli pa so se tudi pasovi za prepletanje in odstavne niše na ljubljanskem
               avtocestnem obroču, kar pomembno vpliva in povečuje pretočnost in prometno varnost. V sklopu gradnje
               protihrupnih ograj so bila zaključena dela na odsekih med Brezovico in Vrhniko ter
               med Dramljami in Celjem in med Celjem in Arjo vasjo. Zgrajenih je bilo 14,4 km
               oziroma dobrih 60.000 m2 novih protihrupnih ograj. Izvajala pa se je tudi pasivna
               zaščita stanovanjskih objektov. Še mogoče na kratko o virih, ti so bili iz lastnih
               sredstev. Viri financiranja, to so bila lastna sredstva družbe Dars, približno dobrih
               20 milijonov evrov, potem zadolževanje dobrih 18 milijonov evrov in drugi viri,
               zlasti predvsem evropska sredstva pa slabih 35 milijonov evrov. Toliko za uvod, več
               pa potem v razpravi. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp53">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predstavnik Darsa gospod Vidic? Ne. Želi besedo predstavnik
               Komisije Državnega sveta za lokalno samoupravo in regionalni razvoj? Gospod Jernej
               Verbič imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp54">

               <speaker>JERNEJ VERBIČ:</speaker>

               <p>Hvala, gospod predsednik. Še enkrat lep pozdrav vsem prisotnim. Torej naša Komisija
               za lokalno samoupravo in regionalni razvoj se je seznanila s poročilom, ki so ga
               prestavili in tudi z odgovori na zastavljena vprašanja članov komisije dodatno
               pojasnili predstavniki tako ministrstva za infrastrukturo, kot Dars d.d. No na naši
               komisiji se mnogokrat pojavijo ista vprašanja oziroma bolje rečeno določene teme. Na
               primer, komisija je ponovno izpostavila hitro cesto Hajdina-Ormož katere gradnja je
               bila dvakrat začeta, za kar je bilo porabljeno več milijonov evrov vendar je bila
               gradnja ustavljena oziroma prekinjena. O navedeni hitri cesti je Državni svet
               postavil več vprašanj pristojnim ministrom. Napredka žal ni. Zaradi nezgrajene hitre
               ceste Hajdina-Ormož se tudi postavlja vprašanje zakonitosti z evropskimi sredstvi
               zgrajene železniške proge Pragersko-Hodoš, saj je bil v Mihovcih zgrajen nivojski
               prehod železnice s cesto I. reda, čeprav z Zakonom o varnosti v železniškem prometu
               jasno določa, da mora biti križanje proge z avtocesto, hitro cesto ali glavno cesto
               I. reda izvennivojsko. Pa še en tak primer, komisija opozarja, da je treba pospešiti
               postopke in vse aktivnosti v zvezi z gradnjo – pa smo spet tam – 3. Razvojne osi, saj
               neustrezna cestna infrastruktura in odrezanost od avtocestnega omrežja vpliva na
               slabšo kakovost življenja, in če hočete seveda odgovor na vse to, zmeraj se vse
               ustavi pri financah. Komisija opozarja, to sledi, komisija opozarja, tudi na reklamne
               panoje ob avtocestah katerih število hitro narašča. Številčnost reklamnih panojev
               vpliva na varnost cestnega prometa in ob enem seveda tudi kazijo okolico. Še posebej,
               ko se postavljajo na kmetijskih zemljiščih. Ena od možnosti bi bila razširitev
               varovalnega pasu državne ceste. Komisiji se postavlja tudi vprašanje kdo je sploh
               pristojen za ugotavljanje morebitnih kršitev pri njihovi postavitvi? Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp55">

               <speaker>PREDSEDNIK IGOR ZORČIČ:</speaker>

               <p>Hvala, želi besedo še kdo od vabljenih? Ugotavljam, da ne. Besedo dajem članicam in
               članom odbora. Želi kdo besedo? Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp56">

               <speaker>DR. FRANC TRČEK (PS ZL):</speaker>

               <p>Ja, hvala za besedo še enkrat. Minister je pač povzel poročilo, navedel kilometre,
               navedel projektiranja in tako naprej. Državni svet je v nekih predhodnih poročilih,
               recimo 13, 14, ki sem jih bral pred današnjo sejo zapisal tudi, da obstaja neko
               prepričanje, da je gradnja in obnova avtocest v Sloveniji draga, če že ne predraga. V
               tistem poročilu ste tudi nekako zapisali, da bi si želeli nekakšno bolj natančno
               mednarodno primerjavo. Zdaj, če se spomnimo zgodb  tunel Trojane, asfalt gor in dol in potem so strokovnjaki
               rekli, da se pa to ni dalo predvidevati, na kar se je oglasil nek gospod, ki je rekel
               v Nemčiji so imeli inštitut za asfalt še pred Hitlerjem, pa so to že takrat vedeli.
               Dobro, vem, da bo nekdo lahko rekel, zaradi specifik prostora in tako naprej. Ampak
               neko splošno prepričanje je, da mi gradimo predrago tovrstno infrastrukturo, da je
               končna cena predraga. Sedaj nekako malo v luči tega razmislek, na pol v šali za
               šankom ti rečejo ljudje, ki so prišli iz gradbenega sektorja, ko spraviš v tunel
               lažje ceno dviguješ gor. Če se malo bolj resno pogovarjamo, imamo tu gospoda Vidica,
               problematika ustreznosti, neustreznosti cestninjenja tovornega prometa. To smo se
               pogovarjali že na Darsu, ko smo bili na terenskih obiskih. Dejstvo tudi, recimo, da
               so naše cestnine za tovornjake, če vzamem primer Euro 5, dosti nižje kot na primer v
               Avstriji. Kako je s tem? Kako se bomo soočali s to problematiko, ker navsezadnje celo
               popoldne se tudi pogovarjamo o financah, kjer se vse ustavi, kot je rekel kolega in
               je nek izpad tovrstni. Kako bo s tem?</p>
               <p>Ne morem si kaj, da se ne bi dotaknil odseka Šentrupert-Velenje. In pred tem tudi,
               gospod Vidic, nekje vem, da se izjavili, da nobena nova hitra cesta s stališča Darsa
               kot družbe ni ekonomsko upravičena. Ampak seveda, imamo ekonomsko upravičenost z vaše
               pozicije ali če hočete, kako bom rekel, makroekonomsko ali družbeno, državno
               upravičenost ali ne. To zgodbo poznamo. Imeli smo sejo odbora na to temo. Civilne
               iniciative si želijo neko terensko sejo odbora. Imamo to varianta 6, F6, F22, na neko
               tretjo varianto smo malo pozabili, ko sem jaz takrat na odboru nekoliko težil z njo.
               Kljub nekim spremembam, ki jih je MOP in vaše ministrstvo in Dars naredil nov
               priključek, zožitev, počivališče manj, pokriti vkopi. Ni nekih bistvenih razlik. In
               predlagana trasa je še vedno, nekateri pravijo celo trikrat dražja. Lahko bi šli
               gledati tudi njeno skladno ali neskladno strategijo prostorskega razvoja, razvoja
               prometa, tudi prometno, bi lahko rekli, neučinkovita, ker večina prometa poteka v
               smeri Velenje-Celje. Niti da ne omenjam kmetijska zemljišča in kot taka, kjer je tudi
               cenovno bolj potratna verjetno, lahko kar postavim hipotezo, odmika gradnjo na
               kakšnem drugem delu tretje razvojni osi.</p>
               <p>Ob tem seveda tudi vprašanje gradnje odseka Draženci-Gruškovje. Pa se malo navežem na
               predhodno temo, veste, jaz bi si želel tudi
               Maribor-Draženci-Gruškovje-Đurmanec-Krapina-Zabok-Zagreb neko tako normalno
               železniško progo. To bi bilo neko mobilnostno razmišljanje in tudi, če hočete,
               meddržavno povezovanje.</p>
               <p>In potem če pridem do tega drago, ne drago, če teh 13 kilometrov nekako preštejemo in
               prištejem še tistih enih 20% več pridemo na 20 milijonov na kilometer avtoceste, če
               sem pravilno računal. Sočasno prej je bilo omenjeno, kako bomo s temi investicijami
               pri prehodni točki poganjali nek naš gradbeni sektor, ki smo ga v bistvu oziroma ste,
               tisti, ki ste bili prej v politiki, pustili, da se je uničil, kar navsezadnje se kaže
               tudi pri gradnji tega odseka, ker imamo mogoče celo malo preveč akterjev in je potem,
               evo, se bom sistemsko pogovarjal, da bo me SMC razumel, malo za šalo, dosti pa zares,
               tudi večja verjetnost nekih napak nekega šuma.</p>
               <p>In tu bi se rad še dotaknil predora Karavank, dograditve druge predorske cevi.  Poglejte, mi smo
               pogodbenice Alpske konvencije iz leta 1991 v kateri že v prvem členu piše, citiram,
               zavezujejo k trajnostni prometni politiki, ki A) zmanjšuje obremenitve in tveganja na
               področju znotraj-alpskega in čezalpskega prometa na mero, ki je sprejemljiva za
               ljudi, žvali in rastline kot tudi za njihove življenjske prostore med drugim z večjo
               preusmeritvijo prometa, zlasti tovornega prometa na železnice. Alpska konvencija v
               11. členu pa še zapiše, da se pogodbenice odpovedujejo gradnji novih cest višjega
               reda za čezalpski promet.</p>
               <p>In če v tej luči gledamo drugo cev predora Karavanke, ki je potrebna, citiram iz
               Resolucije nacionalnega programa razvoja prometa, ker je, citiram: "Problematično
               prepustno v času večjega prometa, ko nastajajo zastoji, pojavljajo se nekaj
               kilometrov dolge kolone ob posameznih dnevih. Zaradi varnosti je omejen prometni
               tovor vozila oziroma je vstop v predor nadzorovan.</p>
               <p>Zakaj to nekako omenjam? Dobro nekdo bi lahko pavšalno rekel, dobro mi gradimo drugo
               cev zato, da bomo v tistem kratkem delu turistične sezone povečali pretočnost. Brez
               neke javne razprave, brez resnega upoštevanja pravno-formalnih omejitev Alpske
               konvencije, navsezadnje tudi razmislek ali se ne bi dalo več spraviti na tirni
               promet, ali se ne bi dalo turiste preusmeriti, če že končujemo štajerski del na
               Phyrnsko avtocesto. Zakaj to omenjam? Ker nekako v tej luči spet pademo v bistvu
               lahko rečem v neko dvoličnost in nekako se ne znamo kot baron Munchausen prijeti za
               ušesa in se izvleči iz nekih zatečenih stanj. </p>
               <p>Tukaj bi se nekako ustavil, ker sem danes že dosti govoril. Odkrito povedano pa bi
               predvsem rad odgovor kako bomo bolj ustrezno in sosednjim državam primerljivo
               cestninili tovorni promet, zakaj še vedno vztrajanje pri tako dragi varianti odseka
               Šentrupert – Velenje? Kdo mi lahko garantira da teh 13 kilometrov Draženci –
               Gruškovje odseka ne bo še bolj finančno podivjalo. In seveda tudi navsezadnje neke
               razmislek, če smo podpisniki nekih konvencij, ki se v bistveni in če se zelo radi
               hvalimo, tudi da smo edina evropska država, ki je v treh makro-regionalnih povezah,
               tudi to preči razpravo o prometu. Če imamo neko Alpsko konvencijo, zdaj ne vem, če
               mogoče to gleda bom jaz potem kriv, da se bo neka civilna iniciativa pojavila tam na
               Jesenicah ampak gre za neko problematiko, ki je medsebojno povezana. In prav je, da
               je tako.</p>
               <p>In recimo tudi drugi odstavek 2. člena Alpske konvencije pa nadalje pravi, da se ne
               gradi, se odpoveduje gradnji novih cest višjega reda oziroma, da si gradi zgolj, ko
               je potreba po prevozni zmogljivosti citiram: "Ko ni moč zadovoljitvi z boljšo
               izkoriščenostjo obstoječih cest in železniških zmogljivosti ter z izboljšanjem
               kombiniranega prometa". Kar bi seveda bilo možno.</p>
               <p>Hvala za besedo.</p>
            </sp>
            <sp xml:id="SDT7-OZIOIP-redna-23-2016-11-02.sp57">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolega Ranc.</p>
            </sp>
            <sp xml:id="SDT7-OZIOIP-redna-23-2016-11-02.sp58">

               <speaker>DANILO ANTON RANC (PS SMC):</speaker>

               <p>Predsednik, hvala za besedo. Lep pozdrav ministru z ekipo.</p>
               <p>No, jaz mislim da to poročilo pa prejšnji dokument je odraz za neko novo paradigmo,
               na nek načni smo prepoznali infrastrukturne projekte kot multiplikativne, ki
               prinašajo pozitivne učinke na gospodarsko rast in na nek način tudi to poročilo to
                   odraža. Seveda sem
               vesel, da se tu pojavlja v tem poročilu tudi tretja razvojna os in da, kot je Vlada
               prepoznala to razvojno os kot prioritetno vidim, da se tu zadeve le premikajo v
               pozitivno smer. </p>
               <p>Predvsem bi v zvezi s tem pa imel nekaj vprašanj, predvsem o hitrosti realizacije
               tega projekta. Tu nikakor mislim, da ne bi bilo prav, da bi Koroška postala talec
               nekih umeščanj te trase, ki je, po moji oceni, umeščena v skladu z odmiki in na nek
               način tudi številnimi spremembami, ki so bile podane v fazi umeščanja te trase. Tako
               da bi lahko hitro postavil tezo, da če bi bili povsod tako papeški od papeža nikoli
               ne bi bilo ceste do Murske Sobote, ker na nek način le treščiš tu ali tam na neko
               kmetijsko površino, ki jo je pa seveda potrebno izplačati določene odškodnine in
               nadomestila. To vsekakor mislim, da tudi tako je.</p>
               <p>Zato tu bi predvsem postavil vprašanje glede poroštvenega zakona. Kot slišim je že v
               fazi nekih usklajevanj, tako da bi na odseku Velenje-Slovenj Gradec lahko ne glede na
               pripetije z umeščanjem takoj pričeli z izgradnjo oziroma odkupom in
               projektiranjem.</p>
               <p>Drugo vprašanje ali pobudo, ki sem jo že lani tudi dal na odboru, gre pa predvsem
               izgradnja protihrupnih zaščit, predvsem pripetija v Celju, kjer je sem že takrat dal
               pobude, da bi tukaj, seveda, na nek način te nadomestili z okolju prijaznejšimi
               materiali, konkretno tu imamo proizvajalca v Sloveniji, ki take lesene protihrupne
               zaščitne ograje dela za avstrijski trg, ima vse certifikate. Na nek način imamo doma
               surovino, znanje, da te, ki so sedaj tehnično, ne bom rekel, ne izpolnjujejo pogoje,
               da bi jih s prida lahko v bodoče nadomeščali s takšnimi, ki imajo certifikat in s tem
               bi na nek način tudi arhitekturo teh produktov približali našemu okolju in pa seveda
               tudi izkoristili naše naravne vire.</p>
               <p>To je bilo par kratkih vprašanj in želim, da bi se izvajanje programa avtocestnega
               križa in vseh osi od Bele krajine do Koroške, mislim, da tu sva s kolegom enotna, ne
               želiva oba biti na nek način prikrajšana, da se te zadeve čim prej realizirajo in da
               nudimo vsem, tudi odmaknjenim krajem v Sloveniji enakomeren razvoj tudi v bodoče.
               Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp59">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krajnc.</p>
            </sp>
            <sp xml:id="SDT7-OZIOIP-redna-23-2016-11-02.sp60">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik. Lep pozdrav vsem skupaj še enkrat. Sodeč po
               zadnjih poročilih ali novicah o izgradnji nekega čisto konkretnega avtocestnega
               odseka, in sicer tega v Dražencih do Gruškovja bi si upal trditi, da kadar se gradnja
               neke avtoceste ali hitre ceste začne in je znan finančni okvir. v tem konkretnem
               primeru v dobršnem delu iz evropskih sredstev, gradnja poteka relativno hitro in
               uspešno. Pred tem je seveda treba postoriti ali pa urediti, zagotoviti še marsikaj
               drugega. Moja razprava se nanaša prav na ta del, preden se začne neka avtocesta ali
               hitra cesta graditi in se tiče prostorskega načrtovanja, umeščanja v prostor in
               pridobivanja zemljišč. Če hočem čisto na kratko osvetliti za kaj gre se moram
               navezati spet na nek drugi konkretni primer, ki ga sicer poročilo, pričujoče poročilo
               opisuje na strani 7, in sicer pri odseku Ptuj-Markovci. Tam je govora o neki
               problematiki v zvezi s pripravo državnih prostorskih načrtov, in sicer v zvezi s
               poročilom o problematiki in dinamiki priprave državnih prostorskih  prostorskih načrtov s predlogi
               ukrepov za pospešitev postopkov njihove priprave za obdobje sicer januar­­–julij
               2014.</p>
               <p>Zdaj, da ne bi vsega tega bral, preko Resolucije o nacionalnem programu razvoja in
               Strategije razvoja prometa pa tudi v povezavi s točko 4, kjer smo obravnavali predlog
               Resolucije o nacionalnem programu razvoja prometa za obdobje do leta 2030 pridemo na
               koncu do operativnega načrta izvajanja strategije.</p>
               <p>Moje vprašanje je čisto splošno, se ne nanaša ne na ta odsek ne na kateri drugi ampak
               kako je ministrstvo oziroma minister zadovoljen z zakonodajnim ali pa pravnim okvirom
               za prostorsko načrtovanje in torej kot je rečeno, pospešitev postopkov priprave
               državnih prostorskih načrtov.</p>
               <p>Zdaj, vsi vemo, da več ali manj potekajo razprave okoli tega kje in kako kaj umestiti
               še posebej, če imamo v mislih seveda, da je v okviru Ministrstva za okolje in prostor
               v pripravi nek paket nove zakonodaje oziroma je v javni obravnavi že Zakon o
               prostorskem načrtovanju ali so tukaj izpostavljene kakšne stične točke za to, da bi
               umeščanje v prostor pa seveda tudi prostorsko načrtovanje potekalo hitreje, bolj
               gladko? Te stvari, se mi zdi, da trajajo predolgo. </p>
               <p>V zvezi s pridobivanjem nepremičnin pa tudi iz poročila izhaja, da skoraj pri vseh
               odsekih ne gre brez razlastitev, v nekaterih primerih so celo še vedno ne vem če je
               to stanje danes še aktualno, sodbe na sodiščih, ki se še niso končale in je treba
               čakati; to gre včasih za spore med občino in državo pa verjetno tudi za spore med
               fizičnimi osebami. Ali je zakonodajni okvir na področju razlastitev takšen, kot bi si
               ministrstvo želelo oziroma pričakovalo, so bile tukaj kakšne zakonodajen pobude z
               vaše strani danes zato, da bi tudi v pred izgradnjo vtem delu pospešili umeščanje v
               prostor in seveda pripravo vse potrebne dokumentacije?</p>
            </sp>
            <sp xml:id="SDT7-OZIOIP-redna-23-2016-11-02.sp61">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Gospod Ljubo Žnidar.</p>
            </sp>
            <sp xml:id="SDT7-OZIOIP-redna-23-2016-11-02.sp62">

               <speaker>LJUBO ŽNIDAR (PS SDS):</speaker>

               <p>Hvala lepa za besedo.</p>
               <p>Zdaj, samo poročilo o nacionalnem programu izgradnje avtocest za leto 2015 je
               realizirano dejstvo, tako da to je en pokazatelj, pregled, kaj se na avtocestnem
               programu predvideva in kakšno je, bi rekel, prav konkretna realizacija.</p>
               <p>Zdaj, če navežem tudi na tisto, bi rekel prejšnjo razpravo, ki je v sami Resoluciji o
               nacionalnega programa tudi tukaj so opazna izjemna nihanja. Če pogledamo samo
               realizacijo v letu 2015 98 milijonov celotna realizacija. Vemo, da v času konjunkture
               je samo DARS imel realizacijo 800 ali 900 milijonov. Jaz se strinjam, da je bila tudi
               takrat tista realizacija, bi rekel, pretirana ampak razlike so enormne. To se pravi,
               več kot ali pa bi rekel skoraj desetkratne razlike pri sami izvedbi oziroma
               realizaciji tudi na tem avtocestnem programu.</p>
               <p>Zdaj, jaz bi pa rekel, da nisem zadovoljen z aktivnostmi na tretji razvojni osi. Niti
               v tem odseku od avtoceste A1 do Velenja, ker gre za prostorsko umeščanje, ker se
               prostorsko umešča že 10 let. Dejansko, bi rekel, vztrajamo na nekem segmentu kjer
               vemo, da ni kmetijskega soglasja. Zdaj, ali je takšno vztrajanje pametno ali ni, je
               pač stvar presoje oziroma se stvar časovno zelo umika.</p>
               <p>Zdaj, drugo kar je pa vezano tudi na realizacijo 2015 je pa pokazatelj v naslednjem
               odseku, govorimo o odseku od Velenja do Slovenj Gradca, kjer pa so koraki,  skratka kjer je hitra
               cesta umeščena z Uredbo o državnem prostorskem načrtu že leta 2013 in kjer je v prvi
               polovici lanskega leta tudi pridobljeno okoljevarstveno soglasje. Skratka, bili so
               izpolnjeni vsi pogoji, da se lahko prične z izvedbo tehnične dokumentacije in da se
               lahko prične z izvedbo odkupov.</p>
               <p>Premier gospod Cerar obiskuje regije po Sloveniji, obiskal je tudi Koroško regijo pa
               takrat na tisti regiji je Korošcem nekaj obljubil. Obljubil je, da se bo čez leto in
               pol začela gradnja tretje razvojne osi na tem odseku. Jaz imam, bi rekel, že kar
               občutek pa ne občutek, ko pogledam te aktivnosti na tem odseku da je premier te
               Korošce malo nalagal. Ker te aktivnosti bi že zdavnaj morale teči pa še danes nič ne
               teče. Ali pa je, bi rekel, hotel biti fin pa jim je veliko obljubil. Obljubil je več
               kot pa je sposobnost časovne realizacije pričetka izgradnje tretje razvojne osi. To
               so dejstva in to so podatki ki jih lahko razberemo tudi iz poročila iz leta 2015, da
               so te aktivnosti, ki bi se že lahko izvajale vsi akti, vsi dokumenti, vsi koraki so
               že na takšnem nivoju, da bi se tehnična dokumentacija že lahko, to se pravi lahko bi
               se že izvajalo profitiranje in odkupi.</p>
               <p>Ne vem, kako je v letošnjem letu, mogoče samo informacija ali se v letošnjem letu na
               te segmentu kaj dogaja? V kolikor se to ne dogaja še v letošnjem letu potem te
               izgradnje sigurno še ne bo do leta 2020. Potem bi pa svetoval da premierju svetovalci
               drugič dajejo bolj jasna navodila, bolj točne podatke, dan e bo zavajal državljane s
               tako velikimi obljubami.</p>
               <p>Samo toliko mogoče za kratek odgovor.</p>
            </sp>
            <sp xml:id="SDT7-OZIOIP-redna-23-2016-11-02.sp63">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp64">

               <speaker>DR. FRANC TRČEK (PS ZL):</speaker>

               <p>Bom še jaz zelo kratek.</p>
               <p>Saj govorci pred menoj so nanizali to problematiko tretje razvojne osi in to, kar je
               kolega Ljubo povedal, to je tisto kar jaz dostikrat opišem kot državljani, prvega,
               drugega in tretjega reda in Korošci in Belokranjci in še kdo so očitno nekako
               državljani tretjega reda, ki pa mogoče celo malo prehitro pozabijo neke obljube ali
               pa jih niti več resno ne jemljejo, žal. Zdaj oba veva, da na terenu se ne dogaja nič,
               tako da to nekako…</p>
               <p>Po drugi strani pa je seveda tudi vprašljivo in potem človek dobi občutek, da ima
               nekdo prioriteto. Ima Velenje prioriteto versus Koroški pa se ne bi na ta način rad
               pogovarjal pa lahko bi odpiral tematiko kakšne novomeške obvoznice, da do mojih
               Belokranjcev nekako sploh ne pridem.</p>
               <p>Ob tem bi pa rad povedal, da se pa glede protihrupni ograji strinjam s tem, kar je
               rekel gospod Ranc, da ne bo izpadlo da nikoli ne najdemo nekega strinjanja kar je
               dejansko res.</p>
               <p>In neka zadeva, ki jo je pa začel poslanec Krajnc, jaz se spomnim iz nekega mojega
               predhodnega agregatnega stanja, ko smo imeli problem tiste kmetije Zadobrova in so mi
               moji kolegi in iz Francije in iz Nizozemske in še kje drugje, so se  malo za glavo držali. Seveda so
               razlastitve neka neljuba zadeva, ampak če bi mi bolj znali umeščati zadeve v prostor
               in tudi prisluhniti ljudem in tudi biti bolj ekspeditivni v tem bi verjetno tudi
               nekako javno mnenje drugače gledalo na tovrstne neljube dogodke. Seveda bi se vsi
               želeli, da se zadeve umeščajo brez tega. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp65">

               <speaker>PREDSEDNIK IGOR ZORČIČ:</speaker>

               <p>Kolega Ranc.</p>
            </sp>
            <sp xml:id="SDT7-OZIOIP-redna-23-2016-11-02.sp66">

               <speaker>DANILO ANTON RANC (PS SMC):</speaker>

               <p>Jaz bi mogoče malo se tudi, ne bom rekel, ali bi bila to replika ali zahvala kolegu,
               da tako skrbijo za Koroško. Mogoče tudi bo ministrstvo odgovorilo, kako daleč je ta
               projekt. Jaz sem prej ocenjeval, da se je premaknilo. Dejansko smo na neki dinamiki.
               Okoli poroštva bomo dobili tudi verjetno odgovor. Bi pa tudi mogoče izzval kolega
               poslanca, da sta tudi z enako energijo tudi podpreta umeščanje trase F22 in to bo
               najboljši prispevek za umeščanje te trase, ker bo projekt zelo hitro končan. Tako da
               vama postavljam to kot javni poziv ali pa za podporo temu projektu, ker mislim, da
               iniciativ je zmeraj dovolj. Enkrat se pojavi zaradi voda, drugič zaradi metuljev,
               tretjič pa zaradi vetra ali kakorkoli. Cesto pa dejansko rabimo na Koroškem, tako kot
               tudi v Beli krajini. Tako da se veselim te vajine podpore tudi pri umeščanju te trase
               F22. Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp67">

               <speaker>PREDSEDNIK IGOR ZORČIČ:</speaker>

               <p>Hvala. Še kolega Prelog, potem bi dal pa besedo vabljenim.</p>
            </sp>
            <sp xml:id="SDT7-OZIOIP-redna-23-2016-11-02.sp68">

               <speaker>IVAN PRELOG (PS SMC):</speaker>

               <p>Hvala lepa. O obisku 11. 10. s predstavnikom Darsa in ministra za infrastrukturo smo
               bili na obisku v Ormožu, kjer smo imeli sestanek glede nadaljevanja večkrat
               prekinjene gradnje avtoceste, torej hitre ceste pri Ormožu. In tam smo se dogovorili,
               da bo ta odsek vpisan v investicijski plan Darsa in vključen v poroštveni zakon. Mene
               zanima, kako potekajo aktivnosti v zvezi s to obljubo. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp69">

               <speaker>PREDSEDNIK IGOR ZORČIČ:</speaker>

               <p>Hvala. Sedaj bi pa dal besedo vabljenim, mogoče za kakšne odgovore. Gospod
               minister.</p>
            </sp>
            <sp xml:id="SDT7-OZIOIP-redna-23-2016-11-02.sp70">

               <speaker>DR. PETER GAŠPERŠIČ:</speaker>

               <p>Hvala lepa. V razpravi je bilo nekaj točk, ki so bile izpostavljene. Če se mogoče
               dotaknem kar te zadnje hitre ceste Hajdina-Ormož, za katero je že tudi s strani
               Državnega sveta bila identificirana problematika, da se je v preteklosti večkrat že
               začelo, pa potem je bila gradnja vsakokrat prekinjena zaradi stečaja gradbenega
               podjetja, je bilo sedaj v letošnjem letu pred kratkim res na terenu dogovorjeno, da
               se s to glavno cesto, to je dvopasovno povezavo med Ormožem in Ptujem oziroma v
               tistem delu, ki je že prostorsko umeščen - to je točneje do naselja Markovcev - da se
               s tem projektom nadaljuje in da se torej začnejo aktivnosti na pripravi, torej v enem
               delu je že gradbeno dovoljenje. Tako da v tistem delu se lahko tudi že začnejo te
               operativne priprave. V drugem delu je pa potrebno še narediti te priprave, se pravi
               projektno dokumentacijo, odkupi zemljišč, da se bo potem tudi tam lahko z gradnjo
               nadaljevalo in ta odsek se bo potem priključeval na obstoječe omrežje, tako da dokler
               ne bo nadaljevanje potem še umestitve do hitre ceste zaključeno bo pač predstavljal
               le delno rešitev problematike na tem območju. Je pa treba vedeti, da se ta cesta
               umešča v prostor in načrtuje kot cestninska cesta, predvsem za tovorni promet je to
               zelo pomembno. Kajti, predstavljala bo lahko neko krajšo povezavo med vzhodno Evropo
               in našim  avtocestnim
               omrežjem preko katerega se bo lahko torej tudi del tovornega prometa, ki ne bo šel po
               pomurski avtocesti odvil tukaj in če ne bomo tukaj izvajali cestninjenja, bo to lahko
               pomenilo velik upad prilivov za družbo DARS, ki bo ta odsek tudi gradila. Plan za
               leto 2017 seveda ta odsek bo ustrezno uvrščen, tako da o detajlih bo pa lahko povedal
               več predsednik uprave, kajti ta letni načrt se še pripravlja. Kar se tiče ostalih
               izpostavljenih odsekov, zlasti je tukaj bila večkrat omenjena tretja razvojna os in
               njeno umeščanje v prostor v tem delu med avtocesto A1 in Velenjem. Tukaj vemo, da je
               bilo v preteklosti narejenih kar nekaj teh predlogov in ocen in je potem bila kot
               najprimernejša varianta, najbolj detajlno obdelana ta varianta F2 oziroma kasneje
               njena modifikacija F22, kjer je prav ta modifikacija predstavljala prilagoditev s
               ciljem, da se torej izognemo precejšnjemu delu kmetijskim zemljiščem in se je zaradi
               tega ta odsek umikal na to neugodno pobočje gore Oljke in potem tam preči do Velenja.
               Zaradi tega je tudi sama trasa se znatno oziroma občutno podražila, vendar vse s
               ciljem, da bi se torej povozilo, da tako v narekovajih rečemo, kar najmanj kmetijskih
               zemljišč. No kljub temu v tem spodnjem delu se, bom rekel temu, ne da izogniti.
               Vendar se iščejo rešitve, da bi bilo to oškodovanje kmetijske pridelave kar
               najmanjše. Tako da, se iščejo določeni prehodi, ki že potekajo določene obstoječe
               poti. Skratka zadeva se skuša optimizirati v kar največji možni meri in jaz kot
               minister, tudi ministrstvo, si res želi, da bi ta postopek čim prej zaključili, ker
               vemo kaj to pomeni. V nadaljevanju potem za realizacijo te prepotrebne povezave, mi
               vemo, da med Velenjem in Slovenj Gradcem je ta postopek že pravzaprav zaključen in
               tam se že potekajo priprave za torej operativni začetek gradnje in s temi aktivnosti
               bi čim prej želeli začet tudi v tem spodnjem delu, ki je verjetno še bolj pomemben za
               uspešno navezavo te celotne regije Šaleško – Savinjske, pa potem tudi celotne
               Koroške. Bi pa v kolikor bomo začeli razmišljati in iskati rešitve v nekih drugih
               alternativnih variantah, se ta proces nedvomno umaknil za kar nekaj nedoločenih
               števil let. Vemo, da pri nas ti postopki kako so zahtevni, koliko časa trajajo. Vemo,
               da ostale trase, ostale variante, ki so bile v preteklosti študirane, so bile res
               zelo na grobo preučene, tako, da se je pač izvedla neka groba primerjava med temi
               variantami. V kolikor pa bi zdaj želeli resno iti umeščati po eni od teh variant, nas
               pa pravzaprav čaka še cel, ves proces, ki bi ga bilo treba narediti in to bi gotovo
               trajalo po neki grobi izkustveni oceni lahko najmanj pet let ali pa morda še več.
               Lahko bi se tudi tam potem pojavile podobne težave kot tukaj, s katerimi se srečujemo
               bodisi torej reševanje problemov zaradi določenih zaščitenih območij ali pa tudi
               morda spet podobne težave z nekimi civilnimi iniciativami, katere vemo, da se vedno
               pojavijo, ko se nek tak infrastrukturni objekt pojavi v njihovi bližini. Vendar je
               vedno potem treba poiskati in najti neke kompromisne rešitve, da se ta obremenitev v
               prostoru pač zmanjša na neko še sprejemljivo mero, tam kjer pa je bilo seveda
               potrebno ta prostor 
               uporabiti, da se pa z ustreznimi odškodninami in nadomestili to tudi zagotovi. Tako
               da, doslej mislim, da je še vedno, bom rekel, po tem, ko je taka investicija bila
               narejena, mislim, da v prostoru nismo puščali za seboj oziroma družba DARS ni puščala
               za seboj ali pa Republika Slovenija, nekih nerešenih problemov. Vedno smo sledili in
               te probleme torej ustrezno skušali rešiti. Zdaj tako, da če zaključim tukaj. Jaz si
               res želim, da bi ta postopek umeščanja v prostor bil še letos zaključen. Jaz upam, da
               bomo lahko našli nek sprejemljiv kompromis. Seveda z rešitvijo gotovo ne bodo vsi
               zadovoljni. Ampak kot rečeno, da bodo tisti, ki ne bodo zadovoljni imeli vsaj
               ustrezno zagotovljeno nadomestilo.</p>
               <p>Kar se tiče potem projekta druge cevi karavanškega predora. Seveda nam je znano, da
               je Slovenija tudi podpisnica Alpske konvencije, tudi Avstrija je. Pa kljub temu je
               prišlo do tega dogovora, da se ta druga cev tega predora naredi. Eden od pomembnih
               razlogov je nenazadnje tudi sama Evropska direktiva o varnosti predorov, ki narekuje,
               da je potrebno do leta 2019 zagotoviti ustrezno torej varnost v teh predorih na
               avtocestnih evropskih omrežjih, kjer so na evropskih koridorjih. Drugo pa je tudi
               treba vedeti, da pravzaprav ves ta koridor, kjer se nahaja torej Karavanški predor,
               je že pravzaprav avtocesta štiripasovna, tudi vsi ostali predori so, tako da ne
               moremo govoriti, da gre o nekem povečevanju infrastrukture ampak gre v bistvu za
               odpravo zamaška na tej infrastrukturi in zamaška, ki vsako leto povzroča ogromno
               zastojev in bom rekel tudi iz tega naslova veliko breme okolja. Tako da, bi rekel
               tudi v tem smislu, bo ta druga cev Karavanškega predora lahko pravzaprav k tej
               problematiki in odpravo teh bom rekel velikih zastojev, bistveno pripomogla. Pri
               čemer seveda k preusmeritvi prometa, zlasti tovornega iz tega območja, si pa
               prizadeva tako Avstrija, kot tudi naša država, zlasti z investicijami v železniško
               infrastrukturo. Pomemben korak k temu bomo pa naredili po mojem, prepričan sem, tudi
               z uvedbo elektronskega cestninjenja v tovornem prometu, kar je bilo tudi vprašanje –
               kakšni so načrti v zvezi s tem. Zdaj lahko z vidika ministrstva povem, da so seveda v
               pripravi je tako na eni strani sama metodologija, ki jo je potrebno pripraviti na
               osnovi tako imenovane Eurovinjet direktive. To metodologijo za določitev torej višine
               cestnine, se načrtuje tudi uskladiti oziroma notificirati pri Evropski komisiji. V
               teku pa imamo tudi ravno sedaj tudi pogajanja s sektorjem avtoprevoznikov, kjer
               skušamo uskladiti torej tudi nove tarife, ki jih želimo uveljaviti v letu 2017.
               Seveda pa v nadaljevanju, ko bo uvedeno elektronsko cestninjenje, se bo pa delo na
               tem področju torej ob uveljavitvi te metodologije tudi še nadaljevalo in seveda
               prepričan sem, da bo tudi na ta način uvedena stimulacija, da se čim več tovornega
               prometa torej preusmeri s cest na železnice. Zato tudi pravzaprav delamo ta naš
               največji infrastrukturni projekt. To je projekt drugega tira med Koprom in Divačo.
               Zdaj kar se tiče kako smo zadovoljni z zakonodajnim okvirom na področju umeščanja v
               prostor in tudi na področju pridobivanja zemljišč. Vsi vemo s kakšnimi težavami se tukaj
               srečujemo. Zlasti je to povezano z velikim številom potrebnih soglasodajalcev, ki jih
               moramo pri teh postopkih pridobiti. Zdaj se obetajo precejšnje spremembe na tem
               področju tako, da vsi pričakujemo in to pripravljajo na Ministrstvu za okolje in
               prostor, ta zakonodaja je v zaključnih fazah priprave tako, da bo v kratkem računam
               sprejeta na Vladi in bo potem posredovana v Državni zbor. Od tega si obetamo kar
               precejšnje pomembne premike in olajšave v tem smislu, da bodo ti postopki potekali
               hitreje. Predvsem pa vidimo pomembno izboljšavo predvsem v tem, v kolikor bo to potem
               tudi sprejeto, da bi potem, ko je državni prostorski načrt sprejet že na podlagi tega
               bilo pravzaprav podane podlage za izdajo gradbenega dovoljenja, tako, da bi ta čas od
               sprejema državnega prostorskega načrta do pridobitve gradbenega dovoljenja bil
               bistveno skrajšan. Mi že zdaj vemo, da se pravzaprav precej teh aktivnosti v okviru
               priprave in sprejemanja DPN – državnega prostorskega načrta opravi, tako, da potem
               ponovno pridobivanje soglasij v fazi pridobivanja gradbenega dovoljenja je v veliki
               meri večinoma res neko podvajanje aktivnosti. Ravno tako pričakujemo, da bo podobno
               tudi na področju pridobivanja zemljišč možno iti v to smer, da bi torej s tem, ko je
               državni prostorski načrt sprejet bilo na nek način tudi že jasno katera zemljišča so
               torej tista, ki so namenjena tej, bom rekel infrastrukturi, v nadaljevanju pa se
               potem seveda z lastniki zemljišč dogovarjajo samo še ustrezne odškodnine, ne pa več
               to ali se bo sploh neko zemljišče namenilo ali ne. Skratka, da bodo tudi ti postopki
               potekali lahko hitreje. Toliko mislim, da je bilo več ali manj. Aha, še sam
               poroštveni zakon. Zdaj, tudi s tem predlogom potekajo še usklajevanja z Ministrstvom
               za finance. Ravno ta razčiščevanja okoli tega koliko tega poroštva, koliko teh
               poroštev lahko Republika Slovenija še izda. Ko bodo ta vprašanja dokončno razčiščena
               pa mislim, da bodo tudi te aktivnosti - da bo poroštveni zakon čim prej prišel tudi v
               Državni zbor – stekle, vsekakor je to v interesu našega ministrstva, kot tudi
               verjetno družbe Dars, zaradi tudi potem ustrezne priprave letnega načrta za naslednje
               leto in tudi še za naprej. Toliko mogoče zaenkrat z moje strani.</p>
            </sp>
            <sp xml:id="SDT7-OZIOIP-redna-23-2016-11-02.sp71">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ne. Še kdo od poslancev? Če ne zaključujem. Gospod Vidic, imate
               besedo.</p>
            </sp>
            <sp xml:id="SDT7-OZIOIP-redna-23-2016-11-02.sp72">

               <speaker>DR. TOMAŽ VIDIC:</speaker>

               <p>Ja, hvala za besedo. Lep pozdrav vsem prisotnim v mojem imenu. Gospodu Rancu moram
               odgovoriti na njegovo vprašanje glede uporabe lesenih materialov za protihrupne
               ograje mimo Celja. Mimo Celja kjer moramo zamenjati obstoječe panele, ki ne ustrezajo
               standardom, ki so bili zahtevani v razpisu oziroma, ki so zahtevani po pogodbi.
               Torej, držati se moramo striktno pogodbe pri zamenjavi teh panelov in seveda ne
               moremo odstopati v ničemer, niti najmanj od zahtev, kot so bile prvotno že v fazi
               razpisa za gradnjo teh protihrupnih ograj dane. Za naslednje odseke oziroma za
               naslednje večje projekte novih protihrupnih ograj se pa popolnoma strinjam, da bi
               tudi v Sloveniji, podobno kot v sosednji Avstriji v veliki meri lahko uporabljali
               lesene materiale, ki jih imamo doma in sem prepričan jih znamo doma tudi ustrezno
               izdelati.  Pa mogoče
               gospodu Trčku glede drage ali ne drage gradnje odseka Draženci-Gruškovje. Lahko povem
               samo to, da na razpisih za oddajo glavnih gradbenih del je bila tekma, velika
               konkurenca in dosežene cene so takšne, da pričakujemo do 50 milijonov evrov nižjo
               investicijsko vrednost. Če bo seveda šla tudi gradnja po predvidevanjih oziroma v
               skladu s podpisanimi pogodbami. Zaenkrat pa nedvomno kaže, da bo temu tako.
               Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp73">

               <speaker>PREDSEDNIK IGOR ZORČIČ:</speaker>

               <p>Zaključujem obravnavo in ugotavljam, da se je Odbor za infrastrukturo, okolje in
               prostor seznanil s poročilom o izvajanju nacionalnega programa izgradnje avtoceste v
               Republiki Sloveniji za leto 2015. S tem zaključujem obravnavo poročila na matičnem
               delovnem telesu. Odbor bo pripravil poročilo v katerega bo vključil sprejeto
               ugotovitev. S tem zaključujem 5. točko dnevnega reda. Prehajamo na 6. točko dnevnega
               reda, to je na obravnavo poročila o izvajanju resolucije o nacionalnem programu
               varnosti cestnega prometa za leto 2015. Kot gradivo ste prejeli poročilo z dne 8. 7.
               2016. Na eni Komisiji Državnega sveta za lokalno samoupravo in regionalni razvoj z
               dne 22. 9. 2016, k tej točki dnevnega reda smo vabili Ministrstvo za infrastrukturo,
               Ministrstvo za notranje zadeve, Komisijo Državnega sveta za lokalno samoupravo in
               regionalni razvoj ter Javno Agencijo Republike Slovenije za varnost prometa. Poročilo
               o izvajanju resolucije o nacionalnem programu varnosti cestnega prometa za leto 2015
               je bilo posredovano Državnemu zboru na podlagi 7. poglavja resolucije o nacionalnem
               programu o varnosti cestnega prometa za obdobje 2013 – 2022. Odbor za infrastrukturo,
               okolje in prostor pa ga bo obravnaval na podlagi četrtega odstavka 41. člena
               poslovnika Državnega zbora, ki določa, da matično delovno telo obravnava poročilo, ki
               je bilo državnemu zboru posredovano na podlagi zakona ali drugega predpisa, praviloma
               v treh mesecih po posredovanju. Obravnava na seji Državnega zbora pa se opravi, če
               tako določa poslovnik Državnega zbora ali če to predlaga matično delovno telo.
               Pričenjamo torej obravnavo poročila o izvajanju resolucije o nacionalnem programu o
               varnosti cestnega prometa za leto 2015. Besedo dajem predstavniku predlagatelja,
               ministru za infrastrukturo dr. Petru Gašperšiču.</p>
            </sp>
            <sp xml:id="SDT7-OZIOIP-redna-23-2016-11-02.sp74">

               <speaker>DR. PETER GAŠPERŠIČ:</speaker>

               <p>Hvala lepa, jaz predlagam če se strinjate, da poročilo prestavi kar predstavnica
               Agencije, to je gospa Vesna Marinko.</p>
            </sp>
            <sp xml:id="SDT7-OZIOIP-redna-23-2016-11-02.sp75">

               <speaker>PREDSEDNIK IGOR ZORČIČ:</speaker>

               <p>Se strinjamo.</p>
            </sp>
            <sp xml:id="SDT7-OZIOIP-redna-23-2016-11-02.sp76">

               <speaker>VESNA MARINKO:</speaker>

               <p>Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp77">

               <speaker>PREDSEDNIK IGOR ZORČIČ:</speaker>

               <p>Prosim, da se predstavite za magnetogram.</p>
            </sp>
            <sp xml:id="SDT7-OZIOIP-redna-23-2016-11-02.sp78">

               <speaker>VESNA MARINKO:</speaker>

               <p>Ja, Vesna Marinko z Agencije za varnost prometa. Mene veseli, da mi minister zaupa
               danes tako pomembno vlogo, da kar sama predstavim poročilo o izvajanju resolucije.
               Namreč, resolucija veste, da postavlja dva temeljna cilja, eden je temeljni cilj
               zmanjšanja števila umrlih v prometnih nesrečah in pa zmanjšanje števila hudo telesno
               poškodovanih. Številke, ki so notri zapisane so res orientacijsko, statistično
               zapisane ampak nenazadnje se agencija in pa vsi državni organi in pa civilna družba,
               ki je posredno ali neposredno vpeta v izvajanje nalog nacionalnega programa po tem
               tudi orientira. Za leto 2015, če pogledamo se je z vidika varnosti zgodilo kar nekaj
               pomembnih dogodkov. Do konca meseca junija smo nekako jadrali res na krilih dobrega
               stanja cestnega prometa, saj smo takšno stanje, nismo tako dobrega stanja dosegli v
               zadnjih 61 letih. Se pravi do konca meseca junija smo imeli izredno dobro stanje, v
               mesecu juliju se nam je zgodil enostavno ta nesrečni julij, kjer nam je umrlo kar 26
               udeležencev v cestnem prometu na slovenskih cestah. Tam je bilo izredno povečanje
               števila umrlih prav med tujimi državljani. Če se spomnimo samo prometne nesreče, ki
               so bile na avtocesti v poletnih mesecih. Potem nenazadnje tudi v letu 2015 smo imeli
               malce povečanje smrtnih žrtev med ranljivimi skupini udeležencev, pri čemer so
                  predvsem izstopali
               motoristi oziroma vozniki enoslednih motornih vozil. Z vidika EU Slovenija je v letu
               2015, morda če se spomnite, prejela tudi prestižno evropsko nagrado PIN s strani
               Evropskega sveta za varnost prometa, na katero smo izredno ponosni. Namreč, od leta
               2010 do 2014 nam je uspelo zmanjšati število smrtnih žrtev kar za 22%, pri čemer je
               bilo povprečje v EU 18%, od leta 2001 pa skupno 61% zmanjšanja števila smrtnih žrtev.
               Slovenija se je nekako v letu 2015 uvrstila na 15. mesto z 58 umrlimi v cestnem
               prometu. Namreč, izredno izboljšanje so bili predvsem državi, to sta Estonija in
               Irska, ki sta zmanjšali za več kot 15% smrtnih žrtev. Najbolj pa so povečale število
               umrlih Ciper, Finska in Hrvaška. Nekje povprečno stanje v državah EU nekako stagnira
               že zadnji dve leti. Zato tudi Slovenija se nekako približno nekako uvršča v srednje
               varne evropske države. Če pogledamo samo stanje kateri so bili tisti najpogostejši
               udeleženci, 31% umrlih v prometnih nesrečah je bilo voznikov osebnih avtomobilov, 22%
               je bilo voznikov enoslednih motornih vozil, potnikov v 17%, pešcev v 13%, kolesarjev
               v 12%, ostalih pa v 5%. To se šteje predvsem za voznike tovornih vozil, traktorjev in
               avtobusov. Če samo pogledamo še največ umrlih, seveda, ker je tudi največje število
               prebivalcev je bilo v osrednje slovenski regij in podravski regiji, vendar ko pa to
               izenačimo glede na število prevoženih kilometrov in pa število dolžine cestnega
               omrežja se ta razmerja malce prerazporedijo. Največ prometnih nesreč so v letu 2015
               povzročili prav udeleženci starostne skupine med 25 in 34 letom, in sicer skupno 22%.
               Tisti, ki so pa povzročili z najhujšimi posledicami pa je bil ta starostni razred od
               45 do 54 let, kjer so skupaj povzročili prometnih nesreč, kjer je umrlo 30
               udeležencev v cestnem prometu. Takoj za tem pa je sledila predvsem skupina mladih, in
               sicer od 18 do 24 leta, kjer nam je v letu 2015 predvsem izstopala glede hitrosti in
               pa vožnja pod vplivom alkohola.</p>
               <p>Samo poročilo je strukturirano glede na nacionalni program, povzema naloge, ki so jih
               izvedli državni organi in pa seveda tudi nenazadnje lokalne skupnosti, tiste, ki so
               dale kakršnokoli poročilo in civilna družba. Skupno morate vedeti, da poročilo
               pripravlja 33 članov medresorske delovne skupine za spremljanje in izvajanje
               resolucije o nacionalnem programu. Nekatere pomembne naloge, ne bom šla toliko v
               detajle, ki so bile je bil nenazadnje sprejet in pripravljen pravilnik o zaporah, ki
               omogoča tudi dela Darsu, da izvajajo ponoči, potem te lažje postavitve zapore 2+2.
               Pripravljen je bil tudi osnutek o preverjanju varne cestne infrastrukture. Zamenjana
               so bila stara radarska ohišja na avtocestnem omrežju, predvsem tista, ki niso
               kompatibilna z novimi. Izvedene so bile tudi presoje varne cestne infrastrukture v
               predoru Karavanke, priključek Lesce, razcep Malence, Ivančna Gorica. V predorih so
               bili zamenjani led smerniki. Se pravi, številne številne aktivnosti tudi na
               avtocestnem omrežju. Na ostali cestah so potekali odkupi zemljišč. Konkretno je
               veliko napisano notri v samem poročilu. Tudi na področju nadzora je bilo kar nekaj
               aktivnosti. Tukaj ne štejemo samo policijo, ampak tudi na področju redarjev in pa
               seveda inšpekcijskih organov.</p>
               <p>Na področju preventive se je začel pomembno tudi postopek priprave strategije o
               kulturi in vzgoji v cestnem prometu v Sloveniji. Namreč, želimo si, da bi prometna
               vzgoja vseeno postala sestavni del kurikuluma. Danes je to nekako prepuščeno
               ravnateljem, na njihovi osveščenosti glede prometne vzgoje in varnosti cestnega
               prometa, zato si to želimo, da se tudi zapiše v en strateški dokument na področju
               šolstva. Potem se izvajajo številne preventivne aktivnosti. V državi se izvajajo
               letno približno  9
               nacionalnih akcij, ki se nanašajo na številne tematike, kot je alkohol, hitrost,
               pešci, kolesarji, skupno je 109 dni v celem letu zasedenih z nacionalnimi
               preventivnimi akcijami, kar pomeni, da vsak tretji dan v Sloveniji poteka preventivna
               akcija. Seveda izvajanje ukrepov iz nacionalnega programa je tako kot pri vsakem
               nacionalnem programu je tako, kot pri vseh nacionalnih programih, ogromno povezano s
               finančnimi sredstvi, zato tudi nacionalni program poročilo postavlja eden izmed
               prioritetnih pogojev za delo naprej, je to sistemski vir financiranja. Pripravili smo
               tudi študijo. Namreč nekako si želimo, da bo ta projekt uspel, in sicer, da bi
               sledili tudi drugim evropskim državam, da se del odstotek, da se od avtomobilskih
               zavarovanj nameni tudi za večjo prometno varnost. Potem tudi pozicioniranje zdravja
               na področju prometne varnosti. Seveda sanacija cestnih odsekov, kjer so največje
               gostote prometnih nesreč in pa tudi številni drugi ukrepi. Z moje strani toliko, na
               kratko. Za karkoli drugega, pa sem na razpolago za vprašanja.</p>
            </sp>
            <sp xml:id="SDT7-OZIOIP-redna-23-2016-11-02.sp79">

               <speaker>PREDSEDNIK IGOR ZORČIČ:</speaker>

               <p>Hvala. Še besedo predstavniku komisije Državnega sveta za lokalno samoupravljanje in
               regionalni razvoj, gospod Jernej Verbič imate besedo.</p>
            </sp>
            <sp xml:id="SDT7-OZIOIP-redna-23-2016-11-02.sp80">

               <speaker>JERNEJ VERBIČ:</speaker>

               <p>Hvala lepa za besedo, gospod predsednik. Lep pozdrav vsem, ki smo še ta trenutek
               ostali. Komisija državnega sveta za lokalno samoupravo in regionalni razvoj se je
               seznanila z lanskoletnim poročilom in tudi tokrat pozitivno ocenila Agencije za
               varnost prometa, ki je ne glede na rezultat take ali drugačne varnosti cestnega
               prometa v sodelovanju s policijo in drugimi akterji izvedla vrsto preventivnih akcij
               in prometno-vzgojnih programov ter na ta način širila temeljna načela varnosti
               cestnega prometa. Strinjamo se, da je na področju varnosti cestnega prometa nujen
               celovit pristop na vseh ravneh, pri čemer je ključnega pomena zagotavljanje
               stabilnega in trajnega vira financiranja, ki je v zadnjih letih upadalo in posledično
               vplivalo na usihanje nujnih dejavnosti za večjo varnost cestnega prometa. Na
               naslednjih letih je zato nujno zagotoviti zadostna finančna sredstva za ureditev
               kratkoročnih in dolgoročnih ukrepov in za zagotovitev varne cestne infrastrukture,
               kar smo poudarili tudi pri predlogu resolucije v Nacionalnem programu razvoja prometa
               v Republiki Sloveniji. No, želel bi v imenu komisije še enkrat pozdraviti namero
               vlade po povečanju proračunskih sredstev v naslednjem letu za investicije v
               infrastrukturo. Podpiramo predstavljanje prioritete na področju zagotavljanja večje
               varnosti v cestnem prometu in poudarjamo pomembnost okrepitve področja nadzor prometa
               na slovenskih cestah, saj vidnost policistov na cestah deluje preventivno in odvrača
               udeležence cestnega prometa od kršitev. Ob tem opozarjamo na problem kadrovske
               podhranjenosti policije zaradi katere je njihova odzivnost na kršitve oziroma
               prometne nesreče včasih počasnejša, to pa povzroča tudi mnogokrat gospodarsko in
               okoljsko škodo, na primer veliki prometni zastoji na avtocestah. Izpostavljamo tudi
               avtocestni križ, kjer se je gostota prometa v zadnjih štiridesetih letih povečala za
               petkrat ali še več in praktično nič več ne omogoča varnega pretoka prometa, ki naj bi
               ga zagotavljala sodobna avtocesta. Strinjamo se, da je trenutno najboljša rešitev
               okrepljen policijski nadzor prometa na avtocestah, ki naj bi ga izvajala posebna
               enota policije, ki bo primarno zadolžena za nadzor na avtocestah ter prenos
               tranzitnega prometa na železnice. To je verjetno samo pobožna želja glede te enote. Z
               ozirom na vedno večje število uporabnikov prepovedanih drog in drugih psihoaktivnih
               snovi, je verjetno njihova prisotnost med udeleženci cestnega prometa bistveno večja,
               kot jo prikazujejo rezultati strokovnih pregledov, kar je razumljivo. Zaradi
               njihovega velikega vpliva na vozniško spodobnost in posledično na tveganje za
               nastanek prometnih nesreč, bi morali zaostriti nadzor nad uporabo prepovedanih drog
               in drugih psihomatskih snovi ter pogosteje odrejati tudi teste po vzoru alkotestov. Komisija
               opozarja na spremembo organiziranosti izpitnih centrov, ki ima lahko negativni vpliv
               na varnost cestnega prometa v subregijskih centrih, kjer ni več možno opravljati
               praktičnega dela vozniškega izpita. To je bila rak rana. Hvala lepa.</p>
            </sp>
            <sp xml:id="SDT7-OZIOIP-redna-23-2016-11-02.sp81">

               <speaker>PREDSEDNIK IGOR ZORČIČ:</speaker>

               <p>Odpiram razpravo. Kolega Krivec je bil prvi.</p>
            </sp>
            <sp xml:id="SDT7-OZIOIP-redna-23-2016-11-02.sp82">

               <speaker>DANIJEL KRIVEC (PS SDS):</speaker>

               <p>Ja, hvala za besedo spoštovani predsednik. Lep pozdrav vsem, še posebej ministru z
               ekipo. Pri prejšnjih točkah se nisem oglašal, so bili kolega Trček in ostali kar
               izčrpni. Zdaj pri tej točki pa imam eno vprašanje oziroma me malček skrbi, ko gledam
               te statistične podatke in spravo, ki je bila predstavljena. Tudi poročilo je zelo,
               bom rekel, nazorno. Skrbi me pa ravno ta trend, ker ves čas ugotavljamo, da naj bi se
               čez skozi vse te ukrepe zadeva izboljševala in vsi ti cilji so bili nekako izpolnjeni
               do leta 2012, že v letu 2013 pa se zadeva nekako poslabšuje. Če pa gremo v 2014 in
               2015 pa je trend ponovno v precejšnjem poslabšanju teh zastavljenih ciljev, predvsem
               pri številu hudo telesno poškodovanih udeležencev, kjer zadeva že v 2014 precej
               naraste – cilj je bil 760, doseženih je 826 poškodovanih; v 2015 je bil cilj 716,
               glede na nacionalni program, poškodovanih je 926 in tudi pri smrtnih žrtvah v 2015
               beležimo porast, kar je bilo tudi že v poročilu predstavljeno. Mene pa bolj skrbi,
               ker vemo tudi podatke za leto 2016, kjer je pa trend še bistveno, bistveno slabši. In
               zdaj se sprašujem čemu je vzrok tega? Ali imate kakšno analizo, kakšen odgovor na to?
               Glede na to, da govorimo tam, da je bilo veliko vloženega v izboljšanje prometne
               infrastrukture v neke fizične izboljšave, vendar se ta trend vidi edino v tabeli,
               kjer govorimo o recimo zavarovanih železniških prehodih. Tam je dejansko vložek v
               neko tehnično rešitev, na drugi strani tudi eksaktno zmanjšanje nekih nesreč. Pri
               vseh drugih kazalcih, pa to težko trdimo in navkljub spremenjeni zakonodaji,
               poostrenemu nadzoru, bistveno večji represiji kot jo lahko spremljamo v sosednjih
               državah, se nam trend v zadnjih dveh ali treh letih dejansko bistveno poslabšuje,
               predvsem, če govorimo o letih 2015 in 2016. Zanima me, tudi sam verjetno nimam
               odgovora na to, ampak glede na to, da imamo predstavnico agencije, verjetno jih tudi
               njih skrbi ta trend, ker diagrami nazorno kažejo obrat tam v letu 2012/2013, navkljub
               vpeljavi krožišč, izboljšav na avtocestah, poostrenemu nadzoru, bistveno večji
               radarski kontroli, in tako naprej. ampak število nesreč v tem zadnjem obdobju
               dejansko narašča navkljub vsem represijam in tem, bi rekel, restriktivnim ukrepom in
               navkljub temu, da se veliko vlaga v preventivo, v izobraževanje, tako mladih kot vseh
               ostalih voznikov. Zato moje vprašanje agenciji, glede na to, da imamo pač poročilo in
               da nekih hudih sklepov tukaj ne moremo sprejemati, vendar me zanima ali ste vi vseeno
               analizirali te stvari in kje vidite te vzroke in težave, ki se stopnjujejo?</p>
            </sp>
            <sp xml:id="SDT7-OZIOIP-redna-23-2016-11-02.sp83">

               <speaker>PREDSEDNIK IGOR ZORČIČ:</speaker>

               <p>Kolega Trček.</p>
            </sp>
            <sp xml:id="SDT7-OZIOIP-redna-23-2016-11-02.sp84">

               <speaker>DR. FRANC TRČEK (PS ZL):</speaker>

               <p>Ja hvala za besedo. Zahvalil bi se kolegu Daniju, ki mi je malo govorjenja snel z
               ramen, ker sem res že dovolj govoril danes. Pač pridemo pripravljeni na vse točke.
               Zdaj zelo na kratko lahko rečemo, da imamo neke tri elemente – prvo je kultura ali
               nekultura v prometu, drugo je vprašanje preventive in tretje je seveda tranzit,
                   problematika tranzita
               in prometnega in turističnega in še kakšnega drugega, vedno trčimo ob finance in
               trčimo ob dejstvo, kot rečemo pogosto na Odboru za notranje zadeve in javno upravo in
               tako naprej, da je bila policija mogoče preveč pridna, preveč restriktivna sama do
               sebe in je zelo resno upoštevala za ZUJF-anje, kjer je zelo kratko potegnila prometna
               policija. To tudi, bom rekel, samo nekako priznajo. Evo, da ne bom samo mamo hvalil,
               moj oče je v osnovni šoli se šel to prometno vzgojo četrt stoletja ali še malo več.
               Moram reči, da kar nekaj šol to zelo zelo dobro dela. Tudi šola, kjer imam otroke v
               Mariboru se zelo prizadevajo na Prežihovi v to smer.</p>
               <p>Je problematično to, kar je bilo že opozorjeno, iz statistik hude telesne poškodbe,
               po eni strani smo seveda starajoča se družba, pa sem zelo za to, seveda, da
               starostniki imajo zagotovljeno avtonomijo kar se da dolgo <stage>/ nerazumljivo/</stage>
               mobilnostno, ampak se mi zdi včasih, da malo tako pogledamo in ima kdo še vozniško,
               ki pač, jaz za samega sebe vem, ko bom star 65, če dočakam, da jo bom vrnil, ker
               nisem tako dober voznik, dam besedo. Na drugi strani imamo mlade, ki so pač mladi,
               super, spadam k nekim generacijam, ko je bilo malo težje priti do nekega prevoznega
               sredstva, pa še tako hitra niso bila. O.k., mogoče niso bila tako varna. Delno nam tu
               zadeve preči, ker gre spet za nek drug resor, poškodbe s kmetijsko mehanizacijo, ki
               je tudi tu delna. Lahko bi tu celo šli do gozdov navsezadnje, ko imamo v določenih
               območjih lastnike, kmete, ki so tam 60 plus in se nekako zanašajo na izkušnje in moč
               motorja stroja in potem imamo kar imamo. Tudi, kot ste sama rekla, to poročilo
               oblikuje cela vrsta deležnikov in je tudi tu nekako potrebno sodelovanje.</p>
               <p>Malo me žalosti, da so z Darsa sedaj šli, ker imamo neko problematiko na avtocestah
               dokaj izrazito, včasih tudi malo kot subkultura, včasih tudi kdo suicidalno, včasih
               tudi kdo pod vplivom kakšnih substanc ali, žal, tudi v demenci, pa ima še vozniško,
               da dejansko se zapeljejo v napačno smer in se mi zdi, da bomo to morali začeti
               reševati z nekimi tehničnimi sredstvi. Navsezadnje meni ni blizu tisti nek ameriški
               princip, čeprav sem tudi te predmete predaval, ko smo preračunavali koliko dejansko
               stane en težko ponesrečen, poškodovan ali smrt v prometni nesreči, ampak, bom rekel,
               skozi to optiko, da je tudi zdravje pomemben del tez godbe se mi zdi, da moramo od
               filozofiranj, od nekih laserskih zankah, <stage>/ nerazumljivo/</stage> rampah in tako naprej začeti
               tudi te zadeve na nekih najbolj problematičnih odsekih uresničevati. In sedaj, ko to
               poslušam, pa neko predhodno točko okoli Karavank, spomnim se, bil sem še študent,
               četrt stoletja nazaj so med turistično sezono v Avstriji že dejansko umetno delali
               kdaj zožitve na avtocestah, da so malo, bom rekel, turiste v tranzitu zbujali, če se
               tako izrazim. Sicer bo kdo bentil, ker bodo nastale neke kolone, ampak se mi zdi, da
               izhajajoč iz vsega tega dejansko moramo, pa se bom tu ustavil, vso to neko
               problematiko dejansko prevesti v neke ukrepe, ker se pa bojim, da neka sama
               represija, če se tako izrazim, same škatle z radarji in ljudje z lizikami, pa ne bi
               rad, da me sedaj policisti in policistke pejorativno razumejo, ne bodo dovolj.
               Hvala.</p>
            </sp>
            <sp xml:id="SDT7-OZIOIP-redna-23-2016-11-02.sp85">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Gospod minister, imate besedo. 
               </p>
            </sp>
            <sp xml:id="SDT7-OZIOIP-redna-23-2016-11-02.sp86">

               <speaker>DR. PETER GAŠPERŠIČ:</speaker>

               <p>Hvala lepa. Bi se poskušal malo na to razpravo odzvati.</p>
               <p>Trendi v prometni varnosti dejansko niso spodbudni, še celo več, zaskrbljujoči. V
               zadnjih dveh letih, se pravi, 2015 in 2016 tudi, smo priče porastu smrtnih žrtev,
               glede na, recimo, najugodnejše do sedaj leto, ki je bilo leto 2014. Zelo težko je, ko
               se pogovarjamo o tem, kje so razlogi, identificirati, kaj je točno nek razlog in kaj
               bi bilo treba narediti, da bi ne bi tega stanja nadaljevali, torej, da bi se ta trend
               smrtnih žrtev in poškodovanih zmanjševal, ne pa tako, kot se nam je zgodilo zdaj v
               teh dveh letih, da je to šlo v obratno smer. Žal, tudi v drugih evropskih državah
               nekako opažajo, v tistih, kjer je prometna varnost že bila na določenem dobrem
               nivoju, da so soočeni, najmanj, kar je, s stagnacijo ali pa tudi s trendi
               poslabševanja na tem področju in ugotavljajo, da s temi klasičnimi prijemi, ki smo se
               jih posluževali doslej, očitno več ne bo možno tako enostavno dosegati nadaljnjega
               zmanjševanja ponesrečenih in smrtnih žrtev v prometu, skratka, da so potrebni neki
               novi pristopi. Veliko se polaga tudi na te nove tehnologije, ki prihajajo, zlasti
               imam v mislih samovozeča vozila in tako naprej. To je zadeva, ki bo prišla verjetno v
               roku nekih 10 let, s katero bomo morda res lahko že računali, da bo prinesla neke
               nove znatnejše napredke na področju prometne varnosti. Konec koncev so ti novi
               avtomobili, ki prihajajo na trge, že tudi sedaj opremljeni s številnimi asistenčnimi
               sistemi, ki nam lahko znatno pomagajo pri večji varnosti v prometu, preprečevanje
               naletov, trkov, skratka, samodejno zaviranje, preprečevanje spreminjanja voznih pasov
               in tako naprej. Skratka, napredek v avtomobilski tehniki na tem področju gre naprej
               in bo gotovo v naslednjih letih prinesel nek napredek. Ampak kljub temu moramo najti
               še neke druge načine, ko se borimo s pogoji, da zagotovimo boljšo prometno varnost.
               Pri nas se še vedno srečujemo s temi klasičnimi vzroki za prometne nesreče, to so
               zlati ranljivi udeleženci v prometu, med vzroki še vedno prednjači prevelika hitrost
               in vožnja pod vplivom alkohola. Če želimo tu nek večji napredek narediti, se sam po
               sebi ponuja najbolj enostaven ukrep, povečati nadzor. Razumel sem, da imamo določeni
               že občutek, da je mogoče Slovenija država, v kateri je preveč represije, s čimer se
               sam osebno ne bi povsem strinjal, ker če gremo, recimo, na neko potovanje po
               sosednjih državah, smo lahko soočeni z bistveno več prisotnosti policije, pa tudi s
               kontrolami. V sosednji Italiji imajo že praktično vse avtoceste pokrite z nekim
               sekcijskim merjenjem hitrosti in je zaradi tega promet na avtocestah zelo umirjen,
               tam že praktično nikogar več ne vidite, ki bi šel kaj bistveno več, kot je predpisana
               omejitev hitrosti. Pri nas se zelo borimo, da bi tam čez Trojane to zadevo spravili v
               življenje, pa ne vem, no, zdaj se že kršitelji kaznujejo, ali samo še spremljajo in
               preverjajo delovanje sistema, skratka, nekaj bi se gotovo dalo tudi še s tem
               narediti. Tudi vemo, da je  število prometnih policistov je v zadnjih nekaj letih, od časov pred
               krizo do danes mislim da se je več kot prepolovilo. Tudi to nedvomno vpliva potem
               posredno na to naše dojemanje, kaj si lahko privoščimo, kljub temu da imamo stroge
               predpise, visoke kazni ampak očitno, imam občutek da si pri nas na cesti lahko
               dovolimo ves, ko pridemo, ko začnemo voziti čez mejo si mislim da neke takšne načine
               vožnje malokdo privošči. Smo vsi bolj, bom rekel, disciplinirani in pridni, čeprav so
               kazni zunaj mnogokrat za iste prekrške nižje kot pri nas. Skratka, pri nas se očitno
               nekako dojema da si lahko očitno privoščimo v prometu več, kot pa predpisi
               dopuščajo.</p>
               <p>Kaj še lahko storimo? Zdaj mi smo na ministrstvu kar precej pozornosti dali tudi zdaj
               v zadnjih dveh letih povečanje vlaganja v samo infrastrukturo, izboljšanje
               vzdrževanja obnov odprave tistih mest, kjer so pogostejše nesreče, te črne točke.
               Povečali smo sredstva, ki jih ima agencija za ozaveščanje, sprejeli smo zakonodajo,
               ki recimo povratnikom, tem udeležencem, ki so vozili pod vplivom zdaj lahko recimo bo
               izrečen tudi ukrep montaže vgradnje alkoholne ključavnice. </p>
               <p>Na področju recimo najšibkejših je bil pred kratim v državnem zboru sprejeta
               sprememba zakonodaje, ki zahteva uporabo čelad na mopedih do 25 kilometrov na uro pa
               tudi na kolesih do 18 leta starosti. Skratka, tudi tukaj bo po našem mnenju en droben
               kamenček k boljši prometni varnosti je pa zanimivo to, da ko te statistike gledamo bi
               bilo enostavno morda lahko razložiti si to, da je večja gostota prometa kateri smo
               nedvomno priča, bom rekel, zlasti v tranzitu pogojena tudi z večjim številom nesreče.
               Večje število nesreč pogojuje večje število poškodovanih in smrtnih žrtev ampak ta
               teorija ne drži čisto. Ko pogledamo te statistike podrobneje, če sem prav to
               pregledoval vidimo, da kljub tej, bom rekel, naraščajoči gostoti prometa je število
               nesreč rahlo upadlo, tudi število teh huje poškodovanih pa lažje poškodovanih ima
               trend, recimo v primerjavi z lanskim letom, da je malo upadlo, medtem ko število
               smrtnih žrtev je pa poraslo. Skratka, tukaj se očitno nekaj dogaja, da kljub manjšemu
               številu nesreč imamo večje število smrtno ponesrečenih. Zdaj en razlog je lahko, da
               je večja hitrost, ne vem ali je to neuporaba varnostnega pasu… Skratka, te zadeve bo
               potrebno podrobno še analizirati. Vsekakor pa se kaže trend, da je pri teh
               najranljivejših udeležencih v letošnjem letu zlasti pri pešcih zelo izrazit porast
               teh smrtnih žrtev.</p>
               <p>Tako da, očitno moramo kar naprej, vedno znova tudi rese delati na tem, da opozarjamo
               udeležencev prometu, skratka da jih ozaveščamo da imamo v sebi vedno to zavest, da
               smo previdni in obzirni, ko se udeležujemo prometa.</p>
               <p>Toliko mogoče z moje strani, zdaj če je še kaj za dodati pa…</p>
            </sp>
            <sp xml:id="SDT7-OZIOIP-redna-23-2016-11-02.sp87">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Če ne zaključujem obravnavo in ugotavljam, da se je Odbor za infrastrukturo,
               okolje in prostor seznanil s Poročilom o izvajanju resolucije o nacionalnem programu
               varnosti cestnega prometa za leto 2015.</p>
               <p>S tem zaključujem obravnavo poročila na matičnem delovnem telesu.</p>
               <p>Odbor bo pripravil poročilo, v katerega bo vključil sprejeto ugotovitev.</p>
               <p>S tem zaključujem 6. točko dnevnega reda.</p>
               <p>Prehajamo na <title>7. TOČKO DNEVNEGA REDA, TOČKA RAZNO.</title>
               </p>
               <p>Ugotavljam, da ni želje po razpravi.</p>
               <p>Zaključujem tudi to točko in 23. sejo Odbora za infrastrukturo, okolje in prostor. <stage type="time">Seja se je končala 2. novembra 2016 ob 18.20.</stage>
               </p>
            </sp>
         </div>
      </body>
   </text>
</TEI>