<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-nujna-36-2017-11-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">277DA9FB574651C4C12581D00032E158</idno>
               <idno type="custom" subtype="day">CA250C72838C5FE3C12581E0002C0F8E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=CA250C72838C5FE3C12581E0002C0F8E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-36-2017-11-08.OZZ" n="36">
               <name>nujna seja</name>
               <date when="2017-11-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-36-2017-11-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-36-2017-11-08.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">36. nujna seja</stage>
            <stage type="date">(8. november 2017)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je pričela ob 17.03.</stage>


            <sp xml:id="SDT7-OZZ-nujna-36-2017-11-08.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni in prisotni na današnji
               seji odbora, lepo pozdravljeni.</p>
               <p>Pričenjamo 36. nujno sejo Odbora Državnega zbora Republike Slovenije za
               zdravstvo.</p>
               <p>Najprej običajna obvestila o zadržanih kolegicah in kolegih, in sicer prvo
               pooblastilo – gospo Eriko Deklevo nadomešča Teja Ljubič. Potem so pa opravičila, in
               sicer odsotnost gospe Jelke Godec, gospoda Miha Kordiša in v nadaljevanju, glede na
               to, da je bila vabljena, se je opravičila tudi varuhinja človekovih pravic, gospa
               Vlasta Nussdorfer.</p>
               <p>Seja odbora je bila sklicana v skladu s 47. členom in drugim odstavkom 48. člena
               Poslovnika Državnega zbora.</p>
               <p>Poslanska skupina Nove Slovenije je 2. 11. vložila zahtevo za sklic nujne seje Odbora
               za zdravstvo za obravnavo točke: <q>»Kaotične razmere na otroški kardiologiji UKC
               Ljubljana«</q>.</p>
               <p>Prehajamo na določitev dnevnega reda. S sklicem ste prejeli predlog dnevnega reda s
               točko, ki sem jo ravnokar omenil.</p>
               <p>Zahteva Poslanske skupine Nove Slovenije za sklic nujne seje Odbora za zdravstvo je
               objavljena na spletni strani Državnega zbora.</p>
               <p>Ker k poslovniškem roku nisem dobil predlogov v zvezi s spremembo dnevnega reda, je
               ta določen, kot ste ga prejeli s sklicem seje. Na sejo so poleg predstavnikov predlagatelja zahteve
               in Vlade vabljeni še: Zdravniška zbornica Slovenije, varuhinja človekovih pravic in
               iz UKC Ljubljana – direktor mag. Andraž Kopač, strokovna direktorica prof. dr. Marija
               Pfeifer, člana strokovnega sveta UKC dr. Zlatko Fras in dr. Matjaž Veselko in
               Pediatrična klinika UKC Ljubljana, direktorica doc. dr. Anamarija Meglič.</p>
               <p>Besedo najprej dajem predlagatelju zahteve, Poslanski skupini Nove Slovenije oziroma
               gospoda Jerneju Vrtovcu.</p>
               <p>Izvolite.</p>
            </sp>
            <sp xml:id="SDT7-OZZ-nujna-36-2017-11-08.sp2">

               <speaker>JERNEJ VRTOVEC:</speaker>

               <p>Najlepša hvala.</p>
               <p>Spoštovani gospe in gospodje, en lep dober dan tudi ostalim gostom, ki so se odzvali
               na današnjo razpravo v Državnem zboru na zelo perečo temo. Hvala za vašo vestnost.
               Zaradi tega, ker imamo na drugi strani v tej državi ministrico za zdravje, ki ta
               trenutek nima tega občutka vestnosti, da bi prišla na tako pomembno razpravo v
               Državni zbor, kljub temu seveda da ji poslovnik omogoča, da v Državni zbor pošlje
               svoje državne sekretarke, državne sekretarje. Ampak gre za to, kakšen vtis dajemo v
               javnosti, odgovorni funkcionarji. Zato je to, da ministrice danes ob tej razpravi ni,
               zagotovo prvič neresno in drugič neodgovorno. Pa ne do mene, ne do poslancev, niti do
               vas, za katere cenim, da ste prišli, ampak do ljudi. Do vseh tistih, ki so na
               kakršenkoli način vpleteni, tudi čustveno, v tragične zgodbe, ki so se zgodile na
               otroški srčni kirurgiji Pediatrične klinike in tako dalje. Še enkrat poudarjam,
               pričakoval sem, da bi danes ministrica sem prišla tudi zaradi tega, ker nam je na eni
               izmed sej v tem mandatu, mislim, da smo imeli na to temo že kar tri seje, tudi ona
               sama zagotovila: <q>»Za te stvari, te razmere na otroški srčni kirurgiji sem odgovorna
               in jih bom uredila.«</q> In zaradi tega, ker to ni urejeno, je današnja seja. Če bi bilo
               vse urejeno, verjemite, bi današnji večer lahko poslanci, tudi sam osebno izkoristil,
               da bi bil s svojo hčerko, s svojimi otroki doma, bi bilo veliko bolje. Ampak tukaj ne
               gre za posameznika, ampak gre za skupnost. Žal imamo ministrico v tej državi, ki tega
               ne vidi.</p>
               <p>Zdaj pa k vsebini … Dajmo se vprašati, kaj je z nami kot družbo, politiko narobe, da
               dopuščamo takšno stanje, kot je. Takšno stanje, o čemer nam sporočajo tudi mediji,
               kar lahko gledalke in gledalci vidimo. Hvala bogu, da smo v svetu, da živimo v tem
               času, ko lahko izvemo preko sredstev javnega obveščanja za dogodke, o katerih bi
               morali sicer tudi drugače izvedeti, pa ne izvemo. Kaj je z nami narobe? Glejte,
               Univerzitetni klinični center je javni zdravstveni zavod, ki opravlja zdravstveno
               dejavnost na terciarni ravni ter izobraževalno in raziskovalno dejavnost. Po številu
               zaposlenih se UKC Ljubljana uvršča med največje bolnišnice v Srednji Evropi. Glede na
               to bi lahko utemeljeno pričakovali, da je zavod dobro organiziran. Ta zavod namreč
               predstavlja hrbtenico, srce našega zdravstvenega sistema. Ampak glejte, kljub temu,
               da se v UKC Ljubljana združuje veliko znanja, ki pa hkrati ob vsem tem, žal, ob vseh
               organizacijskih anomalijah in slabih medsebojnih medosebnih odnosih odgovornih ne
               pride v ospredje ta kakovost, ki dejansko je in obstaja. Tako kot smo zapisali v
               gradivu, na spletni strani, ki je vsem dostopna, piše: <q>»Vizija Univerzitetnega
               kliničnega centra Ljubljana je ostati sodobna zdravstvena ustanova, ki bo po ponudbi
               in strokovnem znanju na področju medicine enakovredna podobnim ustanovam v razvitem
               svetu.«</q> Glede znanja imamo vrhunske strokovnjake, imamo vrhunsko osebje. Resnično.
               Temu smo priča. Tudi na področju raziskovanja, tudi na področju novitet se v
               nekaterih stvareh uvrščamo v svetovni vrh.  Ampak po drugi strani smo pa priča enim silnim
               težavam, ki jih nikakor ne moremo rešiti.</p>
               <p>Zlasti otroški kardiološki oddelek v UKC Ljubljana je eden izmed primerov, ki ga že
               dalj časa pretresajo notranja nesoglasja in posledica teh nesoglasij je, tudi po
               poročanju medijev in naših ugotovitvah, tudi vaših ugotovitvah, so nesoglasja med
               zaposlenimi, kar pa vodi, žal, v strokovne napake. Tukaj, v tem primeru pa res gre,
               za razliko od nekaterih populističnih floskul v tej državi, gre za otroke. V tem
               primeru pa res gre za otroke. Povedano drugače, stanje na otroški kardiologiji je že
               dalj časa, kar ugotavljamo skozi celoten mandat na tem odboru, katastrofalno. Ni
               dobro. In v Novi Sloveniji smo tudi iz tega vidika ponovno, že tretjič na podlagi teh
               ugotovitev, znanih dejstev sklicali to sejo, žal pa ob vsem tem nihče kljub vsem
               znanim dejstvom noče oziroma ne želi prevzeti odgovornosti. In na koncu mandata, ko
               je pred nami samo še nekaj mesecev, se človek vpraša, kje je težava. Tukaj prisotni
               ste na odgovornih položajih približno dve leti, težava pa je bila že prej, enako kot
               zdaj. Kje je torej težava? Ampak o tem nekoliko kasneje.</p>
               <p>Tudi vodstvo UKC Ljubljana vztrajno ponavlja, da se razmere na pediatriji in otroški
               srčni kirurgiji umirjajo. Staršem se dajejo obljube, sporočila, zagotovila, da se
               delo varno in kakovostno opravlja. Ampak glejte, zlasti svojci teh ljudi, državljani
               so pa upravičeno zaskrbljeni in izgubljajo zaupanje. Sedaj tudi tukaj izmed nas
               prisotnih v tej dvorani se vprašamo: če bi kdo od naših bližnjih, bog ne daj, zbolel
               za neko napako na srčku, kakšen naš otrok, ali bi se nam v malih možganih porajala
               misel, da dajemo otroka v varne roke? Ali bi razmišljali o kakšni drugi opciji? O tem
               se sprašujejo svojci teh otrok, kajti rečejo: <q>»Lahko bi ravnali drugače, če bi
               vedeli.«</q> Ampak ne bi bili reveži, če bi bili vedeži. Ne gre tukaj za to, da se ne
               dopušča zdravniških napak. To sploh ni problem. Problem je malomarnost. Malomarnost,
               ne zaradi tega, ker bi bilo tam kakšno pomanjkanje, ampak gre za pomanjkanje
               modrosti, kajti, da prihaja do teh napak, da otroci umirajo, je problem zaradi
               medosebnih odnosov, kar je zelo zaskrbljujoče in to traja že dlje časa.</p>
               <p>Zdaj, ministrica… Ministrica vztrajno trdi, da je od vodstva UKC Ljubljana večkrat
               zahtevala pisna pojasnila in poročila o izvajanju sistemskih in drugih ukrepov,
               ukrepov za ureditev na pediatrični kliniki in programu otroške srčne kardiologije.
               Vodstvo je vseskozi zagotavljalo, da vse poteka po načrtu in da se razmere urejajo,
               obravnava otrok pa poteka varno in kakovostno. Še enkrat poudarjam, žal temu ni tako.
               Tudi zdravniki, pozor!, so ogorčeni. Saj to ne govorimo samo v Državnem zboru, pa bi
               samo spomnil na besede Danijela Bešiča Loredana, ki je dejal: <q>»Ministrica pa le
               preloži odgovornost na vodstvo, kriva pa je izključno sama, a tudi ona ima svojega
               šefa – predsednika Vlade, Vlado, koalicijo -, in oni so krivi za takšno stanje.«</q> Se
               pravi, tudi zdravniki so zaskrbljeni nad tem, kar se dogaja. Čeprav se ministrica
               otepa odgovornosti za nastalo stanje v UKC Ljubljana, pa v Novi Sloveniji trdno
               stojimo za stališčem, da je za dogodke kriva izključno ona sama in nihče drug. Nihče
               drug, saj se v treh letih ministrovanja, tri leta so minila, situacija ni nič
               izboljšala, pa ste zdaj drugi ljudje, kot so bili prej. No, pa poglejmo, kako so stvari potekale …
               Namreč, zakaj je odgovorna ministrica? 16. februarja 2015 se je sestal nov Svet UKC
               Ljubljana, takrat mu je začel predsedovati gospod Tomaž Glažar. No, kdo je imenoval
               nov Svet, v katerem ima večina Vlada? Državni zbor? Kdo? Od kje? Vlada. Na predlog
               ministrice. In da je bilo temu tako, so dejali tudi koalicijski partnerji. Tudi
               gospod Karl Erjavec je dejal: <q>»Mi smo seveda to potrdili, kajti ministrici smo
               zaupali.«</q> Torej za dogodke v UKC Ljubljana ni kriv nihče drug kot ministrica in
               Vlada, ki je predlagan Svet v takšni sestavi tudi potrdila, in potem Svet naprej je
               ravnal, kot je ravnal. Tudi zdaj ob odstopu nekaterih oziroma razrešitvi se nič ne
               kaže, da bi se stvari na kakršenkoli način izboljšale. Ob tem bi želel spomniti tudi
               na vladajočo koalicijo … Če smo že pri tem, da je ministrica zagotovo odgovorna za
               stanje v UKC Ljubljana, pa sprašujem koalicijo, kje je modrost, da greš potem dvakrat
               na interpelaciji braniti tovrstna početja? Ključno vprašanje je – ali smo za voljo
               obstoja koalicije ali nekaterih drugih interesov pripravljeni žrtvovati razmere,
               razmerja v UKC Ljubljana? Tukaj obstoj enega ministra ne bi smel imeti tako velike
               teže in koalicija bi morala ravnati drugače. Bila je ta priložnost. In lahko drugače
               še vedno ravna.</p>
               <p>Da stvari niso narejene v skladu z analizami in ugotovitvami, je opozarjal tudi
               gospod Igor Gregorič, ki se je zdaj aktivno vključil v iskanje rešitev. Zakaj ga
               nismo že prej poiskali? Gospod Igor Gregorič je vrhunski strokovnjak. Ampak glejte,
               kar ugotavlja tudi ministrica: strategijo UKC-ja o programu zdravljenja otrok in
               odraslih s prirojeno srčno napako je obravnaval tudi zdravstveni svet in ugotovil, da
               UKC ni izpolnil dveh strateških ciljev, o katerih smo se mi <stage>(a se spomnite, gospa
               Pfeifer?)</stage> lani pogovarjali. Prvi: vzpostavitev partnerske povezave s tujim centrom.
               In drugič to, kar je zdaj začela početi ministrica <stage>(škoda, zakaj nismo že prej?)</stage>:
               ustanovitev posebnega centra. Vse to tako dolgo pri nas traja.</p>
               <p>Danes sem prebral intervju, ki ga je imela ministrica za Slovensko tiskovno agencijo.
               Glejte, kaj je ministrica na primer dejala: <q>»K vtisu v javnosti, da je v zdravstvu
               vse narobe, po mnenju ministrice, v veliki meri prispevajo mediji, ki poudarjajo
               negativne zgodbe.«</q> Torej, problem je poudarjati negativne zgodbe. Torej, je to
               problem, dragi poslanci? Ali je problem to, da negativne zgodbe so? Jaz mislim, da to
               drugo. Problem je, da negativne zgodbe so. Hvala pa medijem, da so tisti, ki
               pripeljejo te zgodbe ven, da je javnost o tem obveščena, kajti sicer ne bi prišle. In
               potem je ministrica dejala: <q>»Če je minister odgovoren za vse, praktično ne bi rabili
               vodstev zavodov ali enot.«</q> Gospa ministrica je kriva, odgovorna za to vodstvo UKC
               Ljubljana. Se ne opredeljujem, ali je dobro ali slabo, ampak odgovornost nosi in
               odgovornost nosi tudi zato, da potem zdaj ne more razrešiti tega vodstva, pa čeprav
               bi ga želela. Tako pač je. Tako pač je povsod. Odgovornost je treba sprejeti. Nadalje
               je spet ministrica danes dejala: <q>»Vsa poročila, ki sem jih zahtevala, tudi zadnje, ki
               sem ga dobila pred dobrim tednom, so zagotavljala, da se razmere urejajo in potekajo
               kakovostno.«</q> Žal tudi to ne drži. Ali res poteka kakovostno? Dajmo odpreti o tem še
               enkrat razpravo, pa upam, da se ne bomo čez pol leta ponovno pogovarjali  o tem, da nekatere stvari
               niso bile narejene, kot se danes pogovarjamo, ker pred enim letom stvari niso bile
               narejene.</p>
               <p>In še ena stvar, ki pa se ne tiče današnje teme, pa so usklajevanja, ki jih vodi
               ministrica glede financiranja, tudi UKC-ja. Namreč, ta intervju za Slovensko tiskovno
               agencijo, ki je bil opravljen danes, je seveda pereča tema. Glede financiranja
               finančnega dela Zakona o zdravstvenem varstvu in zdravstvenem zavarovanju, vsak dan
               se ministrica usklajuje s finančno ministrico. In poglejte, pojdite nazaj brati
               sporočila za medije, naša ministrica vedno reče: <q>»Naslednji teden se bomo pa
               uskladili z ministrico za finance.«</q> Ampak to traja, vam povem, že mesece in mesece,
               učinka pa ni nobenega. Jaz se sprašujem, mnogi boste rekli: <q>»Če je zdržala tri leta,
               naj ta ministrica zdrži do konca.«</q> Ne, ni res! Slabe ministre je treba zamenjati.
               Enostavno. In v intervjuju za Večer je ministrica dejala: <q>»Ne dam javnega zdravstva.
               Ga ne dam.«</q> Veste, kaj? Če je to javno zdravstvo, kar imamo mi danes, ga jaz z
               veseljem takoj dam, kajti to ni tisto javno zdravstvo, to ni zdravstveni sistem, ki
               bi bil človeka vreden zdravstveni sistem. Vsaj ne na takšen način, kot ga predstavlja
               in v okviru katerega deluje ta Vlada.</p>
               <p>Mi smo predlagali tri sklepe, gospe in gospodje. Prvi sklep je, da Ministrstvo za
               zdravstvo v roku treh mesecev pripravi načrt za rešitev stanja na oddelku otroške
               kardiologije v UKC Ljubljana in ga predstavi Državnemu zboru, temu odboru. Potem
               tudi: <q>»Odbor za zdravstvo priporoča, da Ministrstvo za zdravstvo takoj prične s
               postopki ugotavljanja odgovornosti za nastalo situacijo in o tem poroča Državnemu
               zboru.«</q> In tretji sklep: <q>»Odbor za zdravstvo priporoča, da Ministrstvo za zdravje
               javno predstavi strategijo UKC Ljubljana o programu zdravljenja otrok in odraslih s
               prirojeno srčno napako.«</q></p>
               <p>Za zaključek … Z veseljem bom poslušal nadaljnjo razpravo, zlasti s strani UKC
               Ljubljana in hvala še enkrat za vašo prisotnost. Ampak glejte, preveč bogata država
               smo, preveč dobro nam gre danes v tej družbi, preveč dobro gre slovenskemu
               gospodarstvu, da bi dovoljevali, da otroci zaradi malomarnosti, zaradi slabih
               medsebojnih odnosov v nekaterih javnih institucijah izgubljajo življenja. Tega si mi
               kot država ne smemo in ne moremo privoščiti.</p>
            </sp>
            <sp xml:id="SDT7-OZZ-nujna-36-2017-11-08.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo dajem Ministrstvu za zdravje.</p>
               <p>Državna sekretarka dr. Ana Medved, izvolite.</p>
            </sp>
            <sp xml:id="SDT7-OZZ-nujna-36-2017-11-08.sp4">

               <speaker>DR. ANA MEDVED:</speaker>

               <p>Dober večer vsem. Najlepša hvala za besedo.</p>
               <p>Jaz bi samo na kratko povzela vlogo ministrstva v reševanju, v procesu reševanja
               dejavnosti v službi za kardiologijo in tudi otroško kardiokirurgijo.</p>
               <p>Najprej bi rada povedala, da se ministrstvo ne otepa odgovornosti. Svojo vlogo
               sprejemamo aktivno, vendar v okviru svojih pristojnosti. V bistvu smo se s
               problematiko začeli aktivno ukvarjati aprila 2012, ko je RSK za pediatrijo
               ugotavljal, da je program izvajanja otroške srčne kirurgije pomanjkljiv. Na podlagi
               tega smo 3. 7. 2013 odredili izredni upravni nadzor, ugotovili številne nepravilnosti
               v zvezi z delom glavnega kirurga, zdravstveno in drugo dokumentacijo, in tako naprej.
               Na podlagi teh sklepov smo naložili ukrepe za odpravo nepravilnosti. V bistvu smo
               preložili tematiko na najvišji zdravstveni svet, se pravi na najvišji nivo, kar se
               tiče stroke v Sloveniji, in v bistvu že julija 2013 posredovali predlog na Zdravniško
               zbornico za opravo izrednega strokovnega nadzora. Potem smo v glavnem leta 2015 od
               vodstva zahtevali spet ukrepe, ki so bili ugotovljeni na podlagi tega izrednega
               strokovnega nadzora. 25. septembra smo zaprosili Zavod za zdravstveno zavarovanje za
               izvedbo obračunskega nadzora oziroma nadzora nad  izpolnjevanje pogodb, potem smo septembra 2015 zaradi
               suma storitve kaznivega dejanja predali poročilo organom pregona. Obravnavali oziroma
               predali v obravnavo mednarodno poročilo o nadzoru Zdravstvenemu svetu, no in potem
               pridemo v bistvu na podlagi vseh teh nadzorov do v bistvu te strategije, ki jo je
               moral pripraviti UKC LJ in tudi akcijskega plana, se pravi strategijo obravnave otrok
               in odraslih z prirojenimi srčnimi napakami v obdobju 2016 do 2025. Tudi tukaj smo se
               aktivno vpletli, preko Zdravstvenega sveta podprli prvi in drugi strateški cilj, to
               sta bila oziroma sta prvi strateški cilj je povezava oziroma navezava partnerske
               povezave z zunanjim otroškim centrom, ki izvaja tovrstne posege. Drugi strateški cilj
               pa je ustanovitev nacionalnega centra za obravnavo otrok in odraslih z prirojeno
               srčno napako. UKC Ljubljana je tudi poslal Zdravstvenemu svetu akcijski načrt, se
               pravi akcijski plan za dosego teh strateških ciljev, akcijski načrt trenutno še ni
               potrjen, to je v bistvu kar se tega tiče. Ker pa smo ugotovili, v letošnjem letu smo
               se v bistvu pa ponovno smo bili streznjeni preko izjav v medijih in sicer junija
               2017, da dejansko se dogajajo nejasnosti in tudi pač možnosti, obstajajo možnosti
               nepravilnega zdravljenja otrok na kar so nas pač opozorili odgovorni v UKC LJ in
               pediatrični kliniki kjer so v bistvu v medije pač predali informacije o sumu na
               nepravilno zdravljenje večjega števila otrok, smo ponovno preverili strategijo in
               ugotovili, da v bistvu niti prvi, niti drugi strateški cilj, ki sta imela rok do 31.
               12. 2016 nista bila realizirana. Zato smo preko sveta zavoda v bistvu ustanovili
               oziroma izvedli smo spodbudo, da je svet zavoda ustanovil projektni svet, ki deluje v
               okviru UKC LJ in v katerem so tako predstavniki Ministrstva za zdravje, Zavoda za
               zdravstveno zavarovanje in tudi vrhnjega vodstva Kliničnega centra. Ta projektni svet
               ima v bistvu konkretne naloge, naloge ima realizacijo oziroma izvesti, realizirati
               prvi in drugi strateški cilj kar pomeni najprej kot začetek se povezati z tujim
               centrom, ki bi bil sposoben suportirati naš center, se pravi UKC LJ s v bistvu
               kardiokirurgom kakor tudi tujim kardiologom, ker smo pač ugotovili, da je tudi
               problem na kardiologiji za neprekinjen čas, se pravi za čas 24/7 ur. Poleg tega je pa
               njegova naloga tudi, da v bistvu postopoma ta partnerska povezava, ki v bistvu bi
               imela nalogo seveda izvedbo storitev, bolj pomembno pa je educirati naše domače
               strokovnjake, ker je v bistvu njihova kritična masa je že dosežena oziroma gremo zdaj
               že pod to maso, da bi v bistvu postopoma s <q>»supportom«</q> tega tujega centra prerasli v
               ta nacionalni center. Projektni svet se redno sestaja, vodi ga tako kot sem rekla
               profesor dr. Igor Gregorič, trenutno smo se dogovorili z vrhnjim vodstvom UKC LJ, da
               se podpiše v vmesnem obdobju, ker seveda vzpostavitev nacionalnega centra ne more
               biti narejena čez noč, da se podpiše začasna pogodba z enim od centrov s katerim UKC
               LJ trenutno deluje. In pa pripravljajo se, celoten projekt je bil predstavljen na
               Vladi, Vlada se strinja, da gre za nacionalno problematiko in tudi podpira aktivnosti
               in dejavnosti za ustanovitev tega centra za zdravljenje otrok in odraslih s
               prirojenimi srčnimi napakami. Seveda so, tudi do nas prihajajo informacije o
               notranjih nesoglasjih in neustrezni komunikaciji med zaposlenimi, dejstvo pa je, da
               preko poročil  oziroma
               preko komuniciranja z vrhnjim vodstvom, kar mi kot sistemski upravljavec imamo
               možnost, v bistvu nekih zagotovil oziroma javnih prikazov, da nekaj ni v redu, ne
               dobimo. Vedno v bistvu dobimo od vrhnjega vodstva, da je vse v redu.</p>
               <p>Morate se pa zavedati, da mi kadrovati znotraj hiše niti ne želimo niti ne moremo.
               Tako da to je pač odgovor tudi na to, na ta očitek, da ne prevzemamo odgovornosti, jo
               prevzemamo, jo prevzemamo preko sveta zavoda kolikor se le da. Tako da, jaz bi na tej
               točki zaključila, ker tako kot ste vi povedal, mislim, da je zdaj bistveno, da povedo
               predstavniki UKCL svoje.</p>
               <p>Najlepša hvala.</p>
            </sp>
            <sp xml:id="SDT7-OZZ-nujna-36-2017-11-08.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj dajem besedo vabljenim na sejo, in sicer prva se je javila strokovna direktorica
               UKC, profesor dr. Marija Fajfar.</p>
               <p>Izvolite.</p>
            </sp>
            <sp xml:id="SDT7-OZZ-nujna-36-2017-11-08.sp6">

               <speaker>DR. MARIJA PFEIFER:</speaker>

               <p>Jaz bi rada poudarila, da mi še pa še skrbimo za otroke in da nam je to prva skrb. In
               v zadnjem obdobju leta in pol skrbimo za otroke še toliko bolj, ker so se dogodili
               neki dogodki ampak v preteklosti. Tukaj moramo poudariti, da vse to kar je v medijih
               letos, se ni dogajalo letos. Letos ni bilo nobenega slabega izida zdravljenja,
               nobenega slabega izida kirurškega zdravljenja otrok s prirojenimi srčnimi napakami in
               drugimi prirojenimi motnjami oziroma srčnimi boleznimi. In to poudarjam in
               podčrtujem. Namreč razumeti morate ozadje dogodkov zadnjih 6 mesecev, zakaj se je vse
               skupaj začelo dogajati v medijih. Zato, ker so bila medijska gibanja, ki so morala
               preusmeriti pozornost nekam drugam in potem se je pač izjavljalo, da so razmere na
               pediatriji katastrofalne. Potem, ko smo eni in drugi zaposleni v UKC omenjali nekaj
               nepravilna zdravljenja oziroma nepravilne diagnoze. Ampak ta nepravilna zdravljenja
               so se nanašala na preteklost. Tisto kar je profesor Kenda omenil na svoji lastni
               tiskovni konferenci, se je zapisovalo eno leto prej in to je zapisovala ena mlada
               pediatrinja, ki je komaj naredila specialistični izpit. In se sprašujemo zakaj si je
               to zapisovala in zakaj je potem decembra 2016 to predočila. Druga stvar za katero sem
               pa jaz povedala, ker sem bila tako vprašana tudi na tiskovni konferenci, so bile pa
               diagnoze dolga <stage>/ nerazumljivo/</stage> in te diagnoze so se dajale bolnikom 10 in več let. Na
               to temo smo imeli, so imeli, ker takrat naju z generalnim še ni bilo tukaj interni,
               izredni interni strokovni nadzor, ki je pokazal, da se te diagnoze ne postavljajo na
               pravilen način s pravilno metodologijo, pa se ni ukrenilo nič in se je to še
               nadaljevalo. To niso neke hude bolezni oziroma ti otroci niso utrpeli neke hude
               škode. Vseeno so pa dolgo obdobje jemali zdravila, ki jih ne bi bilo potrebno. In v
               letošnjem letu od januarja dalje, se je te bolnike odkrivalo, da nimajo te diagnoze
               za katero se zdravijo in zato smo pač obravnavali te bolnike na aritmološkem
               konziliju. Jaz mislim, da je to dobra novica, ne slaba novica, če ti lahko za nekoga
               rečeš, da je zdrav, da te bolezni nima. In poudarjam, diagnoze so se postavljale
               daleč v preteklost. Ker smo dobili nalogo od ministrstva, da moramo vseeno preveriti
               ali naš aritmološki konzilij UKCL deluje pravilno in je presodil pravilno, smo imeli
               tudi strokovnjaka tujega tukaj, ki je potrdil, da nihče od teh bolnikov nima te
               diagnoze. Te diagnoze ni mogel pri nikomur potrditi. To se pravi, da smo naredili, če
               tako gledamo s tega vidika nekaj dobrega za te ljudi, ker jim ne bo treba jemati tega
               zdravila in jih ne bo strah pred nenadno srčno sprtjo. In vse to je bilo v medijih
               pompozno predstavljeno, pa še enkrat poudarjam, dogajalo se je v preteklosti. Za
               letošnje leto nimamo nobenega spodrsljaja, nobenega zapleta zdravljenja teh otrok,
               tudi to kar je bilo 
               lansirno ob pravih časih v medijih, pravi časi so pa predvečer seje Sveta zavoda ali
               pa mogoče par dni pred sejo Strokovnega sveta, kjer je bilo treba govoriti o tem ali
               jaz delam v redu ali ne, so dogodki iz daljne preteklosti in tudi izkazalo se je,
               imeli smo interne strokovne nadzore ravno zaradi tega medijskega pompa, ki so
               pokazali, da ni bilo nepravilnosti. Ne pri fantu, ki je bil na POP TV predstavljen
               desetletni, z naše strani ni bilo nepravilnosti. Njemu se je stanje nenadoma
               poslabšalo in takrat je bil pravilno obravnavan, poslan na operacijo in je zdaj v
               redu.</p>
               <p>Ta VPA, ki pa bo še verjetno kdo vprašal, ki je prišla v medije kar zelo obsojamo, da
               take nedokončane VPA pridejo v medije, konec avgusta, se je pa ravno tako izkazalo,
               da sploh ne gre za neke napake, pa dogajala se je stvar oktobra 2015, ko mene še ni
               bilo na tem mestu in ne generalnega direktorja in zato, za ta dogovor sploh vedela
               nisva, izvedela sva iz medijev. Tudi dam se je izkazalo, da gre za neko bolezen
               neozdravljivo pri zelo mladem dojenčku. Mislim, da so tukaj v ozadju neke borbe dveh
               sil – novih in starih in tega se pač zavedamo. In te stare sile pač hočejo vzdrževati
               neko drugo ravnovesje, mi se pa borimo za novo ravnovesje in za boljše delo in
               problem je ravno v tem, ker je to tako in potem se pač dogajajo te stvari. In še
               enkrat poudarjam, pretekli dogodki in sedanji dogodki in pretekli dogodki so bili
               dobro opisani v poročilu mednarodne komisije, pa jih ni nihče resno še obravnaval
               razno Zbornica pred tremi ali štirimi tedni je načela to poročilo in smo začeli
               gledati kaj od tega smo v bistvu realizirali. In smo ugotovili, da smo veliko tega
               realizirali kar je bilo tri leta nazaj narobe in mislim, da bomo še nadaljevali z
               enakim delom.</p>
               <p>Se pravi moje sporočilo je, da so se v preteklosti dogajale stvari, ki niso bile
               dobre, v letošnjem letu se niti ena taka stvar ni zgodila in zato izjava, da je na
               pediatriji in pediatrični kardiologiji vse narobe, je napačna. Še govorite o slabih
               odnosih. Od decembra 2016 je kolektiv na kardiološkem oddelku Pediatrične klinike
               zelo, zelo homogen in se vsi med seboj zelo dobro razumejo. Si pomagajo, delajo
               timsko, … Jaz trdim še vedno se dobro razumejo. Odstopili so pa zaradi nas, ne zaradi
               njih. Delo tam poteka še vedno tako kot takrat, ko je bil vodja na mestu. Začeli so
               uvajati skupne sestanke, skupne vizite, skupne priprave na konzilije in jaz hodim tja
               gledati kako je. Pa tudi Ana Marija Meglič bo lahko potrdila, da tam obravnavajo
               otroke s srčnimi boleznimi zelo varno, zelo odgovorno in strokovno na visokem nivoju.
               Odkar imajo tak kolektiv kot ga imajo od konca decembra 2016. V to mislim vas moram
               prepričati in morate verjeti. Če ne pa naj pridejo tisti forumi, ki lahko pridejo v
               nadzor, pogledati k nam kako je.</p>
            </sp>
            <sp xml:id="SDT7-OZZ-nujna-36-2017-11-08.sp7">

               <speaker>PREDSEDNIK TOMAŽ GANTAR:</speaker>

               <p>Ja, ste? Hvala lepa.</p>
               <p>Naslednji ima besedo direktor, mag. Andraž Kopač.</p>
            </sp>
            <sp xml:id="SDT7-OZZ-nujna-36-2017-11-08.sp8">

               <speaker>MAG. ANDRAŽ KOPAČ:</speaker>

               <p>Hvala lepa.</p>
               <p>Lep pozdrav vsem skupaj!</p>
               <p>Jaz bom bolj kratek, bom se pa tudi oprl na diskusije, ki so že bile. Poslanstvo
               oziroma cilj UKC Ljubljana je zagotavljati kakovostno zdravstveno obravnavo. Kot je
               bilo rečeno, kakovost dejansko je in obstaja v UKC Ljubljana. To kar je bilo
               povedano, strategije, akcijski načrti, vse to je tisto, kar na koncu pripelje do tega
               o čemer sem prej govoril. Se pravi do dobrih izidov zdravljenja. Moramo upoštevati
               dejstva, se pravi dejanske podatke in kot je povedala strokovna direktorica, prof.
               dr. Fajfer, letos beležimo dobre rezultate, nobenega  odklona v povezavi z zdravljenjem na otroški
               kardiologiji in pa tudi zelo dobre rezultate kazalnikov v programu otroške in odrasle
               kognitalne kardiokirurgije. Se pravi naš odstotek skozi tri leta tega novega programa
               je 2,5 %, kar je precej boljši kot je povprečje Evrope, ki je 4,5 %. Če grem pa na
               2017 je pa ta procent še pol manjši od 2,5 %. Trendi, vsi trendi kažejo, da se stanje
               in funkcioniranje programa izboljšuje in mimo teh dejstev ne moremo.</p>
               <p>Torej to so pozitivne zgodbe in mi prevzemamo odgovornost za to kar se počne v UKC
               Ljubljana. Nikoli nismo trdili, da nimamo težav pri organizaciji, pri komunikaciji in
               na še kakšnem drugem področju, ampak jih sproti rešujemo in kot sem rekel, rezultati
               potrjujejo, da so ti ukrepi, ki jih izvajamo stalno naravnani v pravo smer. In če
               bomo delali tudi tako naprej, verjamem, da bodo ti rezultati še naprej taki kot so
               bili v letošnjem letu.</p>
               <p>Hvala.</p>
            </sp>
            <sp xml:id="SDT7-OZZ-nujna-36-2017-11-08.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Želi še kdo od gostov besedo? Izvolite. Se pravi vi ste direktorica Pediatrične
               klinike, ne?</p>
            </sp>
            <sp xml:id="SDT7-OZZ-nujna-36-2017-11-08.sp10">

               <speaker>DR. ANA MARIJA MEGLIČ:</speaker>

               <p>Tako je.</p>
               <p>Rada bi vas vse lepo pozdravila, povedla, da sem prvič, po tem ko sem bila v osnovni
               šoli na ogledu, v parlamentu in vam povem, da sem 25 let zdravnica, ki dejansko na
               Pediatrični kliniki zdravim otroke vsak dan. Od 1. septembra sem postavljena na mesto
               strokovne direktorice, ker so me kolegi predstojniki to prosili, da končno naredimo
               nekaj in peljemo pediatrijo naprej. Ne nazaj in ne okoli ampak naprej. Pediatrična
               klinika je ena izmed najboljših klinik v Kliničnem centru. Dejansko primerljiva z
               evropskimi bolnišnicami. Jaz pravzaprav ne vem točno koliko od vas, vas je
               zdravnikov, ampak rekla bi ali se zavedate kaj to pomeni, da so štirje naši oddelki
               referenčni evropski centri za zdravljenje otrok? In tudi vprašala bi vas kdo od vas
               dejansko je srečal mamo z otrokom s hudo boleznijo srca ali ledvic ali pljuč ali
               možganov, stal pred njo sredi noči in ji povedal gospa vaš otrok je zelo bolan in
               moramo ga zdraviti in lahko, da ga bomo morali operirati. Prosim poglejte stran, ker
               bom zdajle naredila to in to. Ne rečem, ker seveda lahko so starši zraven tudi ob
               reanimaciji otrok. Jaz ne vem koliko od vas, vas je res stalo sredi noči ali pa ob
               dveh, treh zjutraj in se treslo in trepetalo za zdravje tistega otroka za katerega si
               ti kot zdravnik odgovoren. In je hudo bolan in lahko narediš eno minimalno napako, se
               za eno vejico zmotiš ali mimogrede se naročiš nekaj, napišeš karkoli ali narediš
               nekaj narobe ali zadeneš drugo žilo in se nekaj zelo hudega zgodi. Takrat te je res
               strah v življenju in to moraš prebaviti, ker si zdravnik in moraš otroka zdraviti. In
               hočem reči, v tem našem <q>»bussinesu«</q> ni zadovoljstva pacientov in ni zadovoljstva
               staršev. Ni. Vsi starši, ki pripeljejo k nam otroke so nesrečni in je tako se mi zdi
               ne vemo o čem govorimo ali veste. Nihče od staršev, ki je peljal bolnega otroka na
               Pediatrično kliniko se ne more dobro počutiti, ni zadovoljen, saj ne pride v hotel.
               Vsak je nesrečen. In zakaj pride na pediatrično kliniko na terciarni nivo? Ker so
               otroci najhuje bolni in je popolnoma normalno oziroma lahko pričakujete vsi, tudi če
               niste zdravniki, da so med njimi bolniki, ki so neozdravljivo bolni, ki se jim bo
               bolezen slabšala in moramo zdravniki to spremljati in jim lajšati bolezen in se reče,
               da jih zdravimo paliativno. Ali jih operiramo, da bo preživel nekaj dlje časa. Hočem
               reči, da tu ni nekega srečnega ali počitnic ali neke zabave. To so zelo resne stvar.
               In ravno zato, ker so resne stvari, ker so otroci, ker je to naj, najbolj občutljiva
               točka v našem zdravstvu, se res trudimo in ne vprašajte,  kako težko je poslušati nesrečnega starša, ki
               po televiziji govori zato, ker je on nesrečen in ga novinar k temu spodbuja. Zakaj to
               novinar naredi? A res zato, da bi pomagal temu staršu in otroku, ali je to zloraba
               starša zato, ker je nesrečen in želi povedati to svojo nesrečo? Res je, da so bile
               napake. Res je, da je slabo razumevanje, ker so preutrujeni moji kolegi in ker je
               preveč dela, nimamo zdravnikov, zdajle je ene par oddelkov, kjer so razmere res
               težke, zdravnikov ni, posebej pa je ob tem medijskem pogromu izjemno težko delati.
               Zato bi rada pozvala vse, da se zavedamo tega, da vse to, kar se v medijih dejansko
               odvija proti nam, direktno škoduje zdravljenju otrok, samim otrokom, vodi v dodatno
               nezaupanje staršev in tudi ovira naše delo za izboljševanje razmer.</p>
               <p>Hvala.</p>
            </sp>
            <sp xml:id="SDT7-OZZ-nujna-36-2017-11-08.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo predsednica Zdravniške zbornice, dr. Zdenka Čebašek Travnik.</p>
            </sp>
            <sp xml:id="SDT7-OZZ-nujna-36-2017-11-08.sp12">

               <speaker>DR. ZDENKA ČEBAŠEK TRAVNIK:</speaker>

               <p>Hvala za besedo.</p>
               <p>Zbornica je v tej zadevi seveda že dolgo vpletena. Tudi v zbornici sega ta zgodba v
               leto 2012 in še nazaj in je v tem dolgem obdobju nastalo tudi ogromno dokumentov, ki
               sem jih v svojem mandatu preučila. Zdaj, leta 2012 je bil narejen nadzor, ki je
               pokazal določene nepravilnosti. Vprašanje je, zakaj se te nepravilnosti niso
               odpravile. Ampak preskočimo zdaj v leto 2015, ko je zdravniška zbornica, ki sicer
               nima pooblastila za sistemski nadzor, tega na v bistvu lastno iniciativo in ob
               odobravanju Ministrstva za zdravje naredila s pomočjo tujih strokovnjakov. Ta nadzor
               seveda ni nadzor v smislu, kot ga določa Zakon o zdravniški službi, temveč je mnogo
               širši nadzor, ki je ocenjeval vrednost oziroma delovanje programa otroške srčne
               kirurgije. Ta ocena oziroma ta presoja je spet dala neke ugotovitve, predvsem pa
               priporočila. In ta priporočila so bila objavljena v slovenskem jeziku pred dvema
               letoma. Zbornica je to poročilo anonimizirala in ga dala na razpolago vsej javnosti
               in je to priporočilo še vedno dostopno na spletni strani oziroma ga lahko vsakdo
               pridobi iz svetovnega spleta.</p>
               <p>Kaj se je dogajalo od leta 2015 pa do zdaj, je pa seveda meni tudi nekoliko bolj
               sveže. Ko sem bila soočena z različnimi informacijami, ki sem jih kot predsednica
               zbornice pač dobivala, o tem, da ta, pa ta, pa ta nadzor še ni bil opravljen ali je
               bilo celo zavrnjeno opravljanje določenih nadzorov, sem na vse skupaj postala še bolj
               pozorna. Ugotovila sem, da moram delovati kot nek povezovalni dejavnik, če tako
               rečem, če hočem, da bo zbornica odigrala svojo vlogo svojega poslanstva. To pomeni,
               da sem povabila tako ministrstvo kot vodstvo Kliničnega centra in oboji so se takoj
               odzvali na moje povabilo in skupaj smo šli skozi to poročilo, mednarodno, in skupaj
               smo se zavezali, da bomo šli korak po koraku naprej. Vse obtožbe, obračunavanja in
               kar je, smo pustili zunaj tega, ker ne vodijo nikamor.  Pogledali smo, kaj mora in kaj lahko vsak od
               nas naredi, da se stanje spremeni. Zdravniška zbornica ima tukaj relativno malo za
               narediti, hkrati pa pregled nad vsem. Naša naloga je, da poskrbimo, da tisti
               zdravniki iz tujine, ki bodo vključeni v programe, o katerih sta govorila tako gospa
               državna sekretarka kot strokovna direktorica, da bodo izpolnjevali tiste pogoje, ki
               jih morajo izpolnjevati zdravniki, če hočejo delati v Republiki Sloveniji. Naša skrb
               je prav tako, spet iz točke strategije, da bomo sodelovali pri izobraževanju mladih
               oziroma novih otroških srčnih kirurgov, da bomo poskrbeli, da bodo ti imeli ustrezne
               mentorje, da bomo prepričali plačnika, za katerega še zdaj ne vemo, kdo bo, ali bo to
               proračun, to se kaže po sprejetju zakona, skratka, da bo tem mladim zdravnikom, ki so
               pripravljeni po tej težki poti, omogočil kakovostno izobraževanje tudi v tujini.
               Kajti zavedati se moramo še nečesa drugega … Govorimo o ozko usmerjeni stroki, v
               kateri pa je pri tako majhni populaciji, kot jo ima pač Slovenija, na srečo potrebno
               tudi majhno število ozko specializiranih zdravnikov in ti se med seboj vsi osebno
               poznajo. Poznajo močne in šibke strani, napake, uspehe drug drugega. Vse vedo. In ko
               hočemo izvajati nadzore, kot nam jih nalaga zakon, nad nekim posameznim zdravnikom iz
               te ozko usmerjene specializacije, enostavno v Sloveniji ne moremo oblikovati nadzorne
               komisije, ker je večina primerov, ki jih opisuje en ali drug ali tretji, so vpleteni
               kot zdravniki skorajda vsi tisti, ki so zaposleni na tem oddelku, edinem v Sloveniji.
               Zato smo se odpravili na pot iskanja strokovnjakov v tujino. Strokovnjake smo iskali
               po vseh možnih poteh. In smo jih našli. Dogovarjamo se, pri čemer pa opozarjam na eno
               sistemsko zadevo, na katero nas ti strokovnjaki iz tujine spomnijo. Namreč,
               aktivnosti, h katerim jih mi vabimo, torej, da opravijo nadzor, so v njihovih državah
               absolutno ločene od kakršnegakoli pregona ali sodnega sistema. Mi pa moramo po
               pravici povedati, da nas k izvajanju teh nadzorov spodbuja tako Policija kot
               tožilstvo. Nekako tuji zdravniki, dva sta nam poslala že sporočilo, da njihova
               bolnišnica ne da soglasja, da sodelujejo v takšnem nadzoru. Potrebno bo torej
               sistemsko najti rešitev, kako bomo te nadzore opravili, ampak dajmo razumeti – ne z
               namenom, da bi te zdravnike, ki so sodelovali pri zdravljenju, obravnavali kot
               kriminalce, temveč z namenom, da ugotovimo, kaj je šlo narobe in kaj je treba
               narediti, da se bodo pogoji za njihovo delo spremenili do te mere, da do takšnih, bom
               rekla, dogodkov ne bi več prihajalo. Če poslušam poročilo obeh direktorjev UKC
               Ljubljana in če verjamem njihovim številkam, in nimam razloga, da jim ne bi verjela,
               potem se res vprašam, kako to, da se mi danes, novembra 2017 pogovarjamo o zgodbah iz
               leta 2015.</p>
               <p>Kar se tiče VPA, se pravi analize, ki je zaokrožila po medijih, je treba zelo jasno
               povedati, da gre za zaupni dokument UKC-ja, ki je na nepooblaščen način prišel v
               javnost. Zakaj je ta dokument zaupne narave? Zato, da se lahko na podlagi teh ugotovitev uredijo stvari, ki
               jih ta analiza pokaže. Zdaj pa se je ta analiza, ki, mimogrede, vsaj tista verzija,
               ki sem jo jaz dobila, nima podpisa in nima vseh ugotovitev, ki naj bi jih imela,
               uporabi za to, da nekega zdravnika ali dva ali tri nekdo anonimno kazensko ovadi. To
               je zgodba, ki jo javnost pozna. Nič novega nisem povedala. In to je zgodba, zaradi
               katere mi danes sedimo tukaj. Želim si, da bi zgodba današnje seje tega odbora
               dejansko pogledala na to, kar sta povedali dr. Megličeva in dr. Pfeiferjeva, na to,
               da zdravniki na Pediatrični kliniki zelo trdo in dobro delajo in da jim jaz kot
               zdravnica verjamem.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-36-2017-11-08.sp13">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Želi še kdo od gostov besedo? V redu, potem zaključujem razpravo za vabljene. Če bo
               potrebno potem, če bo čas, bom tudi še dal besedo.</p>
               <p>Zdaj pa dajem besedo kolegicam poslankam in poslancem. Prvi se je javil gospod
               Marijan Pojbič, za njim je Jani Möderndorfer.</p>
               <p>Izvoli.</p>
            </sp>
            <sp xml:id="SDT7-OZZ-nujna-36-2017-11-08.sp14">

               <speaker>MARIJAN POJBIČ (PS SDS):</speaker>

               <p>Hvala lepa, spoštovani gospod predsednik.</p>
               <p>Glejte, spoštovane kolegice in kolegi na tisti drugi strani … To, kar je gospa
               Čebaškova povedala, mislim da, kaj dosti ni dodati, ker je bilo, mislim da, zelo
               jasno sporočilo, vendar v tistem delu, ko pa se brani določene stvari, ki se dogajajo
               v Univerzitetnem kliničnem centru ali pa tudi v zdravstvu na sploh, pa, mislim da, ni
               prav. Da ni prav. Mi danes zagotovo ne bi sedeli tukaj, zagotovo ne. Poglejte, 13.
               nujna seja, 26. 8. 2015., 14. nujna seja, točka na seji, 24. 9. 2015, 28. nujna seja,
               22. 11. 2016 smo sklicali točke dnevnega reda ali pa seje, ki so se dotikale te
               problematike in kjer smo o tej problematiki razpravljali. Ampak od tistega trenutka
               do danes, moji kolegi zagotovo te seje niso sklicali zato, ker je vse v redu, ampak
               zato, ker so prepričani, da temu ni tako. Govoriti o tem, da so mediji tisti, ki
               delajo škodo slovenskemu zdravstvu, pa vam ne verjamem. Vam ne verjamem in me v to ne
               morete prepričati. Se pravi, ni to, da mediji povedo nekatere stvari, in tudi danes
               je bilo veliko rečenega o tem, v tistem pismu ali pa v tistih zapiskih, ki so prišli
               ven, te mlade pediatrinje, in tako naprej… Glejte, jaz se sprašujem, ali ta naš
               zdravstveni sistem želi, da se nepravilnosti skrijejo? Jaz kot tisti iz druge strani,
               ko to poslušam, imam občutek, da je treba čisto vse narediti, vse mora biti strogo
               tajno, tako kot pri nas skorajda že v vseh ostalih podsistemih, tisto, kar je
               pomembno, in mi o tem ne smemo vedeti nič. Bog ne daj, da pa si kateri novinar ali pa
               kdo izmed poslank in poslancev upa reči: <q>»A.«</q> Potem smo pa napadeni, pa delamo nekaj,
               kar škoduje slovenskemu zdravstvu.</p>
               <p>Zdaj pa, gospod Kopač – vi ste rekli: <q>»Naša naloga je, da zagotavljamo kakovostno
               zdravstveno oskrbo.«</q> Spoštovani gospod Kopač, vprašajte slovenske paciente, pa boste
               dobili odgovor na to vprašanje, na katerega vam jaz ne rabim odgovarjati. 80 %
               slovenskih pacientov govori, da temu ni tako in vi nas tukaj poskušate v dveh
               stavkih, ki ste jih danes tukaj povedali… To je žalostno za direktorja UKC Ljubljana,
               da nima toliko sposobnosti, vsaj to, kot so gospa Čebašek in pa vsi ostali
               razpravljavci neke stvari povedali, ne glede na to, kako jih vidite, ampak ste vseeno
               povedali neka svoja stališča. Gospod direktor, to, kar ste vi danes tukaj povedali,
               jaz praktično nisem imel kaj slišati. Nobene vsebine, nič niste povedali. Ne more
               biti tak človek postavljen na to pozicijo.  Ne more biti tak človek postavljen na to pozicijo. Ne
               more, tak človek ne more voditi UKC Ljubljana. Ne more, vam jaz povem. In tisti, ki
               pravijo, da niste pravi človek za to mesto, imajo absolutno prav, ne glede na to, kaj
               vi mislite. Jaz mislim, da vi pač živite v drugem svetu. Vi mislite in tudi nekateri,
               ki so danes tukaj razpravljali, mislijo, da so iz drugega sveta. Vsaj tak občutek
               dobim jaz, če sebe postavim v pozicijo navadnega državljana ali pa, bom rekel,
               drugorazrednega, ker je tako stalno večja večina drugorazrednih, samo nekaj vas je
               tukaj, ki živite kot mali bogovi. In to ni prav. To ni prav. Morali boste počasi
               prisluhniti in tudi poslušati pripombe, ki jih imamo mi. Ampak jih nimamo zato, ker
               je vse prav. Mi smo predstavniki ljudstva, mi gremo vsaka štiri leta na volitve ali
               pa vsaka tri leta, kakorkoli že, in nam ljudje zaupajo. Če bi bili slabi, jaz ne bi
               imel štirih poslanskih mandatov. Verjemite mi. In vedno znova in znova na volitvah
               odgovarjam direktno ljudem za delo, ki sem ga opravljal. To bi moralo biti za vse
               ostale funkcije, ki jih imamo, na tako visoki ravni, kot ste vi danes tukaj
               zbrani.</p>
               <p>Poglejte, ministrstvo… Danes – da eno stvar razčistimo -, danes ni napad na dobre
               zdravnike. Danes mi nismo govorili in ta seja ni bila sklicana, da bi kdo govoril o
               tem, da mi nimamo dobrih zdravnikov, da nimamo dobrih pediatrov, da nimamo pridnih
               zdravnikov, in tako dalje, in tako dalje. To nima nobene zveze s tem, kar mi danes
               govorimo. Mi govorimo o vodstvih in o ministrstvu. To je danes ključna tema tukaj. In
               ne zavajajte slovenske javnosti, ne zavajajte slovenske javnosti. Mi se zavedamo, da
               imamo dobre, sposobne zdravnike, da so preobremenjeni. Ampak kje je pa odgovornost
               tistih, ki so na pozicijah, ki bi morali zagotavljati, da bi mi imeli tukaj dovolj
               zdravnikov? Tisti se morajo vprašati. In mi tiste sprašujemo, zakaj je v tej naši
               družbi tako. Potem ne govorite, da vi delate vse ah in sploh, če pa ste na tistih
               pozicijah, kjer imate možnost odločati o tem. Lepo vas prosim, ne prenašajte
               odgovornosti iz sebe na tiste, ki s tem nič nimajo. Ne vpletajte zdravnikov, ki so
               pridni. To se mi zdi nenormalno.</p>
               <p>Iz ministrstva so govorili o akcijskem načrtu. Ni potrjen. Noben strateški cilj ni
               bil realiziran. Ustanovljen je bil projektni svet, ki mora sedaj realizirati prvi in
               drugi strateški cilj. Gospe in gospodje, kje je pa odgovornost tistih, ki tega niso
               naredili? In kdo so tisti, ki tega niso naredili, da ta dva strateška cilja nista
               bila dosežena? Zahtevam, da mi poveste imena in priimke ljudi, ki so odgovorni, da ta
               dva strateška cilja nista bila dosežena in da ste morali zato na Vladi imenovati
               projektni svet, da ta dva strateška cilja realizira. Zahtevam, da začnemo enkrat
               operirati pošteno, odgovorno in da pridejo tisti ljudje, ki tega niso naredili, pred
               nas in da so zato obsojeni. Glejte, ne morejo biti skriti nekje v ozadju, da se jih
               iz ene funkcije postavi na drugo funkcijo nekje v ozadju, v eno pisarno, pa tam
               vegetirajo, pa speče naprej svoje niti vlečejo in funkcionirajo kot mali bogovi. In
               to se dogaja v Univerzitetnem kliničnem centru Ljubljana. Veste, koliko je takih
               ljudi zaposlenih v Univerzitetnem kliničnem centru Ljubljana? To bi morali vi, ki ste
               na tistih ključnih pozicijah, vključno z gospodom Kopačem, sprejeti odgovornost, če
               je temu tako. Ker je temu tako. In takoj zbrisati, takoj morate oditi, skupaj z
               ministrico. Takoj morate oditi. Ker niste dovolj kompetentna oseba, da bi lahko to
               opravljali, ker ste bili na tak način tudi sprejet kot direktor UKC Ljubljana. Ker
               niste zagotavljali vsega tistega, kar je bilo potrebno, da ste lahko na tej poziciji.
               In jaz ne vem, kdo še stoji za vami in za to ozko skupino privilegirancev, da lahko
               počnete, kar vam pade na pamet in za nič ne odgovarjate. Nikoli ne boste za nič
               krivi. Kaj počenja ministrstvo, da vas skozi svet, ki ga ima, ker ima notri večino,
               ne zamenja? Kako dolgo? Se pravi, morajo preteči še dva, trije mandati, da vas bodo
               zamenjali? Ampak zaradi odgovornosti, ker svojega dela ne opravljate v skladu s
               tistim, kar bi morali opravljati. Vi pa ste rekli: <q>»Moramo zagotavljati kakovostno
               zdravstveno oskrbo.«</q> 80 % pacientov in slovenskih ljudi pa pravi, da temu ni tako.
               Jaz sem bil danes zjutraj, preden sem prišel sem, v enem izmed UKC-jev. Jaz vam samo
               povem nekaj: slabo ti postane. Če tam poslušaš, kako stvari tečejo, kako ljudi
               pošiljajo sem in tja in ljudje na koncu sploh ne vedo več, zakaj se gre. Enega
               pošiljajo gor, oni tja, oni tretji tja – glejte, to je zmešnjava, ki ne vzdrži več.
                   To ne vzdrži več,
               lepo vas prosim. In to ni normalno. Potem mi ne govorite, da je vse ah in sploh in da
               nihče za nič ni kriv. Te seje ne bi bilo, če bi bilo temu tako. Ne bi jo bilo. Ker ta
               seja ni politično sklicana. Seveda smo politični organ kot državnozborski poslanci,
               ampak so vse stranke tukaj prisotne. In niti ena stranka, vsaj do danes nisem slišal
               niti na prvi seji, ker sem poslušal zgoraj, nisem poslušal, da bi hvalila to
               ministrstvo in ministrico in vse tiste, ki ste na teh funkcijah, ker vas očitno nima
               zakaj. Vas nima zakaj, ker se stvari ne rešujejo na način kot bi bilo potrebno zato,
               da bi ljudje lahko imeli zaupanje v zdravstveni sistem. Ne rešujejo. To pa zaradi
               posameznikov, ne zaradi zdravnikov. Morda je tudi kateri od zdravnikov vpleten, pa
               sem prepričan, da tudi zagotovo je, ampak do sedaj praktično nihče ne odgovarja za
               nič. To ni prav. Lahko se pritožiš na ne vem kakšne instance in vedno ista zgodba.
               Nihče ni za nič kriv. In vi ste danes tukaj, skoraj vsi, govorili, da je vse super.
               Ne morem verjeti v kakšnem svetu vi ljudje živite. Tega res ne morem razumeti. In vsi
               pravite, da je vse v redu.</p>
               <p>Prepričan sem, da vam nekaterim, ki tukaj sedite gre izključno samo za privilegirane
               pozicije, ki vam omogočajo lagodno življenje na račun, da ne bom rekel koga. In to ni
               prav, ker noben ne odgovarja za nič. Če bi bila odgovornost resnično v ospredju in če
               bi ta Vlada, ki ima sedaj v tem trenutku možnost, ker postavi tiste odbore, ki
               odločajo o tem kaj se tam dogaja, ali pa v svete zavodov. Če bi ti ljudje ukrepali
               tako kot je potrebno, potem bi se stvari obrnile v drugo smer, ampak se ne. Tukaj
               mislim, da riba smrdi pri glavi in se nimamo kaj meniti, ker točno vemo od kje stvari
               gredo. Veste kam ciljam. Ciljam na ministrico z njeno ekipo. Ministrica je najbolj
               odgovorna za njeno ekipo. Zastonj niso bile proti njej vložene dve interpelacije in
               koalicija se je skoraj jokala od sile in pritiska, ker je morala ministrico podpreti
               na interpelacijah. Potem veste, da nekaj ne funkcionira, da nekaj ni v redu. In
               poslušam DeSUS in poslušam SD, non stop pripombe na ministrico. Niso zadovoljni z
               njenim delom in ne samo z njenim delom, tudi z ekipo ne na ministrstvu. In večini na
               ministrstvu, če boste šli gledati, mogoče je zamenjala štiri ali pet ljudi, da so
               spremenili svoje položaje, vsi ostali pa so ostali isti tam. Samo danes so tukaj,
               jutri so tam in imajo vse niti povezane. In dokler ne bomo teh niti porezali, bo
               tako. In isto je v Kliničnem centru Ljubljana. Vedno se postavi nekdo, s katerim
               lahko delajo kar jim paše in tistim, ki so ti ljudi postavili, da počenjajo kar jim
               pade na pamet. To ni dobro. To je škoda našemu sistemu.</p>
               <p>Da pa se sedaj vrnemo nazaj na to Pediatrično kliniko. Tukaj pa mislim, da ni kaj za
               dodati. Rešitve tam niso sprejete na pravi način in zdrahe se tam nadaljujejo, ne
               glede na to kaj vi pravite tukaj, da je vse v redu in da vse štima, vem pa, da temu
               ni tako zaradi tega, ker verjamem tistim, ki opozarjajo na nepravilnosti. Tudi tisti,
               je bilo vmes rečeno, da otrokom ni bila povzročena na Pediatrični kliniki, to je
               trdila gospa Pfeifer, edino kar je bilo, je bilo podaljšanje dobivanja zdravil itd.
               Sprašujem, gospa Pfeifer, kaj pa tisti otrok, ki je umrl? Kaj pa tisti otrok, ki je
               umrl? Počakajte, vas nobeden prej ni prekinjal. Kaj pa to? Da otrokom ni bila po vaši
               oceni povzročena nobena ne vem kakšna škoda. To ne razumem. Resnično ne razumem. Da
               je lahko zaradi zdravniške napake otrok umrl. In po tem ni bila po vaši oceni
               povzročena nobena škoda. Tako ste rekli, da ni bila povzročena neka velika škoda,
               razen daljše jemanje zdravil. Tako ste rekli, sem si dobesedno zapisal, da ste rekli,
               da ne bi kaj napačno trdil. Me zanima kaj ste s tem mislili in želim eksakten odgovor
               na to vprašanje. S tem
               bom počasi zaključil. Še enkrat povem. Ljudje, ki delajo škodo ali v zdravstvenem
               sistemu ali v Kliničnem centru so še vedno tam. To je temeljno in upravičeno
               vprašanje naših državljank in državljanov, ki se sprašujejo zakaj je temu tako. Zakaj
               je temu tako? Prepričan sem, da novinarji, tisti, ki so na tak ali drugačen način
               opozarjajo na to, da morajo delati to tudi v prihodnje. Morajo to delati in prav je.
               Slovenska javnost mora izvedeti za probleme, ki se dogajajo znotraj nas, da ne
               govorim o Kliničnem centru, ki je zelo zaprti sistem, ki iz njega izjemno težko dobiš
               kakršnokoli informacijo. Tisti, ki da kakršnokoli informacijo ven je na tnalu. To ni
               prav. Potem se mi ne soočimo na pravi način s problemom. Na pravi način se s
               problemom soočimo takrat, kar zvemo na tak ali drugačen način in to začnemo reševati.
               Reševati pa na način, da gremo vse stvari zapeljati v to smer, da pomagamo ustvariti
               pogoje za to, da lahko zdravniki na svojih področjih delajo kvalitetno, da imajo
               ustrezno opremo. To kar je bilo že velikokrat povedano, je pa dejstvo in da je tudi
               dovolj veliko število zdravnikov, da niso preobremenjeni. Tisti zdravniki, ki pa
               zaradi svojega osebnega ega ali pa interesa povzročajo škodo znotraj sistema, z njimi
               je pač treba urediti tako kot je potrebno. To lahko naredi samo vodstvo in noben
               drug. Noben poslanec, ministrica pa ima veliko možnost vplivati kdo je notri v teh
               svetih, ki odločajo kdo je direktor itd. Če nekdo to ni naredil, potem nimaš kaj
               čakati, potem bomo rabili še dobrih deset let, da bomo lahko zamenjali kakšnega
               direktorja ali pa skupino, ki je med seboj povezana, zato da drži celotni sistem pod
               kontrolo, da lahko presekamo te niti. In te niti je treba presekati. In to je na vas
               vseh, tudi tistih, ki ste sedaj prevzeli ali pa v začetku leta svoje funkcije. Vaša
               naloga je, da to naredite, da se bodo stvari spremenile in to velja tudi za
               Pediatrično kliniko. Še kako velja za Pediatrično kliniko. Hvala.</p>
            </sp>
            <sp xml:id="SDT7-OZZ-nujna-36-2017-11-08.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj ima besedo gospod Möderndorfer. Izvolite.</p>
            </sp>
            <sp xml:id="SDT7-OZZ-nujna-36-2017-11-08.sp16">

               <speaker>JANI (JANKO) MÖDERNDORFER (PS SMC):</speaker>

               <p>Dober dan vsem skupaj. Marsikaj je imel moj kolega Pojbič prav, ko je razpravljal v
               svoji razpravi, kar pa ne pomeni, da se z vsem strinjam, kar je razpravljal. Daleč od
               tega. Je pa res, da moram opozoriti na tisto najbolj bistveno. Mi smo politični organ
               in ko se enkrat politični organ začne tako pogovarjati s stroko pomeni, da je nekaj
               že mnogo pred tem šlo nekaj hudo narobe, da je sploh do tega prišlo, da mi danes
               tukaj sedimo in se pogovarjamo. Tudi si ne domišljam, da bomo danes kakšen problem
               rešili. Daleč od tega. Na tem odboru smo ničkolikokrat že razpravljali o teh stvareh.
               Nenazadnje že v prejšnjem mandatu smo razpravljali o teh stvareh. To se vleče kot
               jara kača in imamo problem, kar seveda govori o tem, da določeni organi preprosto
               niso odigrali svoje vloge in svoje funkcije. Dejstvo je – sem že velikokrat rekel, da
               Klinični center je postal prevelika institucija. Sam bi jo že zdavnaj razdelil. Ampak
               o tem danes ne bomo niti razpravljali. Je pa prav, da se ene stvari razčisti.</p>
               <p>Predsednica Zdravniške zbornice Slovenije je rekla okoli nadzora, kaj lahko oni lahko
               in kaj ne. Moram reči sicer, da Zdravniška zbornica je prepozno vstopila v to zgodbo.
               Pa ne govorim o tem mandatu, ki jo vodi ta predsednica, ampak bi mogli že mnogo prej
               stopiti v to zgodbo, pa ni. Mi vedno poslušamo te izgovore, da jih je premalo, da se
               med seboj poznajo, strokovnjake je težko dobiti. Najboljši pa je ta razlog, da
               običajno v svetu tega ne počnejo tistega, kar hočemo tukaj početi. To se mi zdi en
               tak poceni izgovor. Ločim samo eno stvar. Da poznamo upravni nadzor, poznamo finančni
               nadzor in poznamo strokovni nadzor. In strokovni nadzor se ve kdo ga opravlja in ve
               se kdo finančnega in kdo upravnega. Lahko se ga dela na pobudo, lahko se ga pa
               samostojno kot stroka odloči, da bo naredila nadzor. Zato ne rabi prav posebnega
               poziva za to, da tega ne naredi. Pa bom tukaj naredil piko, ker o stroki ne mislim
               govoriti, ker o stroki naj govorijo strokovnjaki.  Samo govorim kdaj se kakšen postopek lahko začne.</p>
               <p>Ta zgodba ne bo končana toliko časa, dokler ne bo strokovni nadzor dokončan v vseh
               pogledih, ne samo v enem primeru, ampak v celoti. To bo še trajalo. In toliko časa
               boste dajali možnost v zobe novinarjem, slovenski javnosti in nenazadnje politiki, da
               uporablja še svoje načine in metode kako vstopa zato, da lahko prezentira svoje
               stališča.</p>
               <p>Danes, današnja seja, ki je sklicana v zadnjem odstavku lepo piše, naslov je zelo
               jasen <q>»Kaotične razmere na otroški kardiologije v UKC Ljubljana«</q>. Ne niste vi
               problem. Problem je odgovornost in stanje v našem zdravstvu nosi tako ministrica kot
               tudi predsednik Vlade Miro Cerar. Upam, da vam je jasno o čem govorim. Mi bomo danes
               to uporabljali, tako kot so nekateri zlorabili problem na Pediatrični kliniki, bodo
               sedaj nekateri problem Pediatrične klinike uporabili za to, da bodo obračunavali z
               ministrico in s predsednikom Vlade. Zato mi je žal, da moramo sploh na ta način
               razpravljati.</p>
               <p>Moram reči, da gospa dr. Anamarija Meglič je imela sicer krasen uvod. In če bi ga
               pred 20 leti slišal, bi obmolknil. Danes pa ne bom. To kar ste rekli sicer drži,
               ampak vprašati se morate zakaj pravzaprav danes tu sedimo in se moramo pogovarjati o
               teh stvareh. Zaradi tega ker je nekdo v UKC sprožil minirano bombo, ki se je začela
               valiti po nepotrebnem in je začela smetiti kompletno vse. Zaradi parih posameznikov
               je danes pošprican celotni UKC, vso zdravstveno osebje in vsi ste zanič. Tako misli
               slovenska javnost. Novinarji opravljajo samo svojo nalogo. Ne se zgovarjati na
               novinarje, da hočejo to zlorabiti. Oni pač opravljajo svojo nalogo in bi jo v vsakem
               primeru. Jutri bodo mene na kol pribili, pojutrišnjem mojo kolegico, čez tri dni pa
               še koga drugega. Mi smo se odločili, da živimo v demokratičnem sistemu in kot enkrat
               ti Pandorino skrinjico odpreš in ko pustiš, da duh uleti ven, ga ne moreš več ujeti
               in ga spraviti nazaj noter. Oprostite, ampak da se je odprl ta duh in šel iz
               skrinjice, ste naredili na pediatriji sami. Tam je ušel duh ven. Vodstvo ga pa ni
               znalo obvladovati. Še več. Prililo je olje na ogenj, zato da je začelo kuriti in
               goreti na vse strani. Ni domače naloge opravil niti Svet zavoda Kliničnega centra, ki
               bi moral razrešiti že zdavnaj to vodstvo. Pa ga ni. Zato je sedaj odstopil predsednik
               Sveta zavoda. Dajmo si naliti čistega vina. Stvari so jasne kot beli dan in vsi
               znotraj te agonije, veste mene bolijo že ušesa ko mi nekdo reče za otroke gre. Saj
               gre za otroke, ampak ne se skrivati za otroki. To gre meni na živce. In iz tega
               razloga imamo mi danes problem. Pred slovensko javnostjo in s temi kamerami se moramo
               tukaj spet ukvarjati s problemom in ustvarjati vtis, da je nekaj hudo narobe.</p>
               <p>Sam sem eden tistih, ki non stop ponavljam in sem prepričan, da v Kliničnem centru v
               glavnem delati dobro. Ampak to lahko ponavljam vsako minuto, ne pomaga nič, če to vi
               sami zanikate. Počistite pred svojim pragom.</p>
               <p>Kar se tiče vodstva Kliničnega centra. Gospa strokovna direktorica, brez zamere, vas
               bi najprej razrešil. Najprej bi vas razrešil. Razrešil bi vas pa zato, ker bi morali
               kot strokovna direktorica poskrbeti, da najprej v miru razčistite stvari, ne pa da
               hodite ven v medije in razpravljate kdo je umrl in kdo ni umrl in na kakšen način je
               umrl in kdo je kriv za to itd.. Oprostite, to se ne dela na ta način. Vi ste naredili
               nekaj, kar v demokraciji ne velja. Še nekdo, preden mu je bila dokazana krivda, ste
               ga vi že sežigali na grmadi. In na koncu, ko enkrat to naredite ali mislite, da bodo
               prizadeti ostali indiferentni. Branili se bodo na vse meje in bodo uporabljali iste
               vatle in ista orodja. Šli bodo zopet v medije. In potem kar naenkrat imamo
               nadaljevanko, ki se ji reče Pediatrična klinika. Oprostite, ampak slovenska javnost
               ne loči med kardiokirurgijo, kardiologijo. Ne vedo kaj sodi pod Pediatrično kliniko
               in kaj sodi in je del kirurške klinike. Oprostite, tega ne ločijo. Oni imajo doktor,
               otrok, bolezen, problem, starši.  In niti niso dolžni tega razumeti in tega razlikovati. Ampak nekdo je
               zakuhal zgodbo in oprostite, šlo je za osebni ego in napuh posameznikov. In zaradi
               tega, še enkrat ponavljam, trpi vaša kompletna stroka, starši zaskrbljeni po
               nepotrebnem in potem se dogaja to, da pridete vi in poveste, če se mi zavedamo kako
               vi doživljate svoj poklic in kaj vse se dogaja. Mi to vemo. Samo morate to doma
               razčistiti, ne tukaj.</p>
               <p>Problem tega današnjega sestanka pa je, da bomo sedaj vaš problem uporabili za
               probleme političnega tekmovanja pol leta pred volitvami. In to je spet nekomu prav
               prišlo. Zato sem rekel, da danes nobenega problema ne bomo rešili.</p>
               <p>Nekaj dobrega smo naredili, je rekla strokovna direktorica, za mlade ljudi oziroma za
               otroke, za starše, odkrili smo stare diagnoze, ki so bile napačne in sedaj hvala bogu
               imajo vsaj pravo terapijo, ta prave diagnoze itd.. Ne bom šel v podrobnosti, ampak s
               takimi stavki prihajati ve, ko pravzaprav nimam enega medijskega pozitivnega učinka
               in odziva in ko je pravzaprav problem in ne bom pozabil vašega prvega nastopa v
               medijih, ker v moji poslanski skupini in moja napoved je bila, da vas opozarjam, da
               zaradi te izjave se bomo sedaj nadaljnje dve leti ukvarjali samo še s tem problemov v
               Kliničnem centru kot da je to glavni srž problema vsega zla, ki ga ima UKC itd. V
               UKC-ju pa vemo, da je ogromno dobrih zgodb. Vse kar se boste lahko podpisali pod
               svojo kariero je to, da ste bila strokovna direktorica, vse ostalo pa ne bo vredno
               omenjati. Pa vas ne poznam, niti nimam slabega mnenja o vam, ampak govorim to, kar
               vidim od zunaj.</p>
               <p>Za vas imam eno vprašanje, če boste prišla do besede. Z dopolnitvijo vašega stališča
               mi povejte, v redu sedaj vodite začasno, ker so vas potrdili sodelavci. Kdo pa vodi
               sedaj ta oddelek? Boste prišli do besede, ne morete še. Kdo vodi sedaj ta oddelek.
               Kakor vem je gospod Veselko odstopil. Kdo sedaj to vodi? Ali ne? Jaz spremljam od
               zunaj. To so problemi, s katerimi se mi danes na tem odboru ne bomo ukvarjali, ker to
               ni naša pristojnost niti naloga. To je pristojnost vodstva UKC. Tam morajo ta problem
               rešiti. Problem je in še enkrat vam ponavljam, ker danes se politično že zlorablja
               vaš problem in zato se je danes nekonsistentno karkoli pogovarjati o tej temi. Ve se
               kdo ima nalogo kaj narediti in kdo ne.</p>
               <p>Brez zamere, generalni direktor Kliničnega centra, razen to, da je povedal dva stavka
               iz vizije UKC iz programa, ki ga zna vsak prebrati iz poročila, pravzaprav ni povedal
               nič. Tako da včasih ne vem ali ste senca strokovne direktorice ali ne vem kaj, ampak
               žal. S tistim, kar slišim od vas, niti ne vem, da vodite Klinični center. Ampak prav,
               spet nisem tisti, ki bi lahko imel pristojnost, da kaj naredim. Vam pa povem, če bi
               bil še član Sveta Kliničnega centra, ker sem bil in poznam način dela UKC-ja in ga
               zelo dobro poznam, vi ne bi bil več direktor. Naredil bi vse, da bi prepričal člane
               sveta, da bi vas razrešijo. Argumentov je pa več in to na podlagi zakonskih podlag.
               Vsaj trije so razlogi zakaj ne morete biti več direktor. Če ne veste si poglejte
               zakon o javnih zavodih, pa boste videli tam razloge, katere bi moral Svet zavoda že
               zdavnaj upoštevati, pa jih ni.</p>
               <p>Strokovna direktorica ima boljši izhod, ker ima za seboj strokovni svet, ki ji je dal
               soglasno podporo,  za
               katero moram reči, da so ji naredili medvedjo uslugo, njej in sebi in vsem svojim
               kolegom, ampak to je odločite sveta, da ji je dal podporo, soglasno in tukaj je
               kljukica, nimaš kaj narediti. Če smo v demokraciji in če je bil sklep sveta kakršen
               je bil – da bo počakal na to mnenje. Ja, jaz bi zamenjal vse.</p>
            </sp>
            <sp xml:id="SDT7-OZZ-nujna-36-2017-11-08.sp17">

               <speaker>PREDSEDNIK TOMAŽ GANAR:</speaker>

               <p>Ja, hvala.</p>
               <p>Naslednja ima besedo magistra …</p>
               <p>Kot predlagatelj ja. Jernej Vrtovec.</p>
            </sp>
            <sp xml:id="SDT7-OZZ-nujna-36-2017-11-08.sp18">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Dolžan sem še pokomentirati stvari za nazaj, ki ste jih hvala vam predstavili.
               Najprej gospa državna sekretarka je dejala: <q>»Mi nočemo kadrovati.«</q> Žal, Vlada mora
               kadrovati. In ste kadrovali in imate priložnost, da še kadrujete. To je vaša
               dolžnost. Tako pač je. Te odgovornosti se ne smete otepati. Namreč glejte, tudi v
               privatni firmi pač, če se z nekom ne strinjaš, se pač zamenja vodstvo. Tako počne
               Vlada na številnih nivojih.</p>
               <p>Rad bi omenil zelo tudi čustven nastop gospe iz pediatrične klinike. Veste, jaz sem
               bil enkrat v eni taki situaciji lansko leto. Težko je tudi na drugi strani, ko si
               politik in javno izpostavljena oseba, ko prihajajo starši otrok, ki ti otroci se
               zdravijo se na Pediatrični kliniki. Zelo, lani je bil en takšen primer. Mislim, da
               leto dni nazaj. Starši vsi prizadeti in pridejo prositi za pomoč. In rečejo starši
               prizadeti, da tam se ne da nič narediti. Problem so medsebojni odnosi. S tem sem bil
               soočen lansko leto decembra meseca. Pa ne bom izpostavljal primera, ki ni v redu, vem
               pa, da ta punčka še danes živi. Kljub vsemu. V tisti situaciji sem začutil eno tako,
               pa ne osebno stisko ampak stisko celotnega sistema. Ali je to normalno? Ne, to ni
               normalno in jaz vem, da se določeno osebje Pediatrične klinike trudi ampak verjamem
               pa staršem, ko to rečejo, ki so prizadeti. Zaradi neurejenih razmer. To je bilo
               lansko leto. To je bilo lansko leto. Pa mislim, da je stvar že res eno leto dni nazaj
               stara in da je nima smisla postavljati v ospredje.</p>
               <p>Gospa strokovna direktorica je govorila, da od 12. meseca, se pravi decembra meseca
               2016 naprej je stanje boljše. Jaz upam. Ampak a veste kaj vam povem? Da so nam enako
               govorili leta 2015. Ali pa leta 2014. So nam enako govorili. In saj ta problem zaradi
               katerega je danes seja – smrt 37 dni tudi 2015 leta zgodba. Ja to je prišlo zdaj ven.
               Kaj pa mi vemo kaj bo prišlo čez dve leti ven, da se je v tem obdobju dogajalo? A
               mislite, da na drugi strani je zaupanje, da lahko verjamemo vsemu temu? Jaz vam
               zaupan, ampak sem bil pa že večkrat razočaran iz enega drugega vodstva recimo. Te
               stvari se ponavljajo iz obdobja v obdobje. Leta 2014 so nam enako govorili. In smo
               takrat tudi na naš predlog sklicevali sejo.</p>
               <p>Da je to politična seja, to ni res. Če bi bila politična seja, gospod Möderndorfer je
               šel že ven, jaz ga poslušam kot ga lahko no, ampak da to ni politična seja smo mi
               dokazali, ker jo danes že tretjič sklicujejo, tudi prvič štiri leta do volitev, kar
               je bilo takoj v tem mandatu, ko sem bil jaz pobudnik te seje. Lansko leto tudi, pa je
               bilo eno leto do konca mandata. Tako da ne gre za politični problem, ampak gre za
               problem resnično no, da se stvari rešijo. Jaz lahko danes grem z veseljem domov, da
               sem nekaj naredil kljukico in dobil zagotovilo od strokovne direktorice, da ni tam
               problem. Bom pa zelo razočaran, če pride spet neka zgodba ven, da problem je. In
               recimo medijska poročanja, jaz kljub vsemu veste lahko razumem medije, razumem tudi
               različne spine, karkoli, ampak  če pa lažejo pa jih dajte demantirati. Ampak v tem
               primeru na podlagi vseh zapisov, ki so se zgodili, na podlagi odstopov, ki so se
               zgodili, v tem primeru <stage>/ nerazumljivo/</stage>. Res pa je, gre za dve leti star problem, ki
               pa je zdaj prišel v javnost. In kaj je dejala predsednica Zdravniške zbornice? <q>»Sram
               jih bodi,«</q> ste dejali gospa Čebašek Travnik. Da zelo neodgovorno s strani vodstva
               UKC. Vodstvo UKC bi moralo narediti vse, da se analiza naredi takoj po internih
               pravilih. Zdaj pa dve leti po tem dogodku pogovarjamo o stvareh. In danes smo leta
               2017 in morda bomo se leta 2019, ko morda mene več tukaj ne bo, pa ne vas tam, eni
               drugi ljudje pogovarjali o tem kaj se je zgodilo leta 2017. Tukaj je problem tudi
               tega zaupanja, kajti obljub na eni in drugi strani je bilo v preteklosti danih že
               preveč. In tukaj med nami je tudi kakšen bivši minister, ki lahko to zagotovo potrdi.
               Tako da, jaz si želim tukaj konsistentne razprave, predvsem pa, da ne predlagamo
               odgovornosti na druge, ampak da pridemo do rešitev, do rešitev, da se ne bomo iz leta
               v leto sestajali zaradi tega, ker pridejo v javnost ne glede na vodstvo UKC
               upravičeno pride v javnost neke nepravilnosti in dogodki, ki jih lahko razumemo ne za
               zdravniške napake, ampak <q>»šlamparije«</q>. To boli in na drugi strani tudi jaz sem bil
               enkrat v taki situaciji, ko pridejo starši dobesedno s solznimi očmi do tebe in
               rečejo: <q>»Imamo problem. Ali imate kakšne možnosti, ker ste slučajno v enem odboru za
               zdravstvo?«</q> In zlasti poslanci, ki imamo mlajše otroke, smo do tega zagotovo bolj
               dovzetni in zaradi tega morda potem tudi skličemo kakšno sejo, se o tem lažje
               pogovarjamo.</p>
            </sp>
            <sp xml:id="SDT7-OZZ-nujna-36-2017-11-08.sp19">

               <speaker>PREDSEDNIK TOMAŽ GANAR:</speaker>

               <p>Hvala lepa.</p>
               <p>Mag. Alenka Bratušek in z njo Matej Tonin.</p>
            </sp>
            <sp xml:id="SDT7-OZZ-nujna-36-2017-11-08.sp20">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in lep pozdrav še v mojem imenu!</p>
               <p>Državna sekretarka, če ste prej dobro poslušali kolega v svet zavoda pa bo vse
               rešeno. Tako sem ga jaz razumela. Res je, ta seja danes na žalost ne bo prav nič
               spremenila. Mogoče kakšno stvar še nekoliko poslabšala. Ampak dejstvo je, da politiki
               so in smo odgovorni za situacijo v državi in se ne strinjam s predlagateljem, ker v
               Državnem zboru je vse kar se dogaja politično in politika je odgovorna za stanje v
               državi. In ministrica je odgovorna za situacijo v zdravstvu in predsednik Vlade je
               odgovoren za situacijo v zdravstvu. To je dejstvo. Od tega nihče ne bo mogle
               ubežati.</p>
               <p>Seveda je fino biti odgovoren za nekaj kar je lepo, pa malo manj fino za nekaj kar ni
               lepo. Ampak Vlada je odgovorna. Vodstvo UKC je odgovorno po zakonu, za to kar se tam
               dogaja je jasno navedeno objektivna in politična odgovornost pa je na ministrici in
               na tej Vladi. In jaz sem prepričana, to sem do sedaj že tolikokrat povedala, pa bom
               danes tudi, da se s to ministrico in to Vlado ne bo nič spremenilo. Tako da čim prej
               bo tega mandata konec, tem bolje bo za bolnike in zdravstvo v naši državi. Na žalost
               tudi ta seja po mojem ne bo prav nič spremenila. Mi lahko sprejmemo sklep, ki ga je
               sedaj celo koalicija dala na mizo. To je, da nam Ministrstvo za zdravje v roku enega
               meseca poroča kaj bo naredilo. To bo sklep, ki bo sprejet. Stvari bodo šle pa naprej.
               Predlagatelj je predlagal tri mesece, če se ne motim. Oni so zdaj populistično šli še
               en korak naprej, naj to ministrstvo naredi v enem mesecu. Jaz lahko predlagam zdaj,
               da naj naredi v 15 dneh, ampak to ne bo rešitev.</p>
               <p>Gospa Meglič ja, biti zdravnik zame ni poklic. Zame je to poslanstvo. Ni vas veliko,
               ki ste ta poklic sposobni opravljati. Neskončno težak. In jaz si ne predstavljam, ne,
               si ne predstavljam kaj pomeni imeti bolnega, hudo bolnega otroka.  Imam dva otroka, brez večjih težav.
               Ampak vam povem, da ko sta bila majna, sem že samo ob povišani temperaturi sedela
               zraven in me je bolelo srce. Ja, ne znamo si predstavljati. Jaz vem, da verjetno tudi
               vam na tisti strani, ne samo ni lahko, je težko. Je težko in tisti otroci so takrat
               odvisni od vaše pomoči. Ampak razumeti pa morate ali pa takole: Ne moremo razumeti
               bolečine staršev, ki jim otrok umre. Ne moremo. Ni ga. Tisti, ki imamo neskončno
               srečo, da se nam to ni zgodilo. In poslušati razprave preko medijev in to ne
               novinarjev ampak zdravnikov, jaz ne vem, jaz sem se sama neštetokrat vprašala kaj bi
               jaz naredila, če bi bil to moj otrok. Jaz res ne najdem odgovora. Ampak to se je
               dogajalo v Kliničnem centru. Razprave preko medijev o tem ali je bilo danih 20
               diagnoz napačnih na eni strani in na drugi strani obtožba: <q>»Ja tudi ta jih je dal
               15.«</q> In hkrati poslušati, da je zaradi teh napačnih diagnoz tudi majhen otrok,
               otroček, dojenček umrl. To je nedopustno in takšne stvari se ne smejo dogajati. In
               tukaj bi morali znati stopiti skupaj najprej znotraj Univerzitetnega kliničnega
               centra, to rešiti za zaprtimi vrati, v sodelovanju z Ministrstvom za zdravje. In tega
               na žalost ni. Mi tukaj lahko govorimo dneve in noči pa se stvar ne bo spremenila. Vi
               nas lahko prepričujete, da je vse dobro in lahko je danes res vse dobro. Jaz si želim
               in upam, da ne bomo res čez kakšno leto spet poslušali napak, ampak nedopustno je, da
               se je to zgodilo. Nedopustno. Zato, da ste, zdaj bom kar tako rekla, da ste zdravniki
               diskreditirali drug drugega, ste bili pripravljeni operirati v medijih s podatki, ki
               nikoli ne bi smeli priti v javnost. Po moje. In to je narobe. Za piko na i se pa
               potem vključi še ministrica, ki takoj zahteva odstope, potem pa eno leto ne naredi
               nič. In kako naj ljudje v to zaupajo? Pa tudi jaz sem prepričana, da je UKC
               institucija, ki si zasluži zaupanje in mislim, da bi vsi politiki, ki danes tukaj
               sedimo to morali povedati. Ker mi drugega nimamo v naši državi. Če bomo mi tisti, ki
               bomo sejali nezaupanje v to, potem bo to res razpad zdravstvenega sistema.</p>
               <p>Jaz si želim, res želim, ne sklep, da nam Ministrstvo v zdravje v enem mesecu poroča
               kako in kaj, ker tega ne bo, želim si, da Ministrstvo v zdravje v čim krajšem času
               dobi novo vodstvo. Verjetno bo treba čakati na volitve, ampak da dobi kompetentno
               osebo, ki bo vedela kaj je potrebno narediti in to tudi naredila. Na vas vse skupaj
               pa apeliram, da res stvari rešujete tako kot se jih rešuje – v dobro bolnikov.</p>
            </sp>
            <sp xml:id="SDT7-OZZ-nujna-36-2017-11-08.sp21">

               <speaker>PREDSEDNIK TOMAŽ GANAR:</speaker>

               <p>Hvala lepa.</p>
               <p>Gospod Matej Tonin, za njim sem jaz.</p>
            </sp>
            <sp xml:id="SDT7-OZZ-nujna-36-2017-11-08.sp22">

               <speaker>MAG. MATEJ TONIN (PS NSi):</speaker>

               <p>Predsednik hvala lepa.</p>
               <p>Dober večer vsem skupaj!</p>
               <p>Jaz sem vedno do zdravnikov gojil neko strahospoštovanje. Vedno so se mi zdeli nekaj
               posebnega in sem jih spoštoval. Meni se je zdela ali pa se mi še zdaj zdi njihova
               Hipokratova prisega nekaj svetega. Moram pa priznati, da je ta slika začela bledeti,
               po tistem času, ko so v času mojega prvega mandata hodili do mene različni starši. To
               je bilo obdobje, ko je v Sloveniji še operiral dr. Mišali, najverjetneje se ga
               spomnite in imeli smo dve skupini staršev – ena skupina je podpirala dr. Mišalija,
               druga skupina ne – in seveda poslanci smo bili s tem soočeni, svoje zgodbe so nam
               predstavljali eni in drugi. Hočeš nočeš, tako kot je že moj poslanski kolega Vrtovec
               rekel, tisti, ki imamo majne otroke smo do teh stvari zelo dovzetni. Ko si, jaz se
               strinjam z gospod, da vsakdo, ki mora iti na pediatrijo, tudi sam sem nekoč tam bil,
               da tisti starši zagotovo niso veseli ali pa da bi bili v nekem veselem pričakovanju
               ali pa razpoloženju in da so v posebnem stanju že tako ali tako.  Seveda pa, če imaš majhne otroke in
               ko si začneš na nek način predstavljati kaj bi to pomenilo, če bi šlo za tvojega
               otroka, potem se v to zgodbo mnogo lažje vživiš in tudi razumeš tiste starše, ki so
               hodili do nas. No in zame je bilo takrat eno ogromno razočaranje, ker nisem mogel
               verjeti, da je v tem delu takšna gniloba. Kar uporabil bom izraz gniloba, ker človek
               težko verjame, da so se med zdravniki lahko odvijale takšne intrige, napuh in
               tekmovalnost in to na plečih otrok. To je tista stvar, ki te najbolj prizadene. Tudi
               nekaj je bilo v tem smislu danes povedanega, kako je bilo že rečeno? O spopadu starih
               in mladih sil.</p>
               <p>Novih sil. Jaz ne bom šel v detajle, ker tukaj tisti kolegi, ki so očitali, da je ta
               današnja seja brez zvezna, čeprav so si sami vzeli kar precejšnjo količino časa, da
               so te stvari pojasnjevali, jaz bom mnogo krajši, ker bi se rad samo bistva dotaknil
               in to si bom drznil reči, da te stvari kar dosti dobro poznam, ker me je ta stvar
               toliko <q>»zintegrirala«</q>, mislim intrigirala, da sem se sam dobil s temi zdravniki in
               poslušal njihovo zgodbo in na koncu prišel do istega zaključka, to kar so že starši
               govorili – intrige, napuh, tekmovalnost med zdravniki, da zdravniki med seboj so
               ljubosumni, kdo je več pri operacijah, kdo več operira, kdo manj operira, kdo je
               boljši, kdo je slabši. Problem pri teh stvareh pa je, da za tovrstne operacije
               potrebujemo pa seveda visoko usposobljene in pa specializirane zdravnike,
               usposabljanje katerih traja zelo, zelo, zelo dolgo in problem imamo, če se ti
               zdravniki na poti do tega statusa skregajo med seboj ali pa če ti še kdo odide. Potem
               kar na enkrat vržeš vso delo, ki si ga v njih vlagal, stran. No ampak zdaj pa se vi
               tudi stroka poskušate vživeti v naše poslansko delo in spremljate situacijo. Zdaj
               imate tukaj tri variante. Prva varianta je, da je domača stroka sprta in tekmovalna,
               druga varianta je, da za tuje zdravnike, ki jih vabimo v Slovenijo je en kup
               birokratskih ovir, in tretja stvar je, da bi naše otroke vozili v tujino nismo
               zainteresirani oziroma zavarovalnica ne vidi te možnosti kot najbolj primerne. Tri
               možnosti in mislim, da je dolžnost nas poslancev, da se sprašujemo in vprašamo kakšna
               je zdaj vizija ministrice, pa tudi Vlade same. Kako bo zdaj ta problem rešila, če
               imamo tri slabe variante in nobena ni rešitev. Zdaj je Vlada sprejela nek sklep, tak
               administrativen, da zahteva ustanovitev nekega centra, ki se bo s temi stvarmi
               ukvarjal. Gospod odkimava.</p>
               <p>Svet zavoda. Se opravičujem. Hvala ker ste me popravili. Zame je bilo bistveno, da je
               bil sprejet sklep, da se bo v ustanovitev tega centra šlo. Ampak jaz mislim, da smo
               pred istimi težavami kot smo bili pred sprejemom tega sklepa. Domača stroka skregana.
               Za tujce nismo odpravili ovir. V tujino otrok nočemo voziti, kar je tudi ta sklep v
               tem smislu nas napeljuje. In zdaj vi meni povejte, vi meni povejte stroka kje je zdaj
               rešitev? V čem je zdaj rešitev? Jaz moram priznati, da jaz rešitve v sedanji
               situaciji kot jo pelje sedanja ministrica, ne vidim. Na podlagi tistega kar poznam
               danes. Zame je rešitev dokler se strasti doma ne umirijo in ne poležejo in dokler ne
               mine pet, sedem, morda tudi deset let, da novo generacijo zdravnikov usposobimo za
               tovrstne stvari, potem se je treba opreti na tujce, ker jim je treba odpraviti vse
               birokratske ovire, pa ne vidim nobenih silnih ukrepov ali pa naporov, da bi Vlada to
               počela, ali pa skleniti pogodbo z nekim dobrim, kvalitetnim, tujim centrom, da bomo
               naše male bolnike v te centre vozili. Ampak ne za zadnjo, ne za predzadnjo varianto
               Vlada ne dela. Torej dajte mi razložiti kakšna je zdaj rešitev.  In jaz mislim, da če bom kaj izvedel od
               tega današnjega sestanka, pa tega današnjega odbora, potem je ta odbor zame izpolnil
               pričakovanja in smo morda tudi Vlado spodbudili ali pa stroko spodbudili, da bolj kot
               o intrigah razmišlja o rešitvah.</p>
            </sp>
            <sp xml:id="SDT7-OZZ-nujna-36-2017-11-08.sp23">

               <speaker>PREDSEDNIK TOMAŽ GANAR:</speaker>

               <p>Hvala lepa.</p>
               <p>Samo par besed bom jaz. Zdaj seveda jaz trdno verjamem, da vam ni vseeno seveda kaj
               se dogaja v zvezi z zdravljenjem na Kliničnem centru ali pa konkretno na pediatrični
               kliniki in da se v resnici trudite seveda zato, da bi ti otroci bili deležni čim
               boljšega zdravljenja. Ne morem si predstavljati seveda, da bi bilo drugače. Kot
               zdravnik ne. Po drugi strani pa tukaj večina vas iz Kliničnega centra, razen
               direktorja, niste samo zdravniki, ampak ste tisti, ki ste odgovorni za organizacijo
               dela, za razmere, za pravilne postopke in za vse kar se v zvezi s tem dogaja. Tu se
               mi glede na to, da se ta problem dela, čeprav malo mešamo seveda začele so se težave
               v kombinaciji med kliniko in Pediatrično kliniko in Kardiovaskularno, zdaj govorimo o
               kardiologiji na Pediatriji, ampak kljub vsemu so udeleženci pa akterji te zgodbe bolj
               ali manj enaki oziroma isti. V resnici se je zadeva začela že pet let nazaj, prišla
               je iz Kliničnega centra in danes še vedno razpravljamo o tem. Kar pomeni, da nekje, v
               neki fazi nekdo pravih odločitev seveda ni sprejemal, pa nočem tukaj ali je bila to
               politika ali ste bili vi, tudi nekateri ste se zamenjali, tudi na Kliničnem centru,
               ampak kljub vsemu meni se zdi kot prvo pod črto seveda nesprejemljivo, da se po petih
               letih pogovarjamo bolj ali manj o isti stvari in istih ljudeh, ki so bili del
               problema. Seveda se mi takoj za tem poraja vprašanje, da ste odlični strokovnjaki
               brez dvoma, na drugi strani pa če ste pripravljeni v tem seveda tudi na resnejše
               poteze, ki so verjetno potrebne. Ali so bile narejene ali ne, o tem ne vem kaj prav
               dosti, ampak verjetno je treba nekje ostro zadevo zarezati, prekiniti, da se začne
               delati drugače. Tako običajno pač je, če se problemov ne da reševati in če nekdo
               problemov ne zna reševati in ne postavi pravih rešitev, čisto v enih drugih službah
               pravijo, da če ne znaš rešiti problema, potem pač postaneš del problema in če si del
               problema seveda je treba zadeve v tem primeru z ministrstva reševati. S tem pa, da se
               je treba zavedati, da ministrstvo vam seveda vam kot strokovnjakom na tem področju
               pač ne more rešitev dajati. Ministrstvo lahko zamenja generalnega direktorja, lahko
               vpliva na menjavo strokovne direktorice, pa še vedno to ni rešitev, samo to, da bo
               nekdo drug, ki bo morda našel pravo pot, če je ne boste vi.</p>
               <p>Zdaj vi zagotavljate, da ste jo našli. Ja jaz tudi tukaj bi iz dajmo reči nerodne
               razprave v začetku težko sklepal, da ste jo v resnici našli. Pravo rešitev. Jaz sem
               poslušal enaka zagotovila, ko sem jaz bil minister. Da je vse super, da presegamo
               rezultate najboljših in tako naprej in je bilo to tudi v tistem poročilu v nadzoru,
               ki sem ga jaz takrat zahteval, ker nisem bil ravno prepričan, da to drži, potem tudi
               omenjeno, da je bilo dejansko Ministrstvo za zdravje s tem zavajamo. Danes seveda
               trdite enako. Morda imate prav. Jaz upam, da imate. Ne vem pa, če znate prepričati,
               da ste res naredili vse. Vsaj teh podatkov mi nismo dobili, pa očitno tudi
               ministrstvo ne, da pa čisto vse ne gre tako kot bi moralo iti, pa je še enkrat, je
               dejstvo, da po petih letih ponovno in še vedno razpravljamo o teh rečeh.</p>
               <p>Meni je popolnoma jasno kot zdravniku in verjetno tudi ostalim, ni treba, da si
               zdravnik, da se pač napake dogajajo vedno in povsod. Na žalost. Pa čeprav je naše
               delo tukaj bistveno bolj občutljivo. Še posebej, ko imamo  opravka s populacijo otrok, kjer je še
               neprimerno težje. To pediatri, sami veste najbolje, ko imaš zraven starše, koliko in
               kaj vse moraš narediti, da pridobiš zaupanje teh staršev. Ravno na tem področju se mi
               zdi, da za tem, kot sem omenil v uvodu, ni pametna taktika. Omenjalo se je seveda
               medijski pogrom in napade s te strani. Tudi jaz mislim… Medijsko je postala zgodba
               aktualna, potem ko ste v UKC-ju začeli o tem razpravljati. Po svoje je tudi prav na
               nek način, da je aktualna, ker se bojo zato zadeve verjetno tudi spremenile, čeprav
               se predolgo niso. Ampak problem jaz vidim, če se napake ponavljajo, ne če se zgodijo.
               Če pa se napake ponavljajo, mislim, da je dr. Robida že rekel, da je večina
               odgovornosti za te napake sistemske narave, ne pa pri posameznem zdravniku, ker
               varovalke niso ustrezne, ustrezni postopki in vse ostalo izpeljano. In tu bi jaz rad
               od vas ali pa tudi verjetno ministrstvo rabi dovolj trdne argumente, kaj je bilo
               narejeno, kaj se je spremenilo v resnici v sistemu samem, da do tega ne bo prihajalo
               in da vam bodo prvo zaupali starši teh otrok. A mi zaupamo? Ne vem. Večina, jaz malo
               bolj poznam, večina seveda tukaj mojih kolegov ni iz področja zdravstva, pa lahko
               vzamejo ali pa ne vzamejo. To, kar pravite. Ampak vi morate dobiti ravno zaupanje
               tistih, ki zdravstva ne poznajo. Staršev teh otrok. In tu bi morali biti mediji vaš
               zaveznik in tega se morate zavedate, da morate imeti medije z vašimi odločnimi ukrepi
               na svoji strani, ker brez tega boste tudi starše težko prepričali. Posamezne že
               mogoče z vašim delom, navzven pa težje, glede na to, da je ugled lahko zelo hitro
               izgubit in ga zelo težko nazaj dobit. Še posebej ne, če se leta in leta ukvarjaš z
               enim vprašanjem, ki bi moralo že zdavnaj iz dnevnega reda. In ministrstvo bo pač
               seveda prisiljeno vleči določene poteze. Mi pričakujemo od ministrstva in bomo tudi
               predlagali tak sklep, da dejansko v enem mesecu pripravi ukrepe, predloge, kaj se je
               zgodilo, seveda v sodelovanju z vami, ker jih samo ne more pripraviti, ker
               strokovnjakov za to enostavno nima, in potem bo seveda ocenilo, ali je bilo to
               uspešno ali ni bilo. Glede na to, da veste, da gre zares in da je bil v ozadju
               banalen in najmanj dopusten razlog za vsa dogajanja, to si upam reči in tudi iz
               poročila je izhajalo, slabi odnosi, čeprav ste povedali, da so zdaj homogeni odnosi.
               Čeprav lahko… Čeprav dva, ki sta se kot pes in mačka gledala, se verjetno tudi po
               enem letu ne gledata bistveno bolj prijazno. Upam pa, da so toliko bolj odgovorni in
               profesionalni, da je služba eno, da hodiš z nekom popoldne na kavo in se dobivaš, je
               pa čisto drugega. Ampak to se je dogajalo. To je pač dejstvo. To je bilo ugotovljeno.
               Če ste rešili ta del problema, v resnici, potem verjamem, da ste naredili velik,
               velik korak naprej. Če to drži. Če pa seveda ne drži, potem bomo pa imeli verjetno ne
               tretje, ne četrte, ampak še kakšno sejo na to temo, česar si ne želim. Res ne. Ker
               mislim, da si tudi UKC, pa tudi Pediatrična klinika, pa posamezniki, ki tam delajo,
               dejansko ne zaslužijo tega, da ne govorim o starših teh otrok in o samih otrocih, ki
               pač morajo biti deležni v vrhunski ustanovi vrhunskega zdravljenja in jaz sem tudi
               prepričan, da ga v veliki večini primerov seveda dobijo.</p>
               <p>Tako da, odgovori, ne glede na to, kaj bo ministrstvo naredilo z dvema najbolj
               odgovornima za to, ne vem, ampak rešitev je pa v vaših rokah. Strokovni svet,
               strokovna direktorica Pediatrične klinike… Seveda, če govorimo še o operacijah, tudi
               Kirurška klinika, in tako naprej. Ker drugače opravičevati, da po dveh letih po
               dobljenem poročilu o nadzoru lahko pripravljamo novo, ne vem, strokovno poročilo. To je že mimo, že
               zdavnaj. Prav je, da se razčisti, če se seveda kaj novega zgodi, ampak, kar se tiče
               rešitev, je bilo pa, mislim da, tisto prvo poročilo povsem dovolj glede na dogajanje.
               Tako da… Mi tukaj ali pa jaz, več kot verjeti se seveda ne da, čeprav sem enkrat že
               preveč verjel. Dejstvo pa je, da jaz zdaj danes o tem seveda ne odločam več in se bo
               pač ministrstvo moralo z vami pogovarjati. Vem pa in verjamem, da bi vam moral ta
               svet zavoda mesečno, najmanj, sedeti za vratom, kaj ste naredili, kako ste naredili
               in temu primerno seveda navsezadnje z mediji tudi sodelovati. Tako oni kot vi sami.
               In tega ni bilo prav veliko slišati in videti, da se je nekaj naredilo razen novih
               odprtih vprašanj, kar je lahko krivično tudi do vas. Saj pravim, ne bom presojal, ker
               ne vem. Tako da… Saj pravim, jaz edino upam in verjamem, da ste to lekcijo že zdavnaj
               vzeli, ker je bila huda in močno zaskrbljujoča na eni strani za starše in zelo, zelo
               huda izkušnja za vas. Vem, kaj zdravnik doživlja, kadar mu kaj ne gre tako, kot bi
               moralo iti. Pa so to težke teme za to. Vem pa, da je seveda treba včasih tudi kaj
               narediti, kar ni prijetno, kar si kot nekdo, kot predstojnik ali nekdo ne želi, ne
               upa, ne more, je preveč vezan drugače, ampak to je pač cena teh mest. To je cena teh
               mest.</p>
               <p>Tako, da, evo, toliko iz moje strani.</p>
               <p>Za mano je zdaj kolega Zorman.</p>
            </sp>
            <sp xml:id="SDT7-OZZ-nujna-36-2017-11-08.sp24">

               <speaker>BRANKO ZORMAN (PS SMC):</speaker>

               <p>Hvala, gospod predsednik. Spoštovani gostje.</p>
               <p>Zdaj, jaz v svoji razpravi ne želim biti ne tožnik, ne sodnik in bom razpravljal
               čisto iz objektivnega stališča in bom povedal moje razmišljanje in pa neka znana
               dejstva, ki sem jih že na preteklih sejah, ko je bila tematika povezana z UKC
               Ljubljana, že tudi večkrat povedal. Zdaj, zdravniške napake se itak seveda dogajajo
               in so pač posledica narave dela. Verjemite, da vem, kaj so zdravniške napake,
               verjemite, da zelo dobro vem tudi, kaj je zdravniška malomarnost, o čemer seveda v
               tem primeru ne govorimo, o nobeni zdravniški malomarnosti, jasno. Ampak hočem
               povedati to, da, ko je nekje nekaj narobe, je največja napaka, ki jo lahko storijo
               odgovorni, da poskušajo to prikriti v neki želji, da to ne bo prišlo ven. Bodisi, da
               želimo s tem zaščititi kakšno individualno osebo ali pa želimo ohraniti obraz same
               institucije, ampak na koncu nas zgodovina uči, da vedno take zadeve slej kot prej
               pridejo na dan in potem imamo situacijo, kot jo imamo danes. Kaj se je na temu
               oddelku otroške srčne kirurgije v preteklosti dogajalo, ne bi zahajal, ampak o tem
               prikrivanju v preteklosti je bilo seveda že v samem poročilu dovolj nadzora, dovolj
               napisano. S tem prikrivanjem se seveda nobenemu ne dela usluge, ne tistemu
               posamezniku, ki mu morda tisti trenutek želimo prihraniti kaj slabega ali pa sami
               instituciji. Sigurno ne. Tako da v tej luči razumem tudi to goreče zagovarjanje
               strokovne direktorice dveh akterjev, ki so bili že omenjeni, pa so tudi večkrat
               omenjeni v teh člankih, ki jih je predlagatelj priložil zraven. Zdaj, tudi to, dejstvo je, da vodstvo
               UKC-ja in pa Svet zavoda UKC Ljubljana svojega dela nista naredila, pa na svet se bom
               vrnil še kasneje. Izgovarjanje, da se neke razrešitve ne predlagajo oziroma
               izglasujejo, in se opirati na takšne razloge, kot je… Recimo, bom vzel samo za
               primer, pa ne želim soditi, ali bi vas morali ali vas ne bi morali razrešiti, ampak
               strokovni svet je ocenil, da je vaše delo dobro in da morate z delom nadaljevati,
               ampak zdaj treba je pa vseeno pokomentirati ironijo tega ustroja – da vas podpirajo
               tisti, ki jih imenujete, se pravi, strokovni direktorji klinik, ki jih vi osebno
               imenujete. Že v naravi človeka je, da tisti, ki te nastavi, proti tistemu verjetno ne
               greš. Tako da so ti argumenti seveda slabi.</p>
               <p>To, kar je kolega prej omenil, je osnovni, bistven problem v tej organizaciji in
               bistven problem, po mojem, tudi na tem oddelku, in to so nečloveški odnosi, kot je
               kolega imenoval, intrige, napuh, spletke med zdravniki. Pa mislim, da ni bil čisto
               nič pregrob. Jaz ne želim zdaj soditi, kdo je zakaj kriv, še enkrat povem, pa kdo je
               bolj kriv. Ampak dejstvo je, da je to v človeški naravi in vsak od teh udeležencev v
               tej zgodbi pač deluje po nekem svojem nagibu, vzgibu, kar jim seveda ne gre zameriti.
               Zameriti pa gre vodstvu, ki tega ne zna preseči. Ker kaj pa pomaga, recimo, eni
               organizaciji, da ima vrhunske zdravnike posameznike, če je znotraj na primer cel
               oddelek skregan med sabo, če so celo različni oddelki skregani med sabo? To potem ne
               deluje, kot bi moralo. Zame je objektivno odgovorno samo vodstvo in nihče drug.</p>
               <p>Seveda posledično naprej je za napake vodstva ali pa slabo vodenje, odgovoren pa
               seveda, če govorimo o generalnem vodstvu institucije, pa seveda odgovoren svet
               zavoda. Kljub vsem pozivom oziroma dejstvom o tem, kako kakovostno dela vodstvo UKC
               Ljubljana, svet zavoda svojega dela seveda ni opravil. Na tem mestu seveda tudi poziv
               članom vseh zavodov, zdaj pa ne samo UKC Ljubljana, da svoje delo seveda opravljajo
               odgovorno. In seveda, če so tam, to odgovornost tudi izvajajo. Ker nenazadnje, tako
               kot sem povedal – za slabo delo na neki kliniki ali pa na nekem oddelku je zame
               odgovorno vodstvo. Če vodstvo ne naredi svoje naloge, potem je tam svet zavoda, da to
               korigira. Če je potrebno pač ljudi zamenjati, pač svet zavoda lahko to naredi in to
               mora narediti, če je ugotovljeno, da je temu tako.</p>
               <p>Hvala.</p>
            </sp>
            <sp xml:id="SDT7-OZZ-nujna-36-2017-11-08.sp25">

               <speaker>PREDSEDNIK TOMAŽ GANTAR:</speaker>

               <p>Okej. Naslednji ima besedo Danijel Krivec in za njim še mag. Bojana Muršič.</p>
            </sp>
            <sp xml:id="SDT7-OZZ-nujna-36-2017-11-08.sp26">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovani predsednik. Lep pozdrav vsem prisotnim.</p>
               <p>Tudi sam sem zelo podrobno zdaj poslušal vse razprave, tudi predhodna stališča, ki so
               nam bila predstavljena.  Moram reči, da sem v tem odboru zdaj 1 leto in mogoče tistih prvih
               sej, ki so se dotikale te problematike, nisem spremljal in bom zato nek moj pogled na
               to zadevo, ki jo pa 1 leto že spremljam in me na nek način kar malo skrbi. Sicer v
               razpravah tako strokovne direktorice, direktorja, ministrstva je bilo govora o nekih
               zavezah, obljubah, ampak ko gledam sklepe, ki so bili predstavljeni tem odboru, se je
               enako dogajalo zadnje 3 leta. In glede na to, da enaka ekipa predstavlja podobne
               zaveze, sem jaz precej skeptičen, da se bo to zgodilo. Pa ne dvomim niti v
               strokovnost, nimam težav z, bi rekel, zdravniško stroko, jo spoštujem, ji zaupam, ne
               zaupam pa temu, bi rekel, vodstvenemu delu tega ustroja, zdaj kakorkoli ga imenujemo.
               Ne vem, mogoče je včasih napaka, da je nekdo zdravnik, pa istočasno še vodja nečesa,
               kar očitno kaže na to, da se zadeve, ki se sklenejo, obvežejo, kasneje ne izvršijo.
               Zakaj ne? Zaradi nekaterih stvari, nekatere so kolegi že opozarjali, povezav,
               znanstev in tako naprej, mogoče je to razlog, vendar je to slabo. In z moje strani je
               ključni problem dejansko vodstva UKC, da ne govorimo o ministrstvu, vendar tam se
               vsaj ljudje menijo in imamo nove državne sekretarje, ki poskušajo očitno nekaj
               rešiti, v, bi rekel, strukturi samega vodstva UKC pa očitno ljudje še niso razumeli,
               da je zadeva zelo resna in da bi jo morali na tak način tudi obravnavati. Običajno,
               ko se ugotovi, da so neke anomalije ali v neki gospodarski družbi ali kjerkoli, se
               vzpostavi nek krizni menedžment oziroma neka stvar, ki se intenzivno rešuje. Zdaj pa,
               ko vas poslušam, imam občutek, da se to samo odlaša. Eni ste prepričani, da če neko
               stvar lepo poveste, bomo to kupili in počakali do naslednje težave, ki se bo zgodila.
               Mislim, da je to zelo napačen pristop, in tudi čudi me, da nek tak sistem, kot je
               univerzitetni klinični center, nima neke piar službe oziroma neke strukture, ki bi
               zadevo koordinirala, ker za to niso zdravniki, nekdo mora imeti občutek, kako se z
               javnostjo postopa. In tukaj ste totalno padli na izpitu, v vseh pogledih. Zadeva se
               ravno umiri, ravno pride do nekih pozitivnih informacij, nato pa neka bomba in jo
               sami še dodatno sprocesirate, ker greste v javnost takrat, ko je najmanj treba. In
               temu se, moram reči, upravičeno čudim. Pri vsem denarju, ki ga v UKC obračate in
               dajete za neke, verjetno, strokovne študije ali pa za neke podporne inštrumente, mi
               je res nelogično, da tako velik ustroj nima neke kvalitetne piar službe, ki bi
               filtrirala stvari, uredila, komunicirala, ker vi ste zdaj v situaciji, da vas nekako
               nekdo napada in bi se morali tudi organizirati, da imate kvalitetno, bi rekel,
               strukturo, ki to umiri. Vi pa, glejte, saj leta nazaj ni nihče vedel, da imate vi
               sejo nadzornega sveta. Zdaj se pa točno ve, očitno te informacije prihajajo iz vaše
               hiše in se to še dodatno potencira. Nihče tega očitno pri vas ne zna pravilno
               skomunicirati. In zdaj za to niso krivi zdravniki, ampak vodstvo UKC kot takega. In
               jaz mislim, da tukaj je potrebno neke stvari spremeniti, ker to, da se zgodijo
               napake, kar smo vsi ugotavljali, je pač življenjsko in tega ne moremo zanikati.
               Vendar, da se pa na osnovi tega ne vzpostavi nek sistem, ki bi to, bi rekel,
               skomuniciral in preprečil neko, bi rekel, izigravanje in potenciranje neke napake, to
               mi je pa nerazumljivo. In če to govorimo že v Državnem zboru 3 leta, pa še prej skozi
               vsa poročila in da se tega nekdo v tako eminentni ustanovi ne zaveda, je pa za mene
               res strašljivo in me čudi, res, ker to, taki primeri v tudi drugih, bi rekel,
               sistemih se po navadi drugače obvladujejo in so tudi obvladani. Tukaj pa poslušamo 3
               leta samo obljube. Eno je s strani ministrstva, ki ima inštrumente, ki ima
               pristojnosti, na drugi strani pa klinični center kot neka, ne nazadnje, tudi
               gospodarska družba, ki ima neke strukture, te zadeve ne zna na dober ali pa pravilen
               način skomunicirati. Ali je to namensko znotraj samega UKC, da je to pač želja, da se
               ta zadeva odvija naprej, ali je neznanje ali pa, ne vem, mogoče še kaj hujšega od tega. Kot sem rekel,
               niti en od sklepov, ki je bil na tem odboru v preteklosti sprejet, ni bil izveden in
               jaz težko verjamem vsem tem obljubam, ki so bile zdaj povedane, in se strinjam v
               bistvu z vsemi razpravami, ki so se odvijale do zdaj. Vidim pa težavo v tem, če
               vodilni na tak način nastopajo, ko zagovarjajo situacijo znotraj zavoda. Jaz nisem
               slišal enega konkretnega ukrepa, ki bi bil narejen ravno zato, da se obvlada, bom
               rekel, ta neprimeren javni pristop zavoda <q>»vis-a-vis«</q> javnosti, in tako naprej.
               Direktor ni imel nobene vizije, kako bi zadeve omejil, nadzoroval, in tako naprej.
               Govorili ste zelo na splošno na osnovi neke revizije oziroma študije, ki je bila
               narejena, bomo pač v smislu strokovnosti na tem zdravstvenem delu sicer postopali, in
               to razumem, da ne more biti ad hoc čez noč, vendar na tem drugem delu, na tem, bi
               rekel, kriznem postopanju, ki bi ga moral zavod vzpostaviti, zato da mu ne odtekajo
               informacije, da neke stvari nekontrolirano ne prihajajo v javnost in še potencirajo
               stvari, za katere govorite, da so se zgodile v preteklosti, vendar ljudje tega ne
               razumejo in kadar pride nova informacija, mislijo, da je spet vse narobe, to se vam
               pa čudim. Mislim, da bi bilo iz tega vidika nujno, da vzpostavite nek boljši sistem
               oziroma če tega ne znate, je pač potrebno določene ljudi zamenjati in postaviti
               druge, ki bojo to znali. Jaz drugega recepta ne vidim in gledam zelo pragmatično in
               praktično.</p>
            </sp>
            <sp xml:id="SDT7-OZZ-nujna-36-2017-11-08.sp27">

               <speaker>PODPREDSEDNIK BRANKO ZORMAN:</speaker>

               <p>Hvala.</p>
               <p>Besedo ima kolegica Bojana Muršič.</p>
            </sp>
            <sp xml:id="SDT7-OZZ-nujna-36-2017-11-08.sp28">

               <speaker>MAG. BOJANA MURŠIČ:</speaker>

               <p>Hvala za besedo, podpredsednik. Spoštovana državna sekretarka, vsi vabljeni, kolegice
               in kolegi.</p>
               <p>Veliko smo slišali, po vsej verjetnosti ne bom kaj novega dodala, vendar želim
               izraziti svoje mnenje, kajti v medijih smo slišali to vašo zgodbo in vsekakor menim,
               da ni prav, da se o tem danes odloča oziroma se pogovarjamo tudi na parlamentarnem
               odboru o strokovnih zadevah, ki so vaša, bom rekla, zadeva oziroma bi moralo vodstvo
               odigrati svojo vlogo. Kot je opaziti, svet zavoda tudi ni odigral svoje vloge,
               Ministrstvo za zdravje je sicer v začetku podalo kar, bom rekla, eno dolgo
               kronologijo, kako se ukvarja z navedenim primerom, vendar po mojem je potrpežljivost
               na strani Ministrstva za zdravje predolga. Kajti na takšne stvari je potrebno
               odreagirati hitro in učinkovito. Moramo se zavedati, da na tem področju danes
               govorimo o najranljivejši skupini otrok in nihče si po vsej verjetnosti ne zna
               predstavljati, če ti umre otrok. Verjamem, da so starši tukaj v taki zelo težki
               situaciji in enostavno na tem področju ne sme prihajati do nestrokovnih napak, prav
               tako pa tudi ne do organizacijskih težav, o katerih smo bili soočeni.</p>
               <p>Zdaj, dr. Pfeiferjeva je govorila o tem, da je mlada specializantka, ki je nastopila
               delo, si je zapisovala podatke. Jaz mislim, da je to dobro, da si nekdo, ki pride v
               nov kolektiv, pač nekako stvari zabeleži. Mogoče način, da je pa to prenesla na
               takšen, kakršen pač je, pa mogoče ni pravilen. Vsekakor bi morala z vodstvom stopiti
               skupaj, se pogovoriti in zadeve reševati na drugi ravni. Navajate tudi, da v letu
               2017 ni več zapletov, da se rešujejo napake za nazaj. To je vsekakor pravilno, vendar
               vaša navedba, da se dogaja borba med starim in novim vodstvom, se mi pa zdi skrajno
               neprimerna. Verjamem, da novemu vodstvu ni enostavno, ko prevzame vodenje tega
               oddelka, kajti staro vodstvo še vedno ostaja v kolektivu in si vzpostavi tisti
               renome.  Verjamem, da
               je težek, vendar verjamem, da tudi zdravniki delate v skladu s Hipokratovo izjavo,
               zaprisego in da je enostavno potrebno sodelovanje med vsemi vami. Tukaj ne more biti
               te borbe, ki nikakor ne sme biti na račun bolnikov, v tem konkretnem primeru pa na
               račun naših otrok.</p>
               <p>Zdaj, ali so se slabi odnosi popravili ali ne, to veste vi sami najbolj. O tem mi ne
               moremo soditi. Dr. Megličeva je navajala tudi, da gre za preutrujenost zdravnikov, da
               težko delajo. Res je, da je delo težaško, vsekakor, še posebej takrat, ko se srečajo
               s temi najtežjimi primeri, ki se jih tudi po vsej verjetnosti dotaknejo. Zdaj,
               preutrujenost zdravnikov – kako to reševati? To je potrebno znotraj samega kolektiva.
               Tudi vemo in se vsi skupaj danes na tem odboru zavedamo, da primanjkuje zdravnikov.
               Veliko smo že imeli teh odborov. Zakaj primanjkuje zdravnikov? Kajti vsi vemo,
               specializacije se niso razpisovale na podlagi potreb. Kdo je kriv? Tudi določeni
               ljudje, ki so bili odločevalci, vedo. O tem danes ne želim govoriti. Težav je en kup.
               Organizacija vsekakor ne igra tako, kot bi morala, in vsekakor je kriv tako, ne sicer
               želim zdaj podajati vrednostnih sodb, ampak po mojem je tako na vodstvu kot
               direktorju, del odgovornosti pa tudi vsekakor je na Ministrstvu za zdravje, kajti
               predolgo, predolgo čaka in je potrpežljivo, da bi se te težave na tem področju
               rešile. Treba je… Vsi ti pogovori in vse to, kar smo danes slišali … Ja, fajn, super,
               ampak dejansko je treba realizirati te stvari.</p>
               <p>Na mizi imamo sklep, ki bi ga pač predlagali v okviru odbora, da se predstavi v roku
               enega meseca ukrepe za ureditev razmer. Jaz mislim, da te ukrepe že morate imeti
               jasne na mizi, da do takšnih težav ne bi prišlo. Zato je meni sicer… Jaz bom ta sklep
               sicer potrdila, v roku enega meseca, ampak jaz mislim, da bi tu ta sklep lahko bil
               krajši, druga stvar pa je, ali se bo to vse skupaj realiziralo. To pa je druga stvar.
               Vsi smo že v razpravi govorili, da smo imeli tri seje na zelo podobno problematiko.
               Kaj se je naredilo? Ali so bili ti sklepi realizirani? Zdaj ne vemo, kajti te stvari
               prihajajo na pladenj, kar ni dobro. Vse skupaj pa je v prid negativizmu oziroma
               negativnih stvari in nezaupanja v našo zdravstvo ne glede na to, da menim, da
               zdravniki naredijo vse po svoji najboljši moči, da pomagajo pacientom. Ampak kljub
               temu, te organizacijske težave ne smejo biti del naše parlamentarne oziroma
               političnih odločitev, mi pa lahko seveda za spremembo zakonodaje, ki je nujno
               potrebna, na področju vodenja naredimo svoje. Jaz sicer v tem mandatu mislim, da nam
               to ne bo uspelo. Ali pač? Ne vem. Kar pa je res nujno potrebno, pa je, da se vodenje
               v tem delu tudi spremeni.</p>
               <p>Tako da resnično pričakujem, da boste naredili vse, da do takšnih primerov, ki so se
               zgodili, ne bo več prihajalo, da bodo ukrepi hitri, učinkoviti, kakovostni in v
               skladu z zdravstveno doktrino.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-36-2017-11-08.sp29">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še enkrat, na kratko, gospod Branko Zorman, potem pa bi zaključil razpravo, če se
               strinjamo.</p>
            </sp>
            <sp xml:id="SDT7-OZZ-nujna-36-2017-11-08.sp30">

               <speaker>BRANKO ZORMAN (PS SMC):</speaker>

               <p>Hvala, gospod predsednik.</p>
               <p>Zdaj, za konec, prej sem pozabil v svoji razpravi … Imam eno resnično sugestijo temu
               vodstvu oziroma prihodnjim vodstvom, predvsem tej ustanovi. Dejstvo je, da v… Jaz
               mislim, da ko vodiš neko organizacijo, je racionalizacija stroškov, pa financiranja,
               pa vse to, je,  bom
               rekel, relativno lažja naloga kot pa vzpostaviti dobro klimo in te medčloveške
               odnose, ki so po mojem mnenju ravno glavni vzrok za večino teh primerov, vsaj za te
               primere, o katerih na tem odboru razpravljamo. Resnično iskrena sugestija, da začne
               vodstvo delati na tem. Nenazadnje, da imam prav, govori tudi dejstvo, da generalno
               vodstvo ostaja, vodstva, predstojniki oziroma strokovne vodje, strokovni direktorji
               klinik pa odstopajo. To je zelo dober pokazatelj, da nekaj med ljudmi ne <q>»štima«</q>. Ali
               jih pritiskajo tisti od spodaj, beri posamezni zdravniki, ali pa jih pritiskajo tisti
               od zgoraj, beri glavna strokovna direktorica oziroma glavni poslovni direktor. Ti
               odstopi ravno na tem oddelku govorijo in potrjujejo to mojo tezo.</p>
               <p>Nenazadnje, eden od problemov, ki so bili tudi na tem oddelku, pa ki so problem tudi
               na kakšni drugi vaši kliniki, je prenos znanja, ker imamo določene zdravnike, ki
               svojega znanja ne želijo prenesti na mlade zdravnike. Mimogrede, ravno ta neprenos
               znanja oziroma ne zadosten prenos znanja na mlade zdravnike je po anketi teh mladih
               zdravnikov glavni razlog, da odidejo, če odidejo, in ti medčloveški odnosi, ne plača,
               ne ne vem kaj. Zopet je tukaj odgovorno samo vodstvo in nihče drug. Samo vodstvo.</p>
               <p>Prej sem govoril o odgovornosti članov sveta zavoda, da naj <stage>/ nerazumljivo/</stage> in poziv,
               da naj odgovorno opravljajo svoje delo in naj prepoznajo, če je kje za ukrepati, naj
               potem v skladu s tem tudi ukrepajo. Ironija je ta, da so odstopili v tem zadnjem
               primeru, ko so odstopili določeni člani Sveta zavoda UKC Ljubljana, ravno tisti, ki
               so bili to odgovornost pripravljeni in želeli sprejeti, ostali pa so tisti, ki te
               odgovornosti ne sprejemajo. Tako da, ta poziv je šel predvsem tistim, ki te
               odgovornosti ne sprejemajo.</p>
               <p>In še za konec, Zdravniški zbornici … Zopet, ironično, ravno zakon, ki ste ga želeli
               zrušiti, Zakon o zdravstveni dejavnosti vam zdaj, kot ste že pri prejšnji točki
               povedali, daje ta pooblastila tudi za sistemski nadzor, ki ga do zdaj ni bilo oziroma
               lahko širše opravljate nadzor – da se popravi, ne pa samo nadzor individualnega
               zdravnika. In pričakujem, da bo seveda s tem v prihodnje tudi tovrstnih primerov
               manj, ker bodo pravočasno odkriti in bodo obdelani bolj kompleksno, kot so bili
               mogoče zdaj zgolj na posamezen primer.</p>
               <p>Kar pa se tiče sklepa, da se opredelim še do tega sklepa, ki bo predlagan kot sklep
               odbora. Rok en mesec, da ministrstvo predstavi te ukrepe … Jaz enako potem
               pričakujem, po vsej tej vertikali navzdol. Da ko se bo nekaj preko sveta zavoda
               naložilo vodstvu, da vodstvo to opravi preko zopet, naprej po verigi navzdol,
               vertikalno in da če kaj ni opravljeno tako, kot mora biti, glede na to, saj se ne
               pogovarjamo danes znova o tem problemu, da se pač ustrezno tudi ukrepa in upam pa,
               tudi verjamem pa, da je za paciente in te otroke pa kljub vsem tem zadevam
               poskrbljeno in da so v varnih rokah.</p>
               <p>Hvala.</p>
            </sp>
            <sp xml:id="SDT7-OZZ-nujna-36-2017-11-08.sp31">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, jaz bi v resnici zaključil razpravo. Zdaj, mi lahko… Jaz bi vam lahko dajal
               besedo, sicer ne po poslovniku, ker nekako to ni na mestu, ampak predvsem bom
               zaključil razpravo, zato ker ne bomo prišli do ničesar novega  ne bomo prišli. Jaz upam, da ste vzeli
               tole, kar smo razpravljali, pa lahko je bilo bolj ali pa manj nerodno, kot
               dobronamerno, glede na to, da problem v resnici pač obstaja. In zato, saj pravim še
               enkrat, zaključujem razpravo. Edino besedo ima še predlagatelj, če jo želi. Ja, po
               želji. <stage>/ oglašanje iz dvorane/</stage> Pač, glede na to, da si predlagatelj. Potem bomo pa o
               sklepu oziroma sklepih.</p>
            </sp>
            <sp xml:id="SDT7-OZZ-nujna-36-2017-11-08.sp32">

               <speaker>JERNEJ VRTOVEC (PS NSi):</speaker>

               <p>Minuta, na kratko.</p>
               <p>Torej jaz sem dobil s strani UKC - mislim, če povzamem - s strani strokovne
               direktorice zagotovo zagotovilo, da so stvari urejene. In potem pričakujem, da
               problem, podobnih problemov, kot smo jih bili priča v preteklih letih, čeprav smo
               danes seznanjeni z njimi, jih čez 2 leti za njih javnost ne bo slišala, ne bomo za
               njih vedeli. To mi je prva stvar.</p>
               <p>Druga stvar, pa še enkrat poudarjam tole. Ko se pogovarjamo o odgovornosti, da ta 2,
               gospo in gospoda, je imenovala Vlada. Vlada odgovorna, v redu? To govorijo tudi
               koalicijski partnerji. Vlada je odgovorna. Tako pač je. Svet zavoda, večino v svetu
               zavoda ima zagotovo Vlada.</p>
               <p>Jaz se zahvaljujem vsem za razpravo. Morda res nismo dosegli nekega, nekih presežkov,
               ampak žal iz leta v leto ponavljamo ene in iste težave. Tako da najlepša hvala tudi
               vam za udeležbo in konstruktivnost. <stage>/ oglašanje iz dvorane/</stage></p>
            </sp>
            <sp xml:id="SDT7-OZZ-nujna-36-2017-11-08.sp33">

               <speaker>PREDSEDNIK TOMAŽ GANTAR:</speaker>

               <p><stage>/ izklopljen mikrofon/</stage></p>
            </sp>
            <sp xml:id="SDT7-OZZ-nujna-36-2017-11-08.sp34">

               <speaker>JANI (JANKO) MÖDERNDORFER (PS SMC):</speaker>

               <p>Ja, iz vidika postopka je treba samo opozoriti, predsednik. Vlada ne imenuje, ampak
               daje soglasje. To je bistvena razlika. Predvsem pa od tega je že kar nekaj časa in v
               tistem času ima seveda škarje in platno v rokah svet zavoda in svet zavoda je tisti,
               ki začne ali konča postopek.</p>
               <p>Hvala lepa za… <stage>/ nerazumljivo/</stage> postopka.</p>
            </sp>
            <sp xml:id="SDT7-OZZ-nujna-36-2017-11-08.sp35">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj bi pa šli na sklepe. Zdaj za glasovanje o sklepih greš posebej vsak sklep ali… <stage>/
               oglašanje iz dvorane/</stage></p>
               <p>Ja, izvoli.</p>
            </sp>
            <sp xml:id="SDT7-OZZ-nujna-36-2017-11-08.sp36">

               <speaker>JERNEJ VRTOVEC (PS NSi):</speaker>

               <p>Glede sklepov se jaz popolnoma strinjam z Vlado, če ste tako prepričani v 1 mesec. In
               lahko naš sklep umaknemo, pa glasujemo v celoti. Tako da predlog Nove Slovenije glede
               sklepa 3 mesece umikamo. Se tudi mi strinjamo, rok 1 mesec. V redu. <stage>/ oglašanje iz
               dvorane/</stage> Optimistični ste.</p>
            </sp>
            <sp xml:id="SDT7-OZZ-nujna-36-2017-11-08.sp37">

               <speaker>PREDSEDNIK TOMAŽ GANTAR:</speaker>

               <p>Čakaj, to je 1 sklep. Kaj pa ostali? Jernej, kaj pa ostali sklepi? <stage>/ oglašanje iz
               dvorane/</stage> Ostali ostajajo. V redu. Dobro.</p>
               <p>Potem bom dal najprej na glasovanje drugi sklep predlagatelja, to je, da Odbor za
               zdravstvo priporoča, da Ministrstvo za zdravje takoj prične s postopki ugotavljanja
               odgovornosti za nastalo situacijo in o tem poroča Državnemu zboru Republike
               Slovenije.</p>
               <p><stage>/ oglašanje iz dvorane/</stage> Lahko, izvoli.</p>
            </sp>
            <sp xml:id="SDT7-OZZ-nujna-36-2017-11-08.sp38">

               <speaker>BRANKO ZORMAN (PS SMC):</speaker>

               <p>Zdaj, napovem, da bomo glasovali proti 2. in 3. sklepu predlagatelja. Še
               obrazložitev. Kar se tiče tega, da Ministrstvo za zdravje prične s postopki
               ugotavljanja odgovornosti, seveda je treba pa vseeno spoštovati zakone, Ministrstvo
               za zdravje za to ni pristojno, za ugotavljanje odgovornosti na posameznem oddelku
               znotraj UKC Ljubljana, sigurno ne. Zato seveda tega, tega ne moremo podpreti. Kar se
               tiče te strategije, 3. sklep predlagatelja, kar se tiče predstavitev strategije UKC o
               programu zdravljenja otrok in odraslih s prirojeno srčno napako, zopet to strategijo
               bi lahko predstavljal tisti, ki jo je pripravil, to je vodstvo UKC Ljubljana, ki pa
               seveda nam ni pristojno poročati, zato zopet Ministrstvu za zdravje tega ne moremo
               nalagati.</p>
               <p>Če pa povzamemo za vse skupaj, seveda podprli bomo ta sklep, ki je pripravljen kot
               sklep odbora, ki govori o temu, da Odbor za zdravstvo priporoča, da Ministrstvo za
               zdravje v roku 1 meseca Odboru za zdravstvo predstavi ukrepe za ureditev razmer v
               službi za kardiologijo pediatrične klinike v UKC Ljubljana, pa zajema in ne nazadnje
               zavezuje k ukrepanju, tako kot sem povedal, ministrstvo in vse potem pod njim.</p>
               <p>Hvala.
               </p>
            </sp>
            <sp xml:id="SDT7-OZZ-nujna-36-2017-11-08.sp39">

               <speaker>PREDSEDNIK TOMAŽ GANTAR:</speaker>

               <p>Okej. Lahko glasujemo? <stage>/ oglašanje iz dvorane/</stage> Ja, okej.</p>
            </sp>
            <sp xml:id="SDT7-OZZ-nujna-36-2017-11-08.sp40">

               <speaker>JERNEJ VRTOVEC (PS NSi):</speaker>

               <p>Sicer gre bolj za nepomembnost, ampak UKC Ljubljana lahko tukaj poroča, ne da ni
               pristojno, lahko, gospod Zorman, absolutno. Govorim o 3. sklepu. Zakaj pa ne bi? Tako
               kot lahko sem pridejo.</p>
            </sp>
            <sp xml:id="SDT7-OZZ-nujna-36-2017-11-08.sp41">

               <speaker>PREDSEDNIK TOMAŽ GANTAR:</speaker>

               <p>Okej.</p>
               <p>Se pravi dajem na glasovanje ta 2. sklep, ki sem ga prej prebral. Začenjamo z
               glasovanjem.</p>
               <p>Kdo je za? <stage>(2 člana.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Potem dajem na glasovanje še 3. sklep predlagatelja, to je, da Odbor za zdravstvo
               priporoča, da Ministrstvo za zdravje javno predstavi strategijo UKC o programu
               zdravljenja otrok in odraslih s prirojeno srčno napako. Tudi začenjam z
               glasovanjem.</p>
               <p>Kdo je za? <stage>(? članov.)</stage> Je kdo proti? <stage>(? članov.)</stage></p>
               <p>Ugotavljam, da sklep ni sprejet.</p>
               <p>Potem pa ostane še sklep odbora. Ga ne bom še enkrat bral. Veliko smo o njemu
               razpravljali. Tu bi samo mogoče toliko v obrazložitvi, da nismo enega meseca dali, da
               bi bili boljši ali pa populistični napram predlagatelja, ampak ker mislimo, da je
               večino tega že mora biti in je pripravljeno glede teh ukrepov in da jih ne bi smelo
               biti težko predstaviti in pripraviti. Začenjamo z glasovanjem.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in tudi 36. nujno sejo odbora. Vsem se vam
               zahvaljujem za udeležbo in sodelovanje. <stage type="time">Seja se je končala 8. novembra 2017 ob
                  19.32.</stage>
               </p>
            </sp>
         </div>
      </body>
   </text>
</TEI>