<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZKGIP-javna-1-2015-12-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D8BADE32520B681BC1257F0D002BBCA8</idno>
               <idno type="custom" subtype="day">57F053E67DFDEF8DC1257F15003EC527</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=57F053E67DFDEF8DC1257F15003EC527</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-javna-1-2015-12-07.OZKGIP" n="1">
               <name>javna predstavitev mnenj</name>
               <date when="2015-12-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-javna-1-2015-12-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-javna-1-2015-12-07.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR ODBOR ZA KMETIJSTVO, PREHRANO IN GOZDARSTVO JAVNA PREDSTAVITEV MNENJ o
            Predlogu zakona o gospodarjenju z gozdovi v lasti Republike Slovenije, druga
            obravnava</stage>
            <stage type="date">(7. december 2015)</stage>
            <stage type="chairman">Sejo je vodila Iva Dimic, predsednica Odbora za kmetijstvo, prehrano in
            gozdarstvo. </stage>
            <stage type="time">Seja se je začela ob 10.01.</stage>
            <stage type="mag"/>


            <sp xml:id="SDT7-OZKGIP-javna-1-2015-12-07.sp1">

               <speaker>PREDSEDNICA IVA DIMIC:</speaker>

               <p>Spoštovani. Pričenjam Javno predstavitev mnenj o Predlogu zakona o gospodarjenju z
               gozdovi v lasti Republike Slovenije, druga obravnava, ki jo organizira Odbor za
               kmetijstvo, gozdarstvo in prehrano kot matično delovno telo za obravnavo tega
               predloga zakona.</p>
               <p>Odbor je odločitev za organizacijo javne predstavitve mnenj sprejel na svoji 24.
               nujni seji, 26. novembra 2015 na predlog Poslanske skupine Nove Slovenije – Krščanski
               demokrati. Pozdravljam vse prisotne udeleženke in udeležence javne predstavitve
               mnenj, vse, ki so bili navedeni v sklicu današnje seje in vse, ki smo jih seveda tudi
               naknadno vabili. Pozdravljam vse strokovnjake in vse vas, ki boste se danes udeležili
               s svojimi prispevki.</p>
               <p>Namen javne predstavitve je pridobiti mnenja in stališča strokovne in širše javnosti
               k Predlogu zakona o gospodarjenju z gozdovi v lasti Republike Slovenije, ki bodo
               podlaga za njegovo obravnavo na matičnem delovnem telesu.</p>
               <p>Javna predstavitev mnenj naj bi podala odgovore predvsem na naslednja vprašanja:</p>
               <p>Ali je ustanovitev državnega podjetja smotrna v luči načrtovanega vložka Republike
               Slovenije v višini 20.000.000 EUR, ki naj bi bili porabljeni za nakup mehanizacije in
               opreme, za zagotovitev poslovnih, skladiščnih prostorov in servisnih objektov ter za
               začetek delovanja podjetja?</p>
               <p>Kako je zagotovljen nadzor nad poslovanjem družbe?</p>
               <p>Ali je mogoče iste cilje <stage>(se pravi doseganje čim višjega donosa, vzpostavitev in
               razvoj gozdno-lesnih verig, povečevati površino gozdov v lasti Republike Slovenije)</stage>
               in načela gospodarnost in preglednost doseči tudi z ohranitvijo upravljanja gozdov v
               lasti Republike Slovenije na Skladu kmetijskih zemljišč in gozdov Republike Slovenije
               ob spremenjenem načinu izvedbe po izteku koncesij?</p>
               <p>Ali je zagotovljeno normalno delovanje Sklada kmetijskih zemljišč in gozdov Republike
               Slovenije, v kolikor se gozd izvzame iz njegovega upravljanja in prenese na državno
               podjetje?</p>
               <p>Ali obstaja nevarnost, da se ponovi propad podjetja, kot se je zgodil že v
               preteklosti <stage>(Obrovac, Feni, Exportdrvo)</stage>?</p>
               <p>Ali je javni razpis primerjalno boljši način oddajanja del kot koncesija?</p>
               <p>Ali predlog zakona omogoča vzpostavitev gozdno-lesnih verig in na kakšen način?</p>
               <p>Ali predlog zakona zagotavlja visoko raven trajnostnega, večnamenskega in sonaravnega
               gospodarjenja ter omogoča usposabljanje strokovnega kadra in podporo znanstveno
               raziskovalnemu delu?</p>
               <p>Ali je slovenski trg sposoben tako velikega odjema gozdno-lesnih sortimentov, kot ga
               načrtuje predlagatelj zakona?</p>
               <p>O razpravi bo pripravljen magnetogramski zapis predstavitve, ki bo objavljen na
               spletnih straneh Državnega zbora. In še nekaj tehničnih napotkov. Uvodni predstavitvi
               predloga zakona, ki jo bo v imenu predlagatelja podal minister za kmetijstvo,
               gozdarstvo in prehrano mag. Dejan Židan bo sledila razprava, <stage type="mag"/><stage>(nadaljevanje)</stage> vprašanja in komentarji udeleženk in
               udeležencev današnje javne predstavitve mnenj. Vse, ki bi radi razpravljali, prosim,
               da izpolnite prijavnico k razpravi, ki jo imate pred seboj na klopeh, in jo oddate
               meni oziroma mojim strokovnim sodelavcem, tako da bom lahko vsako napovedano
               razpravljavko ali razpravljavca tudi predstavila. Vse, ki boste razpravljali, prosim,
               da svoje razprave omejite na največ 5 minut, da bi lahko vsi, ki boste želeli, dobili
               besedo. Nekaj razprav je bilo že najavljenih vnaprej, vendar tudi te razpravljavce
               prosim, da izpolnijo prijavnico in jo oddajo.</p>
               <p>Prehajamo na uvodno predstavitev predloga zakona. K besedi vabim mag. Dejana Židana,
               ministra za kmetijstvo, gozdarstvo in prehrano.</p>
            </sp>
            <sp xml:id="SDT7-OZKGIP-javna-1-2015-12-07.sp2">

               <speaker>MAG. DEJAN ŽIDAN:</speaker>

               <p>Spoštovana gospa predsednica, spoštovani ostali prisotni, poslanke in poslanci,
               spoštovana sekretarka odbora in seveda lep pozdrav tudi vsem ostalim prisotnim!</p>
               <p>Na začetku se vam želim zahvaliti za možnost, da še enkrat opravimo pogovor o
               upravljanju državnih gozdov, ker gre za pomembno temo in za eno redkih naravnih
               dobrin, ki jih v Sloveniji imamo na razpolago. Na začetku želim tudi povedati, da ta
               razprava kot tudi predhodne ter nadaljnje, ki bodo sledile, se bodo pogosto vrtele
               okoli tega, ali v Sloveniji na vsakem področju potrebujemo nek poseben sistem,
               posebno ureditev, ki pogosto ne daje učinkov, ali pa je mogoče čas, da tudi kakšne
               učinkovite ureditve iz tujine prenesemo v Slovenijo in enostavno priznamo, da tudi
               drugje imajo izkušnje, ne samo pri nas.</p>
               <p>Spoštovani! Na današnji javni predstavitvi mnenj o Predlogu zakona o gospodarjenju z
               gozdovi v lasti Republike Slovenije bi uvodoma rad izpostavil osnovna izhodišča,
               namen in rešitve pri pripravi nove organiziranosti pri gospodarjenju z državnimi
               gozdovi, s katero enostavno želimo doseči nadaljnji korak k še boljšemu in
               celovitejšemu gospodarjenju z našim največjim naravnim bogastvom, omogočiti hitrejši
               razvoj lesno-predelovalne industrije v Sloveniji in hkrati prispevati k ohranjanju in
               razvoju podeželja ter zagotoviti, da državni gozdovi postanejo še pomembnejši pri
               vzdrževanju zdravega okolja za vse slovenske državljane.</p>
               <p>Sedanje gospodarjenje z gozdovi v lasti Republike Slovenije temelji na podeljenih
               koncesijah. Koncesije so bile leta 1996 v osnovi podeljene gospodarskim izvajalskim
               podjetjem, ki so nastala iz nekdanjih gozdnih gospodarstev. Podeljene so bile brez
               javnega razpisa za dobo 20 let kot podjetjem, ki so te gozdove upravljala pred
               uveljavitvijo Zakona o gozdovih leta 1993. Sklad kmetijskih zemljišč in gozdov
               Republike Slovenije, ki ne opravlja celovite poslovne funkcije izkoriščanja gozdov,
               ampak za izkoriščanje gozdov v lasti Republike Slovenije podeljuje koncesije, ima
               trenutno podpisanih 18 takšnih koncesij. Poleg nekdanjih gozdnih gospodarstev je
               koncesijsko razmerje sklenilo še osem drugih upravičencev, večinoma kmetje, ki
               aktivno gospodarijo na kmetiji v gorskem oziroma hribovskem svetu z omejenimi
               možnostmi gospodarjenja, in dve izobraževalni organizaciji. Za večji del gozdov v
               lasti Republike Slovenije 20-letna koncesijska razmerja potečejo 30. 6. 2016.</p>
               <p>Ministrstvo za kmetijstvo, gozdarstvo in prehrano je na podlagi spremljanja
               dosedanjega gospodarjenja z gozdovi v lasti Republike Slovenije, poslovanja Sklada
               kmetijskih zemljišč in gozdov Republike Slovenije, ugotovitev revizije o smotrnosti
               upravljanja z gozdovi, ki jo je pripravilo Računsko sodišče Republike Slovenije, ter
               proučitve rešitev na tem področju v državah članicah Evropske unije pripravilo
               predlog sprememb pri ureditvi gospodarjenja z gozdovi v lasti Republike Slovenije,
               saj menimo, da je s stališča države sedanji koncesijski sistem neustrezen način pri
               gospodarjenju z državnimi gozdovi. Predlog sprememb je oblikovan na način, da so
               najprej jasno določena načela in cilji gospodarjenja z gozdovi v lasti Republike
               Slovenije in se v okviru le-teh opredeli takšna organizacijska oblika, ki bo tem
               načelom in ciljem kar najbolj uspešno sledila. Predlog zakona o gospodarjenju z
               gozdovi v lasti Republike Slovenije zato določa ustanovitev nove gozdarske družbe
                  <stage type="mag"/><stage>(nadaljevanje)</stage> tako, da se omogoči
               prenos gospodarjenja z gozdovi v lasti Republike Slovenije v poslovno okolje, kjer bo
               mogoče doseganje boljšega poslovnega izida, ob upoštevanju vseh zavez in načel, ki
               jih je razvila slovenska gozdarska stroka. Z ustanovitvijo nove družbe se zagotovi
               zlasti boljša učinkovitost gospodarjenja z gozdovi v lasti Republike Slovenije ter
               vzpostavijo dodatni pogoji za razvoj celotne gozdno-lesne verige. Nova gospodarska
               družba bo sama prodajala les. Za izvajanje sečnje in spravilo lesa v državnih
               gozdovih bo družba izvajalce pridobila na trgu tako, da bo delo v državnih gozdovih
               še vedno omogočeno gospodarskim družbam, ki sedaj izvajajo koncesije v državnih
               gozdovih, pa tudi drugim gospodarskim subjektom, ki opravljajo storitve s področja
               izkoriščanja gozdov. Možnost izvajanja vseh del v državnih gozdovih bodo tudi v
               prihodnje imeli usposobljeni in opremljeni hribovski in gorski kmetje. Enakopravne
               možnosti vsem zainteresiranim za izvajanje del v državnih gozdovih bodo zagotovljene
               z upoštevanjem določil javnega naročanja.</p>
               <p>Glavni cilji gospodarske družbe gospodarjenja z gozdovi v lasti Republike Slovenije v
               skladu z načeli transparentnosti, učinkovitosti in odgovornosti pri upravljanju
               državne lastnine, družba bo morala pri gospodarjenju z gozdovi upoštevati naslednje
               cilje: ob upoštevanju načel trajnostnega, večnamenskega in sonaravnega gospodarjenja
               z državnimi gozdovi dosegati čim višji donos; prispevati k vzpostavitvi in razvoju
               gozdno-lesnih verig, promocije lesa in lesnih proizvodov ter oblikovanju zelenih
               delovnih mest; dolgoročno povečevati površine državnih gozdov; prispevati k doseganju
               ciljev razvoja podeželja, zlasti ohranjanja kmetij in podeželja v gorskem in
               hribovitem svetu z omejenimi možnostmi gospodarjenja; prispevati k doseganju cilja
               ohranjanja narave ter na področju gozdov, gozdarstva in lesarstva omogočati
               usposabljanje strokovnim osebam ter podpirati izobraževanje in
               znanstveno-raziskovalno delo. Nova gospodarska družba bo za pravico do gospodarjenja
               z gozdovi v lasti Republike Slovenije kot namenski prihodek državnega proračuna
               Republike Slovenije plačevala delež od prihodkov od prodanega lesa. Sredstva naj bi
               se zbirala na posebni proračunski postavki in se namenila zlasti za: obveznosti,
               povezane s postopki denacionalizacije gozdov ter izplačilo odškodnin zaradi
               nezmožnosti uporabe vrnjenih gozdov, financiranje nakupa gozdov, sofinanciranje
               ukrepov na območju Natura 2000 v zasebnih gozdovih, gradnja in vzdrževanje lokalne
               cestne infrastrukture na območju občin, v katerih ležijo državni gozdovi, promocija
               trajnostnega in večnamenskega gospodarjenja z gozdovi, rabe lesa in lesnih izdelkov
               ter gozdno-lesnih verig. Glede novoustanovljene družbe je treba poudariti, da je
               edini družbenik nove gospodarske družbe Republika Slovenija, brez možnosti vstopa
               novih družbenikov. Družba za gozdove v lasti Republike Slovenije pridobi le pravico
               do gospodarjenja, gozdovi pa ostajajo v lasti Republike Slovenije. Z ustanovitvijo
               nove družbe se torej zagotavlja boljša učinkovitost gospodarjenja z gozdovi v lasti
               Republike Slovenije, pomembno pa je, da se hkrati vzpostavljajo dodatni pogoji za
               razvoj celotnega gozdno-lesnega sektorja.</p>
               <p>Pričakovani pozitivni učinki nove organiziranosti na razvoju slovenske predelovalne
               industrije so naslednji:</p>
               <p>Prvič. Večja transparentnost poslovanja bo zagotovljena pri oddaji del v gozdovih in
               predvsem pri izvedbi prodaje državnega lesa. Lastnik lesa, torej država, bo izvajal
               tudi prodajo, ki je sedaj bila s koncesijsko pogodbo prepuščena koncesionarjem.
               Celotna količina lesa, to je milijon do 1,2 milijona kubikov letno, bo pod enakimi
               pogoji na voljo vsem zainteresiranim kupcem. Pogoji prodaje bodo vnaprej znani in
               javno objavljeni. Zaradi enotne ponudbe bodo potencialni kupci lažje prišli do
               želenih količin in sortimentne strukture. Vnaprej bo znana okvirna količina in
               struktura gozdno-lesnih sortimentov, za katere bo lesna industrija z družbo lahko
               sklepala tudi večletne pogodbe. Prav zanesljivost dobave in možnost dolgoročnih
               pogodb o dobavi lesa je za lesno industrijo ključni dejavnik uspešnega razvoja in
               zlasti načrtovanja novih investicij. Sedanji koncesijski sistem je odpovedal prav na
               tem segmentu, saj je bilo posameznemu koncesionarju prepuščeno kreiranje prodajne
               strategije, zato verjamemo, da bo predlagana sprememba gospodarjenja z gozdovi v
               lasti Republike Slovenije imela pozitivne učinke na gozdove, gozdarstvo in na ponovni
               zagon celotne verige.</p>
               <p>Predstavil sem glavne poudarke in pričakovane rezultate uveljavitve novega sistema
               gospodarjenja z državnimi gozdovi in popolnoma se zavedam, da vsaka sprememba
               marsikomu prinaša tudi nova vprašanja in nekatere dvome. Zato bom v nadaljevanju še
               dodatno pojasnil oziroma odgovoril na najpogostejše dileme, ki so izpostavljene tudi
               v vabilu za današnjo javno predstavitev mnenj. <stage type="mag"/><stage>(nadaljevanje)</stage> Zagotovo je najpomembnejši del novega sistema
               ustanovitev gospodarske družbe, ki bo s svojim delovanjem morala uresničevati vse
               cilje gospodarjenja z državnimi gozdovi, ki jih določa predlagani zakon.</p>
               <p>Da bi družba že v najkrajšem možnem času lahko ustrezno delovala, seveda potrebuje
               ustanovitveni kapital. Zavedamo se, da je za slovenske razmere 20 milijonov evrov
               razmeroma visok osnovni vložek države v novo podjetje, hkrati pa je treba poudariti,
               da gre za družbo, ki bo slovenskemu trgu ponudila vsaj milijon kubičnih metrov lesa
               letno ter da bodo realni pričakovani prihodki te družbe večji od 50 milijonov evrov.
               Zaradi tega je nujno, da se poleg višine ustanovitvenega kapitala podrobno pogleda
               tudi namen teh sredstev. Osnovni denarni vložek Republike Slovenije je tako namenjen:
               prvič, denarnim sredstvom, ki jih družba potrebuje za premostitev obdobja od nastanka
               terjatev do izvedbe plačil, zlasti pa pri terjatvah, ki nastanejo ob prodaji
               gozdno-lesnih sortimentov. Če torej želimo, da družba takoj s 1. 7. 2016 prevzame
               aktivno vlogo pri dobavah lesa ter da se dosedanje prodajne poti do lesne industrije
               ohranijo, potrebujemo zadostno višino sredstev, namenjenih obratnemu kapitalu. Saj
               vsi poznamo razmere v slovenski lesni industriji, ki se odražajo tudi na primerno
               dolgih plačilnih rokih. Drugič, sredstva so namenjena tudi potrebnim naložbam v
               poslovne in skladiščne prostore ter servisne objekte. Omenjeni objekti so v prvi
               vrsti namenjeni za izvajanje učinkovitejšega gospodarjenja in predvsem izvedbo
               prodaje lesa. Mogoče pa je na tem mestu treba izpostaviti širši pomen takšne
               infrastrukture, ki v situacijah sanacije gozdov po ujmah pomeni pomemben dejavnik
               uspešnega ukrepanja tudi v zasebnih gozdovih. Zgolj v pojasnilo, na Bavarskem se v
               letošnjem letu prav tako soočajo s sanacijo gozdov, ki so jih prizadeli podlubniki.
               Njihovo državno podjetje s svojo infrastrukturo, skladišči in prodajno mrežo je
               trenutno glavni dejavnik hitre in učinkovite sanacije tudi v zasebnih gozdovih.
               Tretjič, sredstva za nakup strojev in opreme za sečnjo, spravilo in prevoz bodo
               družbi omogočila, da vzpostavi lastne proizvodne kapacitete, ki bodo dolgoročno
               dosegle največ 20 % letnega obsega gozdne proizvodnje. Namen te odločitve je dvojen:
               lastne kapacitete omogočajo večjo fleksibilnost pri izvedbi nekaterih nujnih del in
               družba zagotavlja vsaj minimalno neodvisnost od ponudbe na trgu gozdarskih
               storitev.</p>
               <p>Ko pojasnjujemo vlogo nove gospodarske družbe se pogosto izpostavlja vprašanje, ali
               bi bilo možno iste cilje dosegati tudi z manjšimi spremembami v okviru sedanjega
               Sklada kmetijskih zemljišč in gozdov Republike Slovenije. Ob tem si moramo priznati,
               da gospodarjenje z gozdovi in zlasti prodaja gozdno-lesnih sortimentov predstavlja
               izključno gospodarsko dejavnost, ki pa jo je bistveno težje, če že ne nemogoče,
               učinkovito izvajati v okviru javnega zavoda in s sistemom javnih uslužbencev. Gre za
               dejavnost, ki deluje na podlagi tržnih mehanizmov in je zato nujno, da jo v celoti
               umestimo v ustrezno poslovno okolje. Na podlagi dosedanjih rezultatov Sklada
               kmetijskih zemljišč in gozdov Republike Slovenije, ki so prikazani v letnih
               poročilih, lahko zagotovo trdimo, da njegovo delovanje na področju kmetijskih
               zemljišč ni v ničemer ogroženo in se lahko na enak način nadaljuje tudi v prihodnje.
               Pri novi gospodarski družbi bo nadzor nad poslovanjem uveden skladno s predpisi, ki
               urejajo gospodarske družbe. Najpomembnejšo nalogo v tej zvezi ima nadzorni svet, zato
               smo njegovemu imenovanju v zakonu posvetili prav posebno pozornost. Člane nadzornega
               sveta imenuje Vlada Republike Slovenije, predlagajo pa jih štirje različni ministri,
               ki vodijo resorje povezano z dejavnostjo nove družbe. Člane nadzornega sveta predlaga
               minister, pristojen za gozdarstvo, minister, pristojen za gospodarstvo, pristojen za
               finance, in minister, pristojen za ohranjanje narave, in sicer vsak po enega člana.
               Prav zaradi pomembnosti nadzorne funkcije izbor članov ni v celoti prepuščen
               ministrom, ampak morajo vsi zainteresirani kandidati predhodno izkazati svoje
               ustrezno znanje in kompetence za to delo. Zato izpolnjevanje predpisanih pogojev in
               meril prijavljenih kandidatov preverja kadrovska komisija Slovenskega državnega
               holdinga po postopku akreditacije in nominacije v skladu z določbami zakona, ki ureja
               Slovenski državni holding. Kadrovska komisija nato pripravi seznam ustreznih
               kandidatov, od katerih Vladi Republike Slovenije predlagajo kandidate za člane
               nadzornega sveta omenjeni resorni ministri.</p>
               <p>Večkrat je tu izpostavljena dilema, kaj je bistvena prednost med oddajo del po
               sistemu javnega naročanja in koncesijskim razmerjem. Dejstvo je, da so se prav na
               segmentu določanja priznanih stroškov gozdne proizvodnje in cen lesa v sistemu
               koncesij pokazale največje pomanjkljivosti. Nemogoče je gozdno proizvodnjo v celoti
               vnaprej normirati in pripoznati obseg vseh stroškov. Zato je edina prava in predvsem
               racionalna pot, da se cena dela v gozdni proizvodnji oblikuje na trgu. Zavedamo pa
               se, da zgolj cena storitev ne more in ne sme biti edini kriterij pri izboru
               izvajalcev. Družbe, ki bodo izvajale delo v državnih gozdovih, bodo morale izkazati
                  <stage type="mag"/><stage>(nadaljevanje)</stage> tudi usposobljenost
               ter zlasti zagotavljanje ustreznih pogojev za delavce, predvsem s področja pogojev
               dela in varstva pri delu. Še enkrat poudarjamo, da sprememba sistema gospodarjenja z
               državnimi gozdovi omogoča tudi krepitev dosežene ravni trajnostnega več namenskega in
               sonaravnega gospodarjenja z gozdovi. Nenazadnje je v zakon vključena tudi zaveza, da
               družba na področju gozdov, gozdarstva in lesarstva omogoča usposabljanje strokovnega
               osebja ter podpira izobraževanje in znanstveno raziskovalno delo. Zagotovo gre pri
               tem za nov in predvsem ključen dejavnik nadaljnjega razvoja tudi slovenske gozdarske
               in lesarske stroke.</p>
               <p>Omenil sem že kateri so realno pričakovani in neposredno pozitivni učinki nove
               organiziranosti na razvoj slovenske lesno pridelovalne industrije in tudi vse
               dosedanje analize kažejo, da se celotna razpoložljiva količina lesa iz državnih
               gozdov lahko pretežno predela v Sloveniji. Zavedati se moramo, da bo nova gospodarska
               družba s ponudbo lesa iz državnih gozdov ter možnostjo upravljanja tudi dejavnosti s
               področja lesne pridelave predstavljale le enega od potrebnih ukrepov, ki bi v celoti
               obrnili sedanje pretežno negativne trende v slovensko lesno pridelovalni
               industriji.</p>
               <p>Spoštovane gospe, spoštovani gospodje. Upam, da sem uspešno odgovoril na večino
               najpogostejših vprašanj glede uveljavljanja novega sistema gospodarjenja z državnimi
               gozdovi in z veseljem pričakujem nadaljnjo razpravo in soočanje mnenj o Predlogu
               Zakon o gospodarjenju z gozdovi v lasti Republike Slovenije. Spoštovana predsednica,
               bom vesel, če na koncu današnje razprave bom dobil tudi možnost, da se odzovem na
               vprašanja in pobude. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp3">

               <speaker>PREDSEDNICA IVA DIMIC:</speaker>

               <p>Hvala lepa tudi vam, spoštovani minister. Seveda boste dobil možnost besede.</p>
               <p>Na današnjo javno predstavitev mnenj smo vabili tudi ostala ministrstva: Ministrstvo
               za gospodarski razvoj in tehnologijo, Ministrstvo za finance in Ministrstvo za okolje
               in prostor. Vabim tudi ostale predstavnike ministrstev, da podajo svoje mnenje.
               Razprava bo potekala spredaj za glavno govornico. Državni sekretar na Ministrstvu za
               gospodarski razvoj in tehnologijo Aleš Cantarutti.</p>
            </sp>
            <sp xml:id="SDT7-OZKGIP-javna-1-2015-12-07.sp4">

               <speaker>ALEŠ CANTARUTTI:</speaker>

               <p>Spoštovana predsednica. Spoštovani. Dovolite mi še nekaj misli z vidika oziroma
               stališč za gospodarski razvoj in tehnologijo o zakonu oziroma reševanju gozdne
               problematike.</p>
               <p>Najprej naj zelo jasno povem, da na ministrstvu za gospodarski razvoj in tehnologijo
               menimo, da je zakon dobra osnova za oživitev lesno pridelovalne industrije in ga zato
               podpiram. Še enkrat, vse čestitke kolegom iz Ministrstva za kmetijstvo, gozdarstvo,
               zato da so se tega vročega kostanja lotili, da je to eden in kot je minister dejal
               prvi izmed ukrepov, ki so potrebni zato, da bomo oživeli, ne samo gozdni del, ampak
               tudi lesno pridelovalno verigo.</p>
               <p>V predlogu novega zakona je med drugim zelo jasno zapisan tudi cilj, ki gre takole:
               Prispevati k vzpostavitvi in razvoju gozdno lesnih verig, promocij lesa in lesnih
               proizvodov in oblikovanju zelenih delovnih mest. To je pomembno, pomembno zato, da
               bomo lahko preko tega mehanizma, preko tega vzvoda pomagali k oživitvi lesno
               pridelovalnih verig. Je pa to eden izmed ukrepov, nekaj bom povedal še ostalih.</p>
               <p>Menimo, da novo podjetje bo lahko zagotavljalo učinkovito, zagotavljalo lesno
               pridelovalni industriji ustrezne količine, ustrezno kvaliteto lesa seveda po tržnih
               pogojih, kar do sedaj, zaradi razdrobljenosti marsikdaj ni bilo mogoče. S tem bodo
               podjetja, ki se ukvarjajo s pridelavo lesa dobila zanesljivega partnerja, s katerim
               bodo lahko podpisali dolgoročne pogodbe in tako bodo lahko tudi v podjetjih
               načrtovali svoj razvoj.</p>
               <p>Sedaj ena moja osebna izkušnja iz prejšnjega tedna. Na investicijski konferenci v New
               Yorku se je sicer Slovenec, ki že vrsto let živi v ZDA in bi zelo rad investiral v
               Slovenijo prav na področju lesa, če sem bolj konkreten, izdelave od žaganega lesa
               naprej pa nekje do obdelanih plošč. Edini pogoj za to, da pride v Sloveniji niti niso
               finance, niti ni podpora ali pomoč države, ki jo sicer imamo za tuje investitorje,
               ampak ali mi lahko zagotovite ustrezno količino lesa. Čisto preprosto in eden delček
               sem prepričan, da bo tudi ta zakon prispeval k temu, da mu lahko določen les
               zagotovimo na ta način po tržnih pogojih, še enkrat poudarjam.</p>
               <p>Mi kot povedano ta zakon podpiramo, smo prepričani, da bo pomembno prispeval, še
               enkrat poudarjam, <stage type="mag"/><stage>(nadaljevanje)</stage> k
               oživitvi lesno pridelovalne verige.</p>
               <p>Ko govorimo še o ostalih ukrepih. Dovolite mi samo še kratka informacija o evropskih
               sredstvih, ki so na razpolago v novi finančni perspektivi torej do leta 2020 za
               oživitev lesnega dela, ki ga sedaj tudi peljemo na Ministrstvu za gospodarski razvoj
               in tehnologijo preko Direktorata za lesarstvo. Naj povem, da je z menoj tudi direktor
               Direktorata za lesarstvo gospod Prikršnik in bo tudi, če boste imeli s tega področja
               kakšno vprašanje kaj pojasnil. Namenjenih torej 50 milijonov evrov, 20 milijonov
               nepovratnih, 30 milijonov povratnih sredstev. V pripravi so prvi razpisi, ki bodo šli
               ven v začetku naslednjega leta in so namenjeni točno temu torej oživitvi lesno
               pridelovalne verige, pomoč inovativnosti, tudi nekaj bo za starape in tehnološki
               opremi podjetij, ki še delujejo na tem področju. To je še nadaljevanje in še eden
               izmed ukrepov, ki jih država pripravlja za oživitev lesno pridelovalne verige. Če bo
               še kakšno vprašanje na zakon ali morda tudi širše smo vam na razpolago.</p>
            </sp>
            <sp xml:id="SDT7-OZKGIP-javna-1-2015-12-07.sp5">

               <speaker>PREDSEDNICA IVA DIMIC:</speaker>

               <p>Hvala tudi vam. Tudi vi ste na razpolago za kakršnekoli odgovore na zastavljena
               vprašanja tekom današnje predstavitve javnih mnenj. Sprašujem predstavnike mogoče za
               okolje in prostor, če je kdo z nami. Mogoče z Ministrstva za finance? Ni. Mogoče se
               vam kasneje pridružijo. Jaz bi tukaj samo prebrala neko mnenje v okviru javne
               obravnave, ki ga je zapisalo Ministrstvo za finance.</p>
               <p>Da sicer predlog zakona predstavlja veliko finančno tveganje za proračun Republike
               Slovenije, zato sem jaz danes pričakovala vsaj nekoga z Ministrstva za finance,
               mogoče se nam kasneje pridružijo.</p>
               <p>Dala bi naprej besedo ostalim predstavnikom. Prvi se je prijavil gospod Franc
               Pohleven, Biotehniška fakulteta. Imate besedo. Še preden začnemo z širšo razpravo bi
               opozorila na 5 minut omejitve. Izvolite. Naslednji razpravljavec je Silvo Pritržnik.
               Prosim, če se gospod, potem pripravi.</p>
            </sp>
            <sp xml:id="SDT7-OZKGIP-javna-1-2015-12-07.sp6">

               <speaker>PROF. DR. FRANC POHLEVEN:</speaker>

               <p>Hvala lepa, gospa predsedujoča. Spoštovani poslanci DZ. Spoštovani gospod minister.
               Spoštovani predstavniki vlade.</p>
               <p>Ko sem v zadnjih letih bolj pozorno ali pa zavzeto spremljal razcvet lesne industrije
               v Avstriji in propadanje le te v Sloveniji sem se spraševal o vzrokih, ki so se in se
               še vedno dogajajo pri nas, naj navedem nekaj anomalij na kratko.</p>
               <p>Ob osamosvojitvi države, ravno takrat sem prišel z oddelka za biologijo na lesarstvo.
               Lesne panoge država ni prepoznala kot pomembne, zato so lesna podjetja, ki so se
               borila za preživetja takrat najprej ukinila razvojne oddelke, to je bilo eno bistveno
               slabih stvari, ki so se takrat zgodile. Naslednja stvar, ki se je pojavila. Lesna
               panoga ni imela sogovornika na vladi, čeprav smo v Jugoslaviji imeli Ministrstvo za
               gozdno in lesno industrijo. Sprejemali so se zakoni, ki so v škodo lesni panogi in so
               še in so bili. Enostranska podpora energetske izrabe lesa na primer preko Eko sklada,
               programi razvoja podeželja in pasivnost objektov ne glede koliko energije se porabi
               za izgradnjo in proizvodnjo gradiv in koliko se toplogrednih plinov sprosti pri
               proizvodnji armirano betonske hiše, plastike. Začne se to računati takrat, ko je ta
               škodljiva, hiša že zgrajena in to ni pravilno.</p>
               <p>Pri gradnji je država apele o zelenih javnih naročilih popolnoma ignorirala. V letih
               debelih krav so se na ta način in s to miselnostjo zgrajena vsa ministrstva, številne
               šole, vrtci, domovi za ostarele, bolnišnice, institute, na primer Onkološki institut,
               itd. Tudi sedanji predpisi o zelenem javnem naročanju temu izrazu ustrezajo le v
               primeru, če bi beton in plastiko obarvali zeleno. Med nespametne ukrepe vlade spada
               tudi uvedba <stage type="mag"/> <stage>(nadaljevanje)</stage> koncesionarjenja v
               državnih gozdovih. Tako je naši lesni industriji o bogastvu gozdov v preteklih letih
               primanjkovalo hlodovine, saj so lastniki gozdov in kocesionarji izvažali najbolj
               kvalitetni hlodovino v tujino, brez interesa oskrbe domačih podjetij, čeprav so tujci
               za hlod plačevali manj kot naši žagarji, ker tam prevzemajo hlodovino na drugačen
               način izračuna volumna hloda. In to se še vedno dogaja. Torej, Avstrijci ne plačujejo
               več, ampak dejansko manj za hlod. Kar nekaj podjetij se je takrat v preteklih letih
               celo na mene obračalo, dajte nam zagotoviti hlodovino in tako dalje. Tako je
               Republika Slovenija s številnimi in nespametnimi ukrepi pripeljala nekoč prestižno in
               paradno panogo v brezno. Nezavidljivo stanje in boj za preživetje lesne industrije še
               vedno traja. Trend bi morali čim prej zaustaviti, kajti največ delovnih mest in
               največji zaslužek oziroma dodana vrednost omogoča proizvodnjo končnih izdelkov, ne pa
               izvoz hlodovine in energetska izraba lesa, da ne rečem kurjenje, še zlasti sveže
               lesne bio mase. Tako država kot največji lastnik gozda bi lahko preko ustanovljene
               družbe prioritetno oskrbovala domači trg s hlodovino in z domačimi proizvajalci
               sklepala dolgoročne pogodbe o dobavi hlodovine, kar je že danes bilo tudi navedeno.
               Tako bi poskrbela za zagon in ponoven… <stage>/nerazumljivo/</stage> naše lesno predelovalne
               industrije. V Sloveniji se namreč že pojavljajo majhna podjetja z nemasovno
               proizvodnjo in z bolj ali manj unikatnimi lesnimi izdelki z nekajkrat višjo dodano
               vrednostjo, kar je treba še bolj spodbujati, kajti realna cena izdelkov tega ne kaže.
               Da pa bi prešli na večji obseg proizvodnje zato podpiram sprejem zakona o
               gospodarjenju z godovi v lasti Republike Slovenije in ustanovitvi družbe slovenske
               države in gozdovi d.o.o. Predlog zakona pa je potrebno še nekoliko izboljšati s
               spremembami in dopolnili, ki bodo danes verjetno še predlagane, ne samo z moje, tudi
               s strani drugih prisotnih.</p>
               <p>Jaz bi pa predlagal mogoče samo eno stvar. Predlagam spremembo 33. člena zadnje
               alineje, to je četrte, ki občinam v katerih so državni gozdovi, ki jih upravlja
               družba ali jih bo opravljala družba, daje pravico do 25% letnega nadomestila in tega
               naj bi občina namenila za gradnjo in vzdrževanje lokalne cestne infrastrukture. To se
               mi ne zdi smiselno in predlagam spremembo te alineje, in sicer, da občina ta namenska
               sredstva namenijo za vzpostavitev lokalne gozdno lesne verige na nivoju občine ali
               regije, predvsem pa za izgradnjo lokalne infrastrukture za ustanovitev in razvoj
               centrov za predelavo lesa.</p>
               <p>Mislil sem se še spomniti na pariške konference o podnebnim spremembah, kjer bodo
               zopet dajali prednost gozdu. Gozd sam po sebi ne prispeva k znižanju emisije, ampak
               če podremo zdrava drevesa v sečni zrelosti in iz hloda naredimo izdelke, izdelki
               prispevajo k znižanju emisije CO2. Če pa hlod v gozdu strohni ali če ga pokurimo pa
               ne. Je pa kvečjemu nevtralen. Če pa bi gozdovi zniževali emisijo CO2, potem bi že v
               milijonih let zmanjkalo CO2. Ne vem zakaj tako nespametne odločitve. Upam, da bo na
               pariškem srečanju dali prednost izdelku in mehanizme, ki bi stimulirali predelavo
               lesa v izdelke z najvišjo dodano vrednostjo, ki v desetletjih, stoletjih uporabe
               prispevajo, skladiščijo CO2 in prispevajo k znižanju. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp7">

               <speaker>PREDSEDNICA IVA DIMIC:</speaker>

               <p>Hvala lepa tudi vam. Nadejam se danes pestrega nabora različnih mnenj. Eno ste vi
               podali.</p>
               <p>K besedi vam gospoda Silvota Pritržnika GG Slovenj Gradec, pripravi pa naj se gospod
                  <stage type="mag"/><stage>(nadaljevanje)</stage> Danilo Knap.</p>
            </sp>
            <sp xml:id="SDT7-OZKGIP-javna-1-2015-12-07.sp8">

               <speaker>SILVO PRITRŽNIK:</speaker>

               <p>Hvala lepa.</p>
               <p>Spoštovana gospa predsednica, spoštovani minister, spoštovane poslanke in poslanci
               Državnega zbora in spoštovani gostje Državnega zbora!</p>
               <p>Prihajam s Koroške, sem vodja Gozdnega gospodarstva Slovenj Gradec in vam tu želim
               predstaviti pričakovanja in poglede v zvezi z novim Zakonom o gospodarjenju z gozdovi
               v lasti Republike Slovenije, tudi kot član Združenja za gozdarstvo v okviru
               Gospodarske zbornice Slovenije. Poleg tega pa sem tudi član Sveta za gozdno-lesno
               verigo v okviru ministrstva. Razpravljal bom o treh točkah, in sicer, o smotrnosti
               ustanovitve novega podjetja glede na vložek, o doseganju ciljev Sklada kmetijskih
               zemljišč in gozdov ter o smiselnosti javnih razpisov v primerjavi s koncesijo in
               potem tudi vpliv teh javnih razpisov na razvoj gozdno-lesne verige.</p>
               <p>Glede prve točke. Vemo, kot je bilo že tudi danes rečeno, da delo in prodaja lesa v
               državnih gozdovih sedaj izvaja 27 subjektov, od tega nas je 13 takšnih, ki imamo
               sklenjene pogodbe za večje površine. Mi zaposlujemo približno 1.500 ljudi, od tega je
               še 500 ljudi zaposlenih v povezanih podjetjih. Ocenjujemo, da to dejavnost opravljamo
               z znanjem, z usposobljenimi ljudmi, ki izhajajo iz lokalnega okolja. Imamo ustrezno
               tehnološko in tudi informacijsko podporo ter razpolagamo z logističnimi prostori. Vse
               te zadeve nadgrajujemo s pridobljenimi tržnimi potmi z dolgoletnimi osebnimi odnosi z
               našimi poslovnimi partnerji, kajti uspešnost posla je prav gotovo odvisna od
               zaposlenih v podjetjih, ne od podjetja kot pravne osebe. Vse te stvari smo gradili
               leta in leta, vlagali sredstva, energijo, tehnologijo, usposabljanje zaposlenih in
               pogodbenih izvajalcev ter se v teh letih tudi vseskozi prilagajali potrebam trga.</p>
               <p>V zvezi z novim zakonom pričakujemo, da bomo ob spremembah, ki so prav gotovo
               potrebne, kot družba, kot Slovenija toliko modri, da bomo vse to pridobljeno znanje,
               kapital in trg uspeli nadgraditi, ne pa uničiti, in začeti na zelenem travniku. Da ne
               bomo ustvarjali novih socialnih problemov in opazovali, kako v našem okolju delajo
               tujci, nam odpeljejo še več hlodovine na žago v tujino. Zato se nam nekako ne zdi
               smotrno, da bo novoustanovljena družba porabljala 20 milijonov za nekaj, kar ta
               družba v Sloveniji že ima in dobro deluje. Smatramo, da je bolje, da ta sredstva
               neposredno namenimo za zagon lesno-predelovalnih podjetij.</p>
               <p>Vsi se strinjamo, da so državni gozdovi vzorno urejeni, tu smo si gozdarji kot stroka
               enotni, tako Zavod za gozdove, inšpekcije, fakultete, pa tudi mi, izvajalci. Tudi
               javno mnenje, mislim, da je takšno. Sklad kmetijskih zemljišč in gozdov je tudi s
               koncesijskim odnosom dokazal, da je možno pravočasno, kvalitetno in strokovno izvesti
               obsežno sanacijo gozdov tako po žledolomu leta 2014 kot tudi sanacijo po letošnji
               kalamiteti podlubnikov. Poleg tega smo tudi prepričani, da je donos iz državnih
               gozdov, ki ga je v zadnjih letih dosegal Sklad kmetijskih zemljišč in gozdov, leta
               2014 je bil ta donos 16,8 milijona, dober. Poleg tega je treba še upoštevati dejstvo,
               da tudi subjekti, ki smo povezani s skladom, prav tako plačujemo davke, davek na
               dobiček, in ustvarjamo dobiček, katerega del gre tako v razvoj dejavnosti kot v
               podporo lokalnega okolja. Seveda, ob tej predstavitvi nekako dvomimo, da bo ta
               prispevek novega podjetja višji in uspešnejši od tega, kar imamo danes. Prav tako
               smatramo, da subjekti, ki delamo v državnih gozdovih, smo v teh letih vzpostavili
               gozdno-lesne verige, kljub temu, da nam to ni bilo opredeljeno v koncesijski pogodbi,
               pravzaprav je bilo kar nekaj nasprotovanj glede razvoja in vlaganj v lesno industrijo
               z naše strani. Novi zakon pa veliko govori o podpori razvoju gozdno-lesne verige,
               vendar smatramo, da obstaja bojazen, da bomo z javnimi razpisi, ki jih predvideva ta
               zakon za delo v gozdu in prodajo lesa, še obstoječim gozdno-lesnim verigam ogrozili
               pomemben člen, to je dobava lesa, in <stage type="mag"/><stage>(nadaljevanje)</stage> dosegli obratni učinek, kot ga predvideva novi zakon.</p>
               <p>Če resnično želimo vzpostaviti gozdno-lesno verigo, če mislimo resno, da je
               gozdarstvo in lesna industrija strateška dejavnost Slovenije, če nam to tudi dopušča
               strategija in lobi Evropske unije, mislim, da je nujno potrebno 1. člen, v verigi
               dobave lesa, kot je že gospod Cantarutti omenil, če hočemo pridobiti investitorje,
               krepiti, ne pa slabiti, in sicer krepiti tako, da upoštevamo tudi zasebne gozdove,
               tako v tehnološkem in tržnem pogledu, in ne samo, da imamo ta javni interes združen v
               zasebnih in državnih gozdovih.</p>
               <p>Gozdnogospodarske organizacije, ki se danes ukvarjamo s predelavo lesa, izvajamo dela
               in trgujemo z lesom tako državnih kot zasebnih gozdov in s tem povečujemo
               koncentracijo ter obseg lesa, kar bo novemu podjetju verjetno onemogočeno, ker ne bo
               moglo posegati v privatne gozdove. V Sloveniji imamo tudi, kot veste, slabe izkušnje
               z javnimi razpisi in naročili, povezani so s korupcijo, aferami, in kar se nam zdi še
               najpomembnejše, tudi s propadi poslovnega okolja in subjektov. Dober primer so nekdaj
               uspešna gradbena podjetja, ponos našega gospodarstva, ne samo pri nas, ampak tudi v
               tujini. Posledica je, da danes redki gradbinci z znanjem, delovno silo in tehnologijo
               lahko nastopajo na domačih javnih razpisih, kaj šele v tujini. Seveda si ne želimo,
               da se podobno zgodi tudi z gozdarstvom.</p>
               <p>Če zaključim. Gozdnogospodarske družbe jemljemo predlog zakona kot dejstvo, želimo
               pa, da se v pravilnik, ki bo posledica tega zakona, opredelijo merila, ki bodo
               omogočala lokalno zaposlitev in, kot je določeno, razvoj lokalne lesne predelave
               lesa. Vemo, da je Slovenija bogata družba v svetovnem pogledu in zato tudi sedanji
               koncesionarji ne nasprotujemo predlogu novega zakona, nasprotujemo pa, da postanemo
               bogata kolonija z revnimi državljani. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp9">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem gospodu Danilu Knapu, Združenje žagarjev Slovenije. Pripravi naj se
               Bogdan Božac, Marles hiše.</p>
            </sp>
            <sp xml:id="SDT7-OZKGIP-javna-1-2015-12-07.sp10">

               <speaker>DANILO KNAP:</speaker>

               <p>Lepo pozdravljeni! Hvala za besedo, gospa predsednica. Gospod minister, spoštovane
               poslanke in poslanci ter vsi današnji razpravljavci o tem zakonu o državnih
               gozdovih!</p>
               <p>Prihajam iz Združenja žagarjev, ki se že več let borimo oziroma si prizadevamo za
               spremembo obstoječega sistema poslovanja z državnimi gozdovi. Zdajšnja oblika
               gospodarjenja z dajanjem koncesij in trgovanje z gozdno-lesnimi sortimenti ni najbolj
               prava in na tem področju je nujno potrebna sprememb. V 20 letih, kolikor z državnimi
               gozdovi upravljajo naši koncesionarji, ali je bila dana v letu 1996 oblika koncesij
               brez javnega razpisa, je v Sloveniji vidno upadla proizvodnja tako lesno-predelovalne
               kot tudi pohištvene industrije in je posledično temu sledil tudi upad vseh delovnih
               mest v panogi. Vsi vemo, da je bilo v 90. letih v branži zaposlenih skoraj 40.000
               ljudi, danes je številka bistveno nižja, mislim, da ne dosega preko 10.000. Zavedamo
               se, da ne smemo kriviti le delitev koncesij s strani države, temveč je eden izmed
               dejavnikov tudi denacionalizacija in privatizacija družb večjih sistemov. Lesna
               industrija je bila v času svojega porasta na obrobju večjih mest, kjer so jih danes
               nasledili mogočni trgovski centri, ki so se zgradili v letih od osamosvojitve. V
               Sloveniji imamo malo več kot 20 % državnih gozdov in več kot 70 % gozdov, ki so v
               lasti kar 450.000 lastnikov. Lastnina je pomemben subjekt, vendar je za zagon
               industrije to malo težje. Za pridobivanje EU sredstev kot tudi pogodb s kupci iz
               tujine je treba imeti dobro in pozitivno poslovanje vseh 12 mesecev v letu, kar je
               trenutno zelo težko, saj nam nemoten proces predelave otežujejo <stage type="mag"/><stage>(nadaljevanje)</stage> lastniki gozdov kot tudi podlubniki in
               vsi škodljivci, ki se pojavljajo v naših gozdovih, in poslovanje je možno le s
               tistimi sortimenti, ki so trenutno na trgu. Za nas je to zelo pomembno, saj z
               gozdovi, ki so v lasti Republike Slovenije, si bomo lahko z večletnimi pogodbami za
               potrebno surovino zagotovili nemoteno poslovanje skozi vse leto. Tako bi lahko
               lesno-predelovalno panogo usmerili na svoja stara najboljša pota in s tem v naši
               državi našli nova delovna mesta, ki jih nujno potrebujemo. Ob vstopu v Evropsko unijo
               smo postali tudi del lesno-predelovalne industrije, ki nas močno prehiteva in smo
               postali v zadnjih letih le dobavitelji hlodovine, dobavitelji celuloznega lesa ali
               lesa za kurjavo. Res je, da nam je nekaterim uspelo tudi na področju končnih
               produktov, nikakor pa ne na področju dobave lesa za gradbeništvo ali lesa za
               nadaljnjo predelavo. Naš delež v Evropski uniji je zelo majhen in osvojitev večjih
               trgov, kjer je že veliko ponudnikov, kakor tudi ponovna vzpostavitev naše blagovne
               znamke je zelo težka in bo trajala več let. Luka Koper je slovenska, vendar se v njej
               nalaga slovenski les s tujo blagovno znamko. Želimo si, da naša trgovina z rezanim
               lesom zopet postane samostojna blagovna znamka, znamka kot naš izdelek, izdelek iz
               Slovenije. Zavedamo se, da Zakon o državnih gozdovih ni celostna rešitev industrije,
               je pa temeljni korak začetka razvoja lesno-predelovalne industrije, zagotavljanja
               novih delovnih mest ter blaginje ljudi, ki je za nas najbolj pomembna. Poraščenost
               države z gozdovi je ena največjih v Evropi, vsaj po številu prebivalstva, zato si
               dajmo priložnost in izkoristimo tisto, kar nam ponuja narava. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp11">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem gospodu Bogdanu Božacu, Marles hiše. Pripravi naj se gospa Saša Dragar
               Milanović, Inšpektorat Republike Slovenije za kmetijstvo, gozdarstvo, lovstvo in
               ribištvo.</p>
            </sp>
            <sp xml:id="SDT7-OZKGIP-javna-1-2015-12-07.sp12">

               <speaker>BOGDAN BOŽAC:</speaker>

               <p>Hvala.</p>
               <p>Spoštovani! Danes govorimo o Zakonu o gospodarjenju z gozdovi v državni lasti, hkrati
               pa se vedno znova vsi razpravljavci dotikamo vprašanja in stanja slovenske
               lesno-predelovalne industrije. Zato bom tudi sam spregovoril v dveh smereh. Najprej
               se bom dotaknil upravljanja z državnimi gozdovi. V našem podjetju predlogu zakona
               eksplicitno ne nasprotujemo, imamo pa nekatere bojazni, kako in na kakšen način se bo
               v bodoče poskrbelo za primerno upravljanje in gospodarjenje z gozdovi. Pri tem
               mislimo predvsem na dejstvo, da bo nova družba, ki bo skrbela za gospodarjenje,
               zavezana pravilom Zakona o javnem naročanju. Iz izkušenj našega podjetja vemo, da je
               najpogostejši kriterij izbora pri javnem naročanju najnižja cena. Zato mislim, da je
               zelo pomembno to, kar je uvodoma povedal tudi minister, da se bo od ponudnikov, ki se
               bodo prijavljali na področju gospodarjenja in upravljanja, zahtevalo primerno
               usposobljenost, primerne reference, primerni kadri in primerna strojna oprema. V
               nasprotnem primeru bo to pomenilo samo propad naših gozdov. Treba je povedati, da je
               trenutno v podjetjih, ki se ukvarjajo tako ali drugače z upravljanjem z gozdovi, čez
               1.000 zaposlenih, in se je treba vprašati tudi, kaj bo s temi zaposlenimi, ki so
               nedvomno usposobljeni za delo v gozdu.</p>
               <p>Naslednje področje, ki je morda še bolj pomembno ali pa je pomembno v naslednjem
               koraku, je naša lesno-predelovalna industrija. Vsi vemo, da lesno-predelovalna
               industrija ni v dobri kondiciji, da ima nekatere težave, hkrati pa smo tista
               podjetja, ki smo uspela preživeti na trgu, mislim, da tržno sprejemljiva, konkurenčna
               in delujemo na tujih trgih. Zaradi tega bi si dejansko želeli, da imamo tudi naprej
               dostop do lesa iz slovenskih gozdov, po možnosti boljšega, kot ga imamo v tem
               trenutku, in si nikakor ne bi želeli, da bi ta menjava na področju <stage type="mag"/><stage>(nadaljevanje)</stage> opravljanja in gospodarjenja z
               gozdovi pomenila tudi motnjo oskrbe z lesom. Želimo, da ta kontinuiteta oskrbe ostaja
               oziroma da po možnosti pridobimo lažji dostop do samih lesnih virov. To ne bo lahko,
               ker se moramo zavedati, da v Slovenji lesno pridelovalna veriga v sodobnem pomenu
               besede ne obstaja. Dejansko nam manjka kar nekaj členov, iz katerih bi bilo moč
               celotno lesno pridelovalno verigo izpeljati. Ob tem nekatere kolege v okviru
               Združenja lesne in pohištvene industrije pa tudi v okviru Združenja delodajalcev
               Slovenije skrbi ali je morda predvideno, da se bo novoustanovljeno državno podjetje
               tudi samo začelo ukvarjati za katero izmed faz lesne pridelave in obdelave. Namreč
               vemo, da v takem primer bi lahko prišlo do določene privilegirane situacije, kajti
               subjekti, ki so ali pa smo na trgu nima neposrednega in neomejenega dostopa do lesne
               baze in surovine.</p>
               <p>Čisto na koncu bi dodal nekaj kaj podjetja v lesno pridelovalni panogi pogrešamo
               oziroma kaj menimo, da bi bilo še možno storiti za izboljšanje situacije v tej
               panogi. Konkretno imamo v Slovenji že nekaj rešitev, že nekaj dobrih praks, ki bi jih
               bilo možno ustrezno nagraditi. Gre konkretno o Uredbi o zelenem javnem naročanju,
               gradnja z lesom, opremljanje javnih stavb z lesom, vse to smo že imeli na nekem
               določenem nivoju razvito in smo z novelami te konkretne uredbe uporabo in kvoto lesa
               znižali. Menimo, da če želimo dejansko in če je iskreni namen spodbujanja lesno
               pridelovalne dejavnosti, da se lahko deleži lesa v zelenem javnem naročanju
               dvignejo.</p>
               <p>Drugo področje je slovenski okoljski sklad. Ta trenutek slovenski okoljski sklad
               subvencionira energetsko varčno gradnjo, menjavo lesenega stavbnega pohištva, ampak
               samo stavbnega pohištva ne pa neposredno gradnje z lesom. Tako kot imamo kriterij za
               pridobivanje subvencije Esko sklada za gradnjo na podlagi energetske učinkovitosti bi
               lahko imeli tudi na podlagi gradnje z lesom. V primeru, da je objekt grajen z lesa, z
               leseno konstrukcijo bi lahko dobil določene subvencije, gre konec koncev okolju in
               človeku prijazno gradnjo, ki je tudi energetsko varčna.</p>
               <p>Tretje področje, katerega so se sogovorniki tudi že dotaknili je spodbujanje
               investicij. V podjetjih, ki smo na trgu je potrebna odločena modernizacija,
               posodobitev. Vsa podjetja niso v izjemni finančni kondiciji, dejstvo pa je, da so
               uspešna in da uspevajo tudi na mednarodnih trgih, zato bi si želeli, da bi imeli
               dostop do sredstev, s katerim bi lahko posodobili našo proizvodnjo, tehnologijo.
               Govorim o vseh panogah naše dejavnosti, o vseh vejah, stavbno pohištvo, pohištvo,
               gradnja za lesom.</p>
               <p>Zadnja stvar. Predvsem bi si želeli, da če se bo nekaj naredilo na področju
               spodbujanja lesno pridelovalne panoge, da prihaja do spodbujanja subjektov, ki smo že
               trenutno na trgu. Subjektov, ki smo na trgu in smo pretežni izvozniki. Mi smo
               dokazano tisti, ki vemo kako se dela in bi lahko s primerno spodbudo bili še
               uspešnejši, zato želimo, da se morebitne spodbude, morebitna gradnja lesno
               pridelovalne verige usmeri na tržnih osnovah in se v prvi vrsti vključujejo podjetja,
               ki so uspešna in delujejo na trgu.</p>
            </sp>
            <sp xml:id="SDT7-OZKGIP-javna-1-2015-12-07.sp13">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospe Saši Dragar Milanovič. Pripravi naj se gospod Samo
               Jereb, Računsko sodišče RS.</p>
            </sp>
            <sp xml:id="SDT7-OZKGIP-javna-1-2015-12-07.sp14">

               <speaker>MAG. SAŠA DRAGAR MILANOVIČ:</speaker>

               <p>Spoštovani gospe in gospodje. Pripravila bom mnenje Inšpektorata RS za kmetijstvo,
               gozdarstvo, lovstvo in ribištvo o obstoječi problematiki gospodarjenja z državnimi
               gozdovi in stališče do Predloga Zakona o gospodarjenju z gozdovi v lasti RS.</p>
               <p>Inšpektorat za kmetijstvo, gozdarstvo, lovstvo in ribištvo sicer izvaja neposreden
               inšpekcijski nadzor nad izvajanjem predpisov s področja kmetijstva, gozdarstva,
                  <stage type="mag"/> <stage>(nadaljevanje)</stage> lovstva in
               ribištva.</p>
               <p>Predlog Zakona o gospodarjenju z gozdovi v lasti RS ne vsebuje določb po
               inšpekcijskem nadzoru je pa dolžan Inšpektorat zakonodajalcu podati povratno
               informacijo o kršitvah gozdarskih predpisov v državnih gozdovih, ki so po mnenju
               inšpektorata povezani tudi z obstoječim sistemom gospodarjenja z gozdovi v lasti
               RS.</p>
               <p>Začela bi s stanjem ob žledolomu in gradaciji podlubniki. Inšpektorat za kmetijstvo,
               gozdarstvo, lovstvo in ribištvo je v okviru rednega nadzora konec februarja 2014
               ugotovil, da se situacija po žledolomu v državnih gozdovih praktično še ni začela,
               zato sem kot predstojnica inšpektorata meseca marca in aprila 2014 sklicala sestanke
               s predstavniki Sklada kmetijskih zemljišč in gozdov, Zavoda za gozdove in Ministrstva
               za kmetijstvo, gozdarstvo in prehrano z ciljem rešiti odprta vprašanja med zavodom in
               skladom, da se pospeši začetek sanacije z realnim načrtom sanacije v državnih
               gozdovih. Ugotovili smo tri glavne ovire za hitro in učinkovito sanacijo. Prva
               vzpostavitev učinkovitega nadzora nad posekanimi količinami lesa se je, zaradi
               prevelikega obsega poškodovanih gozdov zavod ni označeval posamičnih dreves. Drugič.
               Strokovna, tehnična in finančna zmožnost posameznih koncesionarjev na poškodovanih
               območjih za bistveno povečanje obsega proizvodnje in prodaje lesa. Zadnja. Kako brez
               soglasja koncesionarjem omejiti koncesijo na prizadetih območij in v sanacijo
               vključiti tudi koncesionarja z območij, ki niso bila prizadeta oziroma so bila v
               zmanjšanjem obsegu prizadeta.</p>
               <p>Poleg problematike sanacije po žledolomu smo opravičeno pričakovali težava tudi o
               morebitnih gradaciji podlubnikov. Vremenske razmere 2014 so bile neugodne za razvoj
               podlubnikov, zato je bil večji napad podlubnikov opažen šele poleti, to je, julija in
               avgusta. Gozdarska inšpekcija je v primeru zamude rokov za izvedbo sanitarnih sečen
               delovala predvsem preventivno in opozorila kršitelje, da je potrebno sanitarne sečne
               izvesti takoj. Pri tistih, ki niso upoštevali opozoril je tudi kasneje prekrškovno
               ukrepala. Konec leta 2014 je inšpektorat ugotavljal, da je sanacija iglavcev malo
               prehitela dinamiko sanacije v zasebnih gozdovih, da pa je sanirana šele dobra
               polovica poškodovanih iglavcev in da so redka sečišča v državnih gozdovih zaključena
               v celoti. Nedopustno je namreč, da posekan les ni spravljen in odpeljan z gozda. To
               še dodatno prispeva k nižji tržni vrednosti lesa in razvrednotenju okolijskih gozdov,
               poleg tega pa tudi prispeva k hitrejšemu razvoju lubadarjev.</p>
               <p>Februarja letošnjega leta je inšpektorat ugotovil, da do konca meseca marca 2015 v
               državnih gozdovih predvsem na območju Postojne ne bo realizirana sanitarna sečnja
               iglavcev, zato je na to opozoril vodstvo sklada in aprila organiziral tudi terenski
               ogled. Z ogledom na kraju samem se je v skladu kmetijskih zemljišč in gozdov
               predoočilo, da ob cestah obstajajo kupi lesa, da ta ni pospravljen in ni odpeljan iz
               gozda, da so po žledu ne sanirane površine ostale predvsem v strminah mlajših
               razvojnih fazah in na terenih, ki niso primerni za strojno sečno, kar lahko pomeni še
               počasnejšo sanacijo in da so po gozdovih, v katerih je žled že saniran prisotna
               drevesa, ki jih je podrl veter in jelove ter smrekove lubadarke.</p>
               <p>V mesecu maju je bil na področju Postojne izveden poostren celodnevni inšpekcijski
               nadzor z gozdarsko inšpekcijo z ciljem pregledati realizacijo odločb za sanirano
               sečnjo izdanih od januarja do maja 2015, zaradi delno ali v celoti nerealizirane
               sanitarne sečnje. Inšpektorat je na podlagi ugotovitev na terenu uvedel zoper
               koncesionarje 15 prekrškovnih postopkov. Tople vremenske razmere in prisotnost
               poškodovanih ter oslabljenih iglavcev, ki so ostali v gozdovih po lanskem žledolomu
               so povzročili izjemno gradacijo podlubnikov v letošnjem letu. Koncesionarji na
               najbolj prizadetih območjih niso pravočasno realizirali precejšnjega <stage type="mag"/><stage>(nadaljevanje)</stage> dela sanitarnih sečenj,
               zaradi strokovnih, tehničnih in finančnih nezmožnosti. Prav tako se je izkazalo, da
               Sklad kmetijskih zemljišč nima izdelanega sistema javnega naročanja, ki bo omogočal v
               ne koncesijskih gozdovih realizacijo sanitarnih sečenj v določenih rokih, saj so bili
               posamezni razpisi objavljeni dejansko šele po preteku vseh rokov iz odločb. V
               državnih gozdovih je zavod, zaradi prekoračitve rokov za izvedbo sanitarne sečnje
               izdal 120 sklepov o izvršbi po drugi osebi. Inšpektorat je, zaradi tega uvedel proti
               koncesionarju in skladu 51 prekrškovnih postopkov.</p>
               <p>Kako naprej? Ob lanskem žledolomu in letošnji namnožitvi lubadarja se je izkazalo, da
               je sedanji koncesijski sistem gospodarjenja z državnimi gozdovi neodziven na
               nepričakovane izredne dogodke večjega obsega, da je vpliv koncedenta na koncesionarje
               zanemarljiv. Stanje v ne koncesijskih državnih gozdovih pa nič boljše. Kljub
               nedokončani sanaciji na prizadetih delih se je v nepoškodovanih predelih izvajala
               redna sečnja, ki je dodatno angažirala kapacitete za sečnjo in spravilo lesa prav
               tako pa je ta les povečal še dodatne težave na trgu.</p>
               <p>Za v naprej bi si želeli v državnih gozdovih učinkovitejše in bolj odgovorno
               gospodarjenje z gozdom. Menimo, da bi bilo smiselno uvesti takšen sistem, da bo v
               primeru naravnih ujem v pomoč tudi zasebnim lastnikom z tehničnimi zmogljivosti in
               kasneje pri prodaji lesa. Nujno je, da se do 30. junija 2016, ko potečejo dosedanje
               koncesije zagotovi v državnih gozdovih izvajanje sanitarne sečnje, varstvenih del in
               izvedbo nujnih gojitvenih del, saj v nasprotnem primeru lahko pride v gozdovih še do
               večje škode.</p>
               <p>Vzpostavitev novega sistema gospodarjenja z državnimi gozdovi kot ga predvideva
               predlog zakona je dejansko in časno realnejša pot kot ponovna podelitev koncesije. Za
               ponovno podelitev koncesij bi bilo najprej potrebno sprejeti novi koncesijski akt,
               izpeljati evropsko javno naročilo, opraviti postopek izbire koncesionarjev in
               počakati na pravnomočnost odločb po izbiri. Večina evropskih držav gospodari z
               državnimi gozdovi na podoben način kot je predviden v predlaganem zakonu. Sistem pri
               njih preverljivo deluje, ob naravnih ujmah pa so državne družbe v veliko pomoč
               zasebnim lastnikom pri organizaciji poseka, spravila in prodaje lesa.</p>
            </sp>
            <sp xml:id="SDT7-OZKGIP-javna-1-2015-12-07.sp15">

               <speaker>PREDSEDNICA IVA DIMIC:</speaker>

               <p>Hvala lepa. Moram se tukaj vmes oglasiti. Zdi se mi, da ste sedaj malo povedati, kako
               je sklad neodziven.</p>
               <p>Mi smo obravnavali v Državnem zboru letno poročilo sklada kmetijskih zemljišč in
               gozdov, kjer v tej neodzivnosti ni bilo nikjer niti besede zapisane, tako da mene res
               osebno čudi po nekaj mesecih različno mnenje glede delovanje sklada.</p>
               <p>Gremo naprej na razpravo, na predstavitev. Gospod Samo Jereb, Računsko sodišče
               Republike Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp16">

               <speaker>SAMO JEREB:</speaker>

               <p>Spoštovana predsednica. Spoštovani gospod minister. Državni sekretarji. Spoštovani
               poslanci. Ostali prisotni. Lep pozdrav tudi z moje strani.</p>
               <p>Računsko sodišče je načelom v tem predlogu zakona prepoznalo določene prednosti
               ustanovitve tega podjetja, zato podjetju samemu ne nasprotuje. Želimo pa predvsem
               opozoriti na določene nejasnosti ali pomanjkljivosti predloga samega zakona.</p>
               <p>Pri svojem izvajanju se moram žal omejiti na sam predlog zakona s poslovnim načrtom
               oziroma samimi predpostavkami za pripravo poslovnega načrta za ustanovitev tega
               podjetja in nismo seznanjeni, zato v tem delu tega ne morem komentirati.</p>
               <p>Če zato opozorim zgolj na pomembnejše tveganje v samem predlogu zakona. Prvo tveganje
               je povezano s samo dejavnostjo podjetja. Predlog zakona namreč pravi, da je med
               dejavnostmi podjetja pomembno, zlasti izpostavljanje gozdno lesnih verig z visoko
               dodatno vrednostjo. Če je pojem gozdno lesne verige v zakonu opredeljen pa temu ni
               tako glede pojma visoka dodatna vrednost in še manj pojma vzpostavljanje, zato se
               sprašujem, <stage type="mag"/> <stage>(nadaljevanje)</stage> kaj pravzaprav to
               pomeni. Gre za morda lastniško povezovanje podjetij. Bo podjetje Slovenski državni
               gozdovi odkupovalo lastniške deleže v drugih podjetjih, tudi v lesno predelovalnem
               delu. Gre morda za ustanavljanje novih podjetij in v celotni lesno predelovalni
               industriji gre zgolj za pogodbeno povezovanje pri, ne vem, tržnih aktivnostih ali bo
               podjetje samo izvajalo dejavnosti v celotni lesno predelovalni verigi, vključno s
               predelavo lesa in trgovino z lesnimi izdelki. V tem delu bi veljalo zakon nekoliko
               bolj jasno zapisati.</p>
               <p>Ker je ta opredelitev dejavnosti tako nejasna je seveda nejasno tudi zakaj se bodo
               najemala posojila v vrednosti 20 milijonov evrov, za katera je v bistvu vnaprej dano
               obveznost države za izdajo poroštev za najetje teh posojil. Zakon opredeljuje seveda
               vse potrebne pogoje, ki morajo biti pri tem izpolnjeni, vendar namena pa jasno ne
               opredeljuje.</p>
               <p>V primeru, da bi podjetje lahko kupovalo deleže v drugih gospodarskih subjektih,
               seveda, opozarjamo tudi na to, da v zakonu nismo našli nobenih varovalk v smislu
               načela štirih oči pri sprejemanju takih odločitev s soglasjem nadzornega sveta, morda
               celo soglasje Vlade ali Državnega zbora. Takih varovalk zakon ne predvideva.</p>
               <p>Ker že ob sami ustanovitvi družba Slovenski državni gozdovi prejme kot stvarni vložek
               tudi lastniški delež in kapitalsko naložbo, hčerinsko družbo Snežnik d.o.o. se
               posledično vzpostavi stanje, ko Računsko sodišče sicer lahko revidira družbo
               Slovenski državni gozdovi d.o.o., izgubi pa pristojnost nad revizijo družbe Snežnik
               kot hčerinske družbe. Temu je tako zato, ker je predvideno, da Slovenski državni
               holding ni tisti, ki bo upravljal s to naložbo, ampak bo to neposredno Vlada, zato bi
               veljalo bodisi v ta zakon pripisati 71. člen Zakona o Slovenskem državnem holdingu,
               ali pa morda razmišljati, da bi s tem podjetjem vseeno upravljal Slovenski državni
               holding, saj ne nazadnje ta družba opravlja povsem tržne dejavnosti, ne javne službe,
               nima javnih pooblastil in tako naprej.</p>
               <p>Posebej velja opozoriti na finančne posledice tega zakona. Če je bilo tudi prej
               omenjeno in tudi če si pogledamo poročila Sklada kmetijskih zemljišč in gozdov lahko
               ugotovimo, da sklad koncesijskih dajatev zbere danes nekaj čez 16 milijonov evrov
               koncesijske dajatve. Če pogledamo predlog zakona je nekako predvideno, da naj bi se v
               nov proračunski sklad vplačalo okoli 11,2 milijona evrov, kar pomeni 5 milijonov
               evrov manj in s tega vidika velja proučiti in zato vemo, da je škoda, da danes ni
               predstavnikov Ministrstva za finance, treba je proučiti tveganje državne pomoči, ker
               bo imelo podjetje ugodnejše pogoje za delovanje kot pa sedanji koncesionarji, na
               drugi strani pa seveda je potrebno narediti tudi primerjavo med vplačilom v sklad v
               višini 11 milijonov in pa predvidenim dobičkom te družbe pred obdavčitvijo v višini
               10,6 milijonov evrov. S tem se je potrebno vprašati ali bomo s tako razporeditvijo
               koristi od upravljanja državnih gozdov res lahko dosegli enega izmed pomembnejših
               ciljev, to pa je povečevanje deleža državnega lastništva v gozdovih. Glede na to, da
               bo veliko dobička ostalo bodisi na družbi ali pa bo vplačan integralni proračun
               obstajajo določeni pomisleki glede tega.</p>
               <p>Glede samega nadzora nad izvajanjem upravljanja z gozdovi opozarjamo, da je danes
               oblika poročanja o izvajanju del določena v predpisih v prihodnje predlog zakona
               predvideva pogodbeno opredelitev vseh razmerij med ministrstvom in pa podjetjem, zato
               menimo,da bi veljalo vsaj v zakonu oziroma vsaj v podzakonskih aktih določiti tako
               vsebine glede poročanja, nadzora in plačil te dajatve, vključno z jasno opredelitvijo
               obveznosti poračuna plačila dajatev v proračunski sklad.</p>
               <p>In za zaključek morda opozorim še na določena druga tveganja. Ministrstvo smo največ
               opozorili tudi na to, da se uvajajo nekatere nove opredelitve posameznih pojmov, ki
               so že znane iz drugih predpisov. In sedaj prihaja do tega, da so nekoliko drugače
               pojmi opredeljeni v zakonu o gozdovih, v zakonu o Skladu kmetijskih zemljišč in v
               predlogu tega zakona in vsebino teh pojmov bi veljalo poenotiti.</p>
               <p>Prav tako si ne znamo na podlagi tega predloga zakona povsem razložiti ali pa
               opredeliti kaj predstavlja vsebina pojma dajanja gozdov v uporabo, tako glede namena
               takega razmerja kot tudi glede izbora upravičenca za uporabo gozdov.</p>
               <p>Za zaključek bi opozoril še na zaporedje rokov iz zakona. Če želimo, da bo družba
                  <stage type="mag"/> <stage>(Nadaljevanje)</stage> operativna junija
               oziroma julija 2016, bo potrebno postopke relativno hitro speljati. Minister je
               omenil postopek imenovanja nadzornega sveta, ki ni ravno kratek, čeprav vsebuje
               določene varovalke. Nadzorni svet je pa tisti, ki da soglasje k politiki upravljanja
               z gozdovi in če želimo, da bo družba imela politika upravljanja z gozdovi, ki bo
               potem podlaga za izvajanje javnih razpisov, bo moral biti nadzorni svet kar relativno
               hitro imenovan, mi pa se pogovarjamo še vedno o predlogu zakona. Tako, da bo potrebno
               te postopke kar pospešiti.</p>
               <p>Računsko sodišče pričakuje, da bodo te nejasnosti v nadaljnjem postopku sprejemanja
               zakona v bistvu odpravljene, da bodo zakoni v tem delu, da se bo dopolnil in tveganje
               v največji meri v bistvu omejila. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp17">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem gospodu Stojanu Rovanu, Sklad kmetijskih zemljišč in gozdov Republike
               Slovenije, pripravi pa naj se gospod Roman Horvat, Občina Kočevje.</p>
            </sp>
            <sp xml:id="SDT7-OZKGIP-javna-1-2015-12-07.sp18">

               <speaker>MAG. STOJAN ROVAN:</speaker>

               <p>Spoštovana gospa predsednica, spoštovani gospod minister, spoštovani!</p>
               <p>Sektor za gozdarstvo, Sklad kmetijskih zemljišč Republike Slovenije podpira
               ustanovitev državnega podjetja, ki bo gospodarilo z državnimi gozdovi, saj je
               ustanovitev takšnega podjetja bo nas približala enakopravno v Evropsko unijo, saj
               večina držav Evropske unije ima podjetja, ki gospodari z državnimi gozdovi in so
               vključena tudi v organizacijo Eustafor. Eustafor pa je organizacija, ki združuje vse
               upravljavce državnih <stage>/ nerazumljivo/</stage>. Sklad kot javni zavod je imel velike težave pri
               samemu vključevanju, saj je težko sodeloval pri različnih projektih, zaradi tega ker
               ni gojil nekih dejavnosti, ki jih imajo druga evropska podjetja, to je prodaja in pa
               sama izvedba del v gozdovih. S samo ustanovitvijo podjetja bo to bilo lažje in
               omogočeno enakopravno vključevanje na samo združenje. Sedanja oblika z državnimi
               gozdovi skladu ne daje enakih kompetenc in pa odgovornosti, saj so bile odgovornosti
               bistveno višje kot same kompetence. To se je jasno in lep videlo pri sami prodaji in
               pa pri sami izvedbi del. Zakaj je tako? To je bilo s podelitvijo teh dolgoročnih
               koncesijskih pogodb, je to skladu omejilo. Pri prodaji gozdnih lesnih asortimentov
               sklad ni imel nikakršnih možnosti pri preoblikovanju samih prodajnih cen, saj to je
               bila glavna domena sedanjih koncesionarjev kot ne pri izbiri kupcev oziroma pri
               samemu osnovanju gozdno lesnih verig. Pri tem pa se je postavil tudi glavni pomembni
               dejavnik, to pa so nastali stroški pri sami prodaji gozdno lesnih asortimentov, ki so
               jih koncesionarji sami oblikovali, tako da, nekega <stage>/ nerazumljivo/</stage> pri sami prodaji
               teh stroškov ni bilo razen pri podajanju nekih priporočljivih cenikov.</p>
               <p>Z ustanovitvijo gospodarske družbe menimo, da bodo cene gozdno lesnih asortimentov
               upravljavca države višji, med tem ko bo pa na drugi strani strošek oziroma nakupna
               vrednost tega pa ostala enaka, kjer bodo ti stroški, prodajni stroški bili nižji. Z
               ustanovitvijo samega podjetja bodo te gozdno lesne verige se nekatere okrepile,
               nekatere se bodo ošvohnile, vprašanje ki se pa tukaj postavlja je pa ta, da v
               sedanjem sistemu ni pomembna toliko sama začetna veriga, ampak je bolj pomembna
               dolžina te verige. Kot sedaj, že sedaj poslujemo z več kot 250. poslovnimi subjekti
               in tako s fizičnimi, posameznimi samostojnimi podjetniki na prvi ravni. Vprašanje bo
               kako bo to gospodarsko podjetje zagotovilo nadaljnjo veriženje, če bo samo
               gospodarsko podjetje sodelovalo samo do primarne predelave oziroma do prvih kupcev,
               to so pa v največji meri <stage>/ nerazumljivo/</stage>.</p>
               <p>Velik problem, ki ga mi zasledujemo, je problem, da <stage type="mag"/> <stage>(nadaljevanje)</stage> vsa hlodovina v Sloveniji je možno razrezati in jo
               tudi predelati, ampak je problem nadaljnje predelave in obdelave, saj veliko teh
               žagarskih objektov razreže to hlodovino in jo potem prodaja kupcem preko Luke Koper
               ali Reke ali pa neposredno v tujino.</p>
               <p>V koliko se bo želela gozdno-lesna veriga iti od začetka do konca, se bo moralo
               predvsem okrepiti sekundarni in terciarni del lesne proizvodnje.</p>
               <p>Drugi velik problem pri sami predelavi predstavljajo predelava manj kvalitetnega
               lesa, to so celulozni les, na les za lesne plošče in drv, ki je v Sloveniji premalo
               oziroma nimamo dovolj velikih kapacitet, sedanjih predelovalcev, da bi ves ta les iz
               državnih gozdov predelala, kaj šele lesa iz zasebnega sektorja. Zato predvidevamo, da
               se bo v nekem času še naprej ta manj kvalitetni les prodajal v tujino.</p>
               <p>Nadalje so velik problem v sedanji organiziranosti javnega zavoda predstavljali
               proizvodni stroški. Proizvodni stroški so bili, sicer so bili določeni na podlagi
               zakonskih in podzakonskih aktov, vendar na njih nismo imeli nekega večjega učinka, s
               tem ko pa se bo javno podjetje dajalo ta proizvodna dela na javni razpis, bo podjetje
               bolj učinkovito in gospodarstvo, saj se bodo ti stroški zmanjšali. Zdajšnja oblika ni
               dopuščala nekega konkurenčnega okolja v teh državnih gozdovih, govorim v koncesijskih
               gozdovih, kjer so imeli opravljanje svoje storitve absolutno prednostno pravico
               sedanji koncesionarji.</p>
               <p>S tem ko so imeli koncesionarji to možnost, niso dopuščali nekega konkurenčnega
               okolja, kar pa pomeni, da si tudi oni med sabo niso konkurirali. Z javnimi naročili
               se bo ta trg sprostil in pri tem menimo, da bodo pri tem imela možnosti tudi druga
               podjetja, ki so v slovenskem trgu, da bodo delala v državnih gozdovih in na podlagi
               tega se bodo ustanovila tudi druga podjetja, ki se bodo razvijala, saj glavna
               dejavnost ali ena od možnih dejavnosti tega gospodarskega podjetja je tudi razvoj teh
               novonastalih podjetij. S tem ko se bo nabor teh podjetij povečal, se bo zgodil tudi
               pritisk na zasebne lastnike, ki bodo zasebne lastnike motivirali za izvajanje del v
               zasebnem sektorju in posledično se bo tudi količina lesa na slovenskem trgu
               povečala.</p>
               <p>Z ustanovitvijo državnega podjetja pričakujemo, da se bo med različnimi institucijami
               to sodelovanje okrepilo in povečalo, tako na znanstveno-raziskovalnem kot na
               trajnostnem večnamenskem in sonaravnem gospodarjenju, predvsem z državnimi gozdovi.
               Pričakujemo, da se bo povečalo…</p>
            </sp>
            <sp xml:id="SDT7-OZKGIP-javna-1-2015-12-07.sp19">

               <speaker>PREDSEDNICA IVA DIMIC:</speaker>

               <p>…Gospod, se opravičujem, če boste…</p>
            </sp>
            <sp xml:id="SDT7-OZKGIP-javna-1-2015-12-07.sp20">

               <speaker>STOJAN ROVAN:</speaker>

               <p>…Ja…</p>
            </sp>
            <sp xml:id="SDT7-OZKGIP-javna-1-2015-12-07.sp21">

               <speaker>PREDSEDNICA IVA DIMIC:</speaker>

               <p>…počasi…</p>
            </sp>
            <sp xml:id="SDT7-OZKGIP-javna-1-2015-12-07.sp22">

               <speaker>STOJAN ROVAN:</speaker>

               <p>…Ja…</p>
            </sp>
            <sp xml:id="SDT7-OZKGIP-javna-1-2015-12-07.sp23">

               <speaker>PREDSEDNICA IVA DIMIC:</speaker>

               <p>…Mislim, da sem že kar…</p>
            </sp>
            <sp xml:id="SDT7-OZKGIP-javna-1-2015-12-07.sp24">

               <speaker>STOJAN ROVAN:</speaker>

               <p>…da se bo…</p>
            </sp>
            <sp xml:id="SDT7-OZKGIP-javna-1-2015-12-07.sp25">

               <speaker>PREDSEDNICA IVA DIMIC:</speaker>

               <p>…blizu 10 minut…</p>
            </sp>
            <sp xml:id="SDT7-OZKGIP-javna-1-2015-12-07.sp26">

               <speaker>STOJAN ROVAN:</speaker>

               <p>…povečalo projektov, ki bodo izpolnjevali pogoje ali zaveze Evropske unije pri
               uresničevanju Nature 2000.</p>
               <p>Še za konec bi rad povedal, da sedanja oblika sklada kmetijskih zemljišč in gozdov ni
               mogoče doseči višjih donosov, niti vzpostaviti in razviti gozdno-lesnih verig niti ni
               mogoče povečati površine gozdov v lasti Republike Slovenije, tako kot bi si želeli.
               Zato upamo, da bo novo nastajajoče podjetje vse to omogočalo.</p>
               <p>Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp27">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Resnično mi je žal, da moram prekinjati med samo predstavitvijo mnenj, vendar imamo
               kar veliko prijavljenih in prosim še enkrat za omejitev, lastno omejitev.</p>
               <p>Gospod Roman Horvat, Občina Kočevje, imate besedo.</p>
               <p>Pripravi pa naj se gospod Gorazd, Lesna vrata d.o.o.</p>
            </sp>
            <sp xml:id="SDT7-OZKGIP-javna-1-2015-12-07.sp28">

               <speaker>ROMAN HROVAT:</speaker>

               <p>Roman Hrovat. Hrovat ne Horvat.</p>
            </sp>
            <sp xml:id="SDT7-OZKGIP-javna-1-2015-12-07.sp29">

               <speaker>PREDSEDNICA IVA DIMIC:</speaker>

               <p>Se opravičujem, Hrovat, ja.</p>
            </sp>
            <sp xml:id="SDT7-OZKGIP-javna-1-2015-12-07.sp30">

               <speaker>ROMAN HROVAT:</speaker>

               <p>Spoštovane poslanke in poslanci. Spoštovani navzoči.<stage type="mag"/> <stage>(nadaljevanje)</stage> Govorim v imenu Občinskega sveta občine Kočevje, ki
               je imel v mesecu novembru izredno sejo, na kateri smo obravnavali in sprejeli
               naslednja stališča, obravnavali predlog ter sprejeli naslednja stališča in
               predloge.</p>
               <p>Predlog zakona o gospodarjenju z gozdovi v lasti Republike Slovenije podpiramo, pri
               čemer v nadaljevanju predlagamo nekatere spremembe oziroma dopolnitve, ki bodo
               omogočile še učinkovitejše in racionalnejše ravnanje z državnimi gozdovi ter hkrati
               pomembno spodbujali razvoj gozdno-lesnih verig v Republiki Sloveniji, kot zagotovilo
               za ustvarjanje novih delovnih mest in dodane vrednosti produktom lesne panoge.</p>
               <p>Prvi predlog, ki ga predlagamo, da se že v besedilu predlaganega zakona zapiše, da je
               sedež novoustanovljene družbe na območju občine Kočevje. Razlogov za to je več, en
               izmed najpomembnejših je prav gotovo največji delež državnih gozdov na območju občine
               Kočevje. Poleg tega menimo, da je razvoj gozdno-lesnih verig in učinkovito delovaje z
               zakonom predlagane družbe Slovenski državni gozdovi mogoče uresničiti le z
               vključitvijo stroke z omenjenih področij, ki jo je moč najti zlasti v obstoječem
               podjetju Snežnik d.d. Kočevska reka, ki ima sedež na območju občine Kočevje, s
               hkratnim spodbujanjem izobraževalnega sistema s področja lesne predelave, ki se tudi
               že odvija na območju občine Kočevje, v srednji šoli.</p>
               <p>Z nadaljevanjem tradicije, imamo izkušnje tako v sečnji, spravilu in obdelavi
               lesa.</p>
               <p>Glede na navedeno predlagamo, da se prvi odstavek 10. člena predloga zakona dopolni
               tako, da se glasi: Za gospodarjenje z državnimi gozdovi se ustanovi družba Slovenski
               državni gozdovi, ki ima sedež na območju občine Kočevje.</p>
               <p>Kot drugi predlog, predlog zakona neposredno ne predvideva vzpostavitve razvoja
               gozdno-lesnih verig. Poudarek na neposredno, ker je osnova za racionalno izkoriščanje
               lesa v obliki ustvarjanja dodane vrednosti in zagotavljanju novih delovnih mest, z
               razvojem lesno predelovalne industrije se bo zmanjšal izvoz neobdelanega lesa,
               povečal pa se bo izvoz lesnih izdelkov, z višjo dodano vrednostjo. Predlog sledi
               strategiji vlade Republike Slovenije Les je lep, ki naj bi do leta 2020 zagotovil
               novih 20 tisoč delovnih mest na področju delovanja gozdno-lesnih verig, zato
               predlagamo, družba Slovenski državni gozdovi, del sredstev iz prihodka nameni
               vzpostavitvi in razvoju gozdno-lesnih predelovalnih verig. To je bil drugi
               predlog.</p>
               <p>In kot tretji, v strateško vodenje podjetij je smiselno vključiti predstavnike
               lokalnih skupnosti, saj lahko pomembno prispeva k racionalnejšim in vsestransko
               učinkovitejšem vodenju podjetja, upoštevajoč poznavanje družbenih in podjetniških
               specifik lokalnega okolja in tesnejšega sodelovanja med državnim in občinskim
               podjetjem na področju gozdno-lesne predelave predlagamo, da se v sestavi nadzornega
               sveta družbe zagotovi mesto tudi predstavniku občine Kočevje.</p>
               <p>Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp31">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem Gorazdu Ulblu, Lesna vrata d.o.o., pripravi pa naj se gospod Branko
               Ravnik, Kmetijsko-gozdarska zbornica Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp32">

               <speaker>GORAZD ULBL:</speaker>

               <p>Spoštovana predsednica, poslanci Državnega zbora, ostali zbrani. Hvala za besedo.</p>
               <p>Prihajam iz Koroške iz podjetja Lesna vrata d.o.o., kjer se ukvarjamo s proizvodnjo
               notranjih vrat in podbojev. Torej, smo na koncu te gozdno-lesne verige o kateri smo
               danes že veliko slišali. Na tem mestu bi predstavil naše stališče glede predloga
               zakona o gospodarjenju z gozdovi v lasti Republike Slovenije.</p>
               <p>V prvi vrsti bi povedal, da z našega stališča predlog zakona podpiramo, saj menimo,
               da je dobro pripravljeni in da je po dolgem času, me veseli, da smo v Sloveniji
               sprevideli, da je treba nekaj narediti za lesno-predelovalno industrijo, ki je v
               zadnjih 20 letih zelo opešala. Kar je pri tem pomembno je, prekinitev koncesijskih
               razmerij imetnikov <stage type="mag"/><stage>(nadaljevanje)</stage>
               koncesij, ki so z državnimi gozdovi na račun koncesij upravljali do sedaj po svoje.
               To je povzročilo zelo velik razkorak med gozdarstvom in lesarstvom, kar se kaže v
               velikem upadu, lahko rečemo, tudi v veliko stečajih lesarskih in pohištvenih
               podjetij. Ta gozdno-lesna veriga je bila prekinjena, imetniki koncesij pa so bili v
               veliki konkurenčni prednosti zaradi cen surovin. Že prej smo slišali podatek, da je v
               lesni industriji sedaj zaposlenih manj kot 10.000 delavcev; nad tem dejstvom se je
               treba zamisliti. Kar je tudi pomembno, je, da je treba gozd izkoristiti kot
               najbogatejši naravni vir v Sloveniji in vertikalno povezati družbe v gozdno-lesne
               verige. Izdelovati moramo izdelke z višjo in visoko dodano vrednostjo, ne pa izvažati
               hlodovine v sosednje države. Učinkovito in transparentno je treba upravljati z
               državno lastnino, zato v tem delu absolutno podpiramo ustanovitev družbe Slovenski
               državni gozdovi, d.o.o. Treba je zagotoviti enakopravno zastopanje gozdarske in lesne
               industrije v prihodnje ter ustvariti nova zelena delovna mesta in spodbujati poklice
               na področju lesarstva. Imamo veliko znanja, ki ga je treba v tej branži prenesti na
               mlade. Kot smo slišali od mojega predhodnika, imamo srednje lesarske šole, imamo
               biotehniško fakulteto, imamo mnogo institucij v Sloveniji, ki izobražujejo lesarje,
               in treba jim je dati neko voljo, neko pot za naprej in ponuditi tem ljudem delovna
               mesta na področju lesarstva. Kar je tudi pomembno, je treba preprečiti izvoz
               okroglega lesa v tujino, les predelati v domačih lesno-predelovalnih podjetjih ter
               prekiniti slabe prakse finančnih spodbud za izrabo lesa v energetske namene. Za
               energetske namene naj se uporabijo le ostanki, ki niso več primerni za nadaljnjo
               predelavo. Pri tem moramo slediti dobrim praksam naših sosedov iz razvitih držav EU.
               Se pravi, v predlogu zakona smo videli zelo dobre primere iz Avstrije, Nemčije in
               Finske.</p>
               <p>Glede na izgube, ki smo jih v preteklosti ustvarili na račun slabega gospodarjenja z
               državnimi gozdovi, se nam osnovni vložek 20 milijonov evrov v družbo Slovenski
               državni gozdovi, d.o.o., ne zdi velik, saj lahko na račun tega v prihodnosti veliko
               pridobimo. Ponovil bi pa še nekaj, kar smo že slišali od kolega iz podjetja Marles
               hiše. Spodbuditi je treba tista podjetja, ki smo že na trgu in ki smo s svojim delom
               že dokazali, da si tudi v lesni industriji lahko uspešen. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp33">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>K besedi vabim gospoda Branka Ravnika. Pripravi naj se gospod Marjan Ferčec, Sindikat
               gozdarstva Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp34">

               <speaker>BRANKO RAVNIK:</speaker>

               <p>Hvala lepa za besedo, spoštovana gospa predsednica. Spoštovane poslanke in poslanci,
               cenjeni gostje!</p>
               <p>Na Kmetijsko-gozdarski zbornici se kot interesno združenje kmetov, ki so lastniki
               kmetijskih in gozdnih zemljišč, nismo v celoti opredelili do teh vprašanj, ki so bila
               poslana z vabilom oziroma na začetku tudi predstavljena. Namreč, način organiziranja
               in upravljanja državnih gozdov je vsebina, ki se ne nanaša na zasebna zemljišča, se
               pravi, zemljišča v lasti naših članov, in je torej v celoti odločitev vlade oziroma
               državnega zbora, se pravi, politike, in zaradi tega se do načina upravljanja in
               organiziranja v tem delu ne opredeljujemo. Seveda pa načelno pozdravljamo vse
               rešitve, ki ob strokovnih in integritetnih odločitvah omogočajo izvajanje zakona v
               skupno dobro vseh državljanov, predvsem pa spodbudno okolje za učinkovito
               gozdno-lesno verigo.</p>
               <p>Upravni odbor Kmetijsko-gozdarske zbornice se je seznanil z vsebino zakona in v tej
               obravnavi smo opozorili na tri vsebine oziroma pričakovanja. Prvič, jasnejšo
               opredelitev prednostne pravice upravljanja dela v državnih gozdovih za gorske in
               hribovske kmetije. Namreč, v sedanjem Zakonu o gozdovih v 47. členu je dana dokaj
               jasna pravna podlaga <stage type="mag"/><stage>(nadaljevanje)</stage>
               za to rešitev. Pa vendar, kljub tej jasni zakonski določbi, ki je zapisana v Zakonu o
               gozdovih, se to določilo ne izvaja v praksi; kot smo na začetku slišali, je praktično
               petim kmetom podeljena ta koncesija, pa še ti so si jo malodane morali izboriti na
               podlagi tožbe. Torej, načelna opredelitev v zakonu nam ne daje jasnega zagotovila, da
               se bo v praksi ta določba bolje izvajala, kot pa se je izvajala doslej.</p>
               <p>Drugič. Menimo, da ni ustrezna rešitev, da ostajajo obveznosti po 72. členu Zakona o
               denacionalizaciji na Skladu kmetijskih zemljišč in gozdov Republike Slovenije.
               Menimo, da bi bilo primerneje izvesti prenos, tako kot upravljanje s premoženjem in
               tudi prenos obveznosti ter morebitna sredstva, ki so nastala kot rezervacija za te
               obveznosti, in da se potem naredi zaključna bilanca ob prenosu in te obveznosti
               nekako prenesejo potem na novo podjetje. Namreč, ne želimo, da bi se terjatve iz
               naslova upravljanja z državnimi gozdovi, kakršnakoli bodo že v prihodnje nastala, v
               kakršnikoli obliki prenašala na kmetijska zemljišča in s tem pritisk na ceno zakupa
               kmetijskih zemljišč.</p>
               <p>Tretjič. Imamo pripombo na vsebino gozdnega sklada. Danes je bilo že omenjeno tudi
               vprašanje ravnanja podjetja v primeru naravnih nesreč. Mi predlagamo, da se v primeru
               naravnih nesreč, kot na primer žledolom ali letošnji napad podlubnikov, ki je tako
               množičen, da ga je možno opredeliti kot naravno nesrečo, s pomočjo državnega podjetja
               zagotovi hiter in stabilen odkup lesa in te stroške v primeru naravnih nesreč
               zagotovi tudi kot državna pomoč iz gozdnega sklada. Sedaj gozdni sklad tovrstnih
               stroškov ne predvideva oziroma zakona ne predvideva možnosti pokrivanja tovrstnih
               stroškov. In po našem mnenju bi bilo nujno, zaradi tega, da je v takih primerih
               nesreč res možno na ta način odreagirati.</p>
               <p>Torej, pri teh vsebinah bomo tudi v nadaljevanju postopka še pozorni in kolikor bo
               treba, bomo vlagali dopolnitve. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp35">

               <speaker>PREDSEDNICA IVA DIMIC:</speaker>

               <p>Hvala lepa tudi vam.</p>
               <p>Besedo dajem Marjanu Ferčecu, Sindikat gozdarstva Slovenije. Pripravi naj se gospod
               Alojz Kovšca, Državni svet Republike Slovenije in Obrtna zbornica Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp36">

               <speaker>MARJAN FERČEC:</speaker>

               <p>Spoštovana gospa predsednica, spoštovani zbrani!</p>
               <p>Predstavljam 1.600 zaposlenih pri gozdarskih izvajalskih podjetjih oziroma pri tako
               imenovanih sedanjih koncesionarjih. Na začetku moram, žal, zopet protestirati, kajti
               na vabilu Sindikata gozdarstva Slovenije ni napisanega, čeprav je to edini
               reprezentativni sindikat za to panogo v tej državi. Od tod tudi izražam bojazen, da
               se nekako vsi tisti, ki se ukvarjajo s pripravo zakona, s strategijo bodočega razvoja
               in tako naprej, nekako bojijo slišati naš glas. Zato se bojimo, da iz tega razloga
               teh 1.600 gozdarjev ni nikjer omenjenih, ne v izhodiščih za pripravo zakona, ne v
               samem predlogu zakona in tako naprej. Poslušamo samo zagotovila ministra, ponovno je
               danes rekel, da nova firma računa, da bodo dela v bodoče opravljali tisti, ki jih
               opravljajo sedaj. Na kakšen način? Sedaj preko koncesij. Vemo, da so v preteklosti
               koncesijska razmerja šla marsikomu v nos, čeprav je to za gozdarja, ki je vsakodnevno
               hodil v gozd, pomenilo, da je leta 2010 vedel, da bo še šest let imel zagotovljeno
               delo. Od junija naslednje leto ne ve ničesar. Oddaja del na podlagi javnega razpisa,
               tisti, ki to načrtujejo, upam, da so dobro premislili, na kakšen način bodo to
               izvajali. <stage type="mag"/><stage>(nadaljevanje)</stage> Predlagam
               pa, da se z javnimi razpisi ukvarjajo takrat, ko bodo deževni dnevi, ko ni možna
               sečnja, sicer ne bo časa ali pa bomo marsikateri lep dan, ki je lahko namenjen sečnji
               in spravilu lesa, uporabljali za debate okrog tega, kdo je boljši ponudnik in kdo bo
               dobil delo. Bojazen najnižje cene na razpisu je z naše strani ta, da bodo zopet na
               razpisih dela pridobivali tisti, ki v ozadju nimajo urejenih delovnih razmerij in
               ostalih zadev. Namreč, delo v gozdarstvu, upam, da se vsi zavedamo, kako je težko in
               kako je nevarno. Mi smo od leta 1991 pa do sedaj imeli 200 % več smrtnih žrtev v
               gozdovih kot prej v 40-letni zgodovini, pa četudi je bila socialistična. 200 % več!
               Torej, na juriš, motorko vzame tisti, ki bo obljubil, da bo opravil to delo za čim
               nižjo ceno, potem pa ne glede na posledice. Naš apel s tega mesta je, ohranimo to,
               kar imamo. Vsi nam zagotavljajo, "ja, poslušajte vi v sindikatu, saj nam je vendar
               jasno, da delo v gozdu lahko opravlja samo usposobljen gozdar." Mi pa točno vemo, da
               marsikje ni tako. Marsikje ni tako. Glejte, gozdar stane minimalno 2.000 evrov, zato
               da ga obujemo, oblečemo, mu damo na glavo čelado in tako naprej, da je varen pri
               tistem, kar počne. Kdo to danes zagotavlja? Gozdarska izvajalska podjetja. Pri
               najnižji ceni, ponovno poudarjam, pri najnižji ceni za nek razpis bo 100 % izpuščena
               cena dela. S tega mesta želim opozoriti, da smo v Sindikatu gozdarstva kot
               sopodpisniki kolektivne pogodbe za gozdarstvo dosegli, da ima ta panožna kolektivna
               pogodba splošno veljavnost. To pomeni, da jo bo moral upoštevati katerikoli izvajalec
               pri spravilu in pri sečnji.</p>
               <p>Naslednje opozorilo Sindikata gozdarstva je, da nikar ne prodajajte lesa na panju.
               Gozdarska stroka vsakega uči, da je posek in spravilo strokoven ukrep, s prodajo na
               panju to prepustimo kupcu. Spravilo in posek prepustimo kupcu. Stroka pa pravi, da je
               to strokoven ukrep. Okej, lahko to kontroliramo, na 10.000 deloviščih vsak dan,
               koliko bo to stalo in tako naprej.</p>
               <p>Skratka, naš apel, ponovno naš apel, ne glede na to, da od prvega predloga ali pa bom
               rekel, od prvih izhodišč za pripravo tega zakona pa do sedanjega predloga tega zakona
               nonstop opozarjamo, pišemo stališča, predloge, mnenja in tako naprej, nihče ne
               upošteva teh zadev, nihče nam ne da odgovora. In kot sem uvodoma rekel, tudi uradno
               vabljeni nismo bili, čeprav smo edini kompetentni in edini reprezentativni za tisti
               del, ki je vezan na koncesijska razmerja, na delo na podlagi koncesijskih pogodb, in
               vezano na zaposlene, ki pri teh koncesionarjih delajo. Torej, naš apel je, ohranimo
               1.600 delovnih mest! To je tisti minimum, ki nam je ostal od 7.500 delovnih mest, ki
               smo jih imeli še leta 1990, tudi v gozdarstvu. Jaz vem, da je v lesariji propadlo
               30.000 delovnih mest. In če sem že lesarijo omenil, 30 let poslušamo, treba je to,
               treba je ono, treba je tretje - lesni industriji je treba pridobiti denar, kapital,
               subvencije in tako naprej. Ta panoga je delovno intenzivna panoga, strošek dela je
                  <stage type="mag"/> <stage>(Nadaljevanje)</stage> izredno visok
               kljub temu, da zaposleni, večina, živijo z minimalnimi plačami, ampak ne gre drugače,
               če se hočeš na trgu ohraniti. Vložek kapitala. Vsi bežijo od tega, ker je obrat
               kapitala prepočasen in donosnost na kapital izredno nizek. Zato je treba delati to
               kar se lesne industrije tiče, v tej smeri. Preskrbeti sredstva, preskrbeti nepovratne
               kredite, itn., itn.</p>
               <p>Kar se pa tiče gozdarstva, pa še enkrat, ohranimo tisoč 600 delovnih mest, ki so
               ostala. Namreč absurd je, ko je ista površina v Sloveniji je pod gozdovi nosila lesno
               zalogo, okrog 180 kubikov na hektar je delov gozdovih opravljalo 7 tisoč 500
               gozdarjev plus privatni lastniki. Danes, ko je lesna zaloga 250 in več kubikov na
               hektar, zmanjšujemo število ljudi, ki so usposobljeni strokovno delati v gozdovih. In
               še eno opozorilo. Organizirano gozdarstvo je edino sposobno, da ohranja tudi socialno
               funkcijo za katero vsi vemo, da jo gozd ima, samo organizirano. Marsikaj še manjka.
               Če bomo to prepustili manjšim podjetjem, itn., gozdarstvo namreč producira tudi
               delovne invalide. Ne pozabimo tega dejstva. In ljudje so pri 45. letih, torej daleč
               pred starostno penzijo, daleč pred tem, da izpolnijo pogoj neke zavarovalne dobe za
               pokojnino, so izčrpani, bolni in prepuščeni sami sebi. Če zrušimo ta sistem, potem se
               bo to dejansko zgodilo kar sem pravkar rekel.</p>
               <p>Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp37">

               <speaker>PREDSEDNICA IVA DIMIC:</speaker>

               <p>Hvala lepa tudi vam.</p>
               <p>Naj povem v obrazložitev, da je seja javno odprta, da pa ste bili naknadno vabljeni,
               se vam opravičujem za nastalo nevšečnost, vendar smo vas takoj naslednji dan vabili z
               uradnim vabilom.</p>
               <p>Besedo dajem gospodu Alojzu Kovšci, pripravi pa naj se gospod Marjan Hren, Zveza
               lastnikov gozdov Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp38">

               <speaker>ALOJZ KOVŠCA:</speaker>

               <p>Hvala lepa za besedo. Spoštovan gospa predsednica, spoštovani poslanki in poslanci
               ter cenjeni gostje! </p>
               <p>Najprej bi rad opozoril, da bom danes razpravljal v vlogi predstavnika
               Obrtno-podjetniške zbornice Slovenije, ker državni svet o obstoječem zakonu še ni
               sprejel stališča. Tudi na Obrtno-podjetniški zbornici Sloveniji, samemu predlogu
               zakona v tej fazi ne nasprotujemo, izražamo pa zelo poglobljeno bojazen o posledicah,
               ki jih ta zakon utegne prinesti našim članom in sploh malemu gospodarstvu. Nekatere
               izmed teh posledic so že opisali predstavniki, eventualnih možnih posledic so opisali
               predstavniki Računskega sodišča, o njih je govoril predstavnik sindikatov, gozdarske
               dejavnosti in dovolite, da tukaj dodamo še tiste bojazni, ki prihajajo iz naših vrst.
               Torej v zapisanih ciljih je na drugem mestu cilj tega zakona prispevati k
               vzpostavitvi in razvoju gozdnih lesnih verig, uveljavitvi lesa in lesnih proizvodov
               ter oblikovanju zelenih delovnih mest. Vse lepo in prav, ampak zakon k temu cilju
               strmi samo implicitno in to zgolj s tem, ker uveljavlja recimo doseganje večjega
               sodelovanja med deležniki vzdolž gozdne lesne verige. Mi se pa sprašujemo kaj to
               večje sodelovanje vzdolž verige je. Če gre v tem primeru za vzpostavitev državnih
               podjetij, ki ne bodo samo skrbela kot podjetja o katerem zakon govori, za sečnjo in
               spravilo in pripravo lesa za prodajo, ampak bodo skrbela še za predelavo tega lesa,
               potem mi temu odločno nasprotujemo. Nasprotujemo iz stališča varstva konkurence
               zaradi tega, ker imeti lesno maso v posesti, imeti distribucijo te lesne mase,
               primarno distribucijo svoje posesti in imeti del pridelovalne industrije v svoji
               posestvi bistveno posega v trg in bistveno spreminja konkurenčne razmere na trgu.
               Razen tega, v tistem trenutku, ko z lesom začne gospodariti družba <stage type="mag"/> <stage>(Nadaljevanje)</stage> z omejeno odgovornostjo se način nadzora
               odtuji oziroma postane zgolj posreden. Na primeru prakse iz slovenskih državnih bank
               lahko jasno ugotovimo, da se državni nadzor neha tam, kjer se imenuje poslovodne
               organe in ti poslovodni organi pač vodijo poslovno politiko v katero se aktualna
               državna politika ne sme več vmešavati. Lahko se post festum in posredno z zamenjavo
               neposlušnih vodstev, ki se pa na podlagi izkušenj, lahko rečemo, prevečkrat odtujijo.
               In bojimo se, da v primeru nastanka enega takšnega državno zasebnega konglomerata
               zadeve ne uidejo izpod kontrole in se bo potem reagiralo post festum seveda samo s
               saniranjem posledic, kar bo prišlo spet na ramena davkoplačevalcev. Torej, naš
               bistveni pomislek se nanaša na to ali se na tej točki, ko družba z omejeno
               odgovornostjo pripelje les na trg neha, ali se tu zopet nadaljuje z državnimi
               zasebnimi načini, se pravi družbami, še naprej.</p>
               <p>Bila je izražena že želja, danes smo to slišali, da se del dohodkov te družbe nameni
               ustanavljanju lesno predelovalne verige. In če je to tako, potem mi temu izrecno
               nasprotujemo.</p>
               <p>Drugo, postavljena je bila teza, da bodo tudi gorske kmetije oziroma kmetijski sektor
               imel dela participacije pri tem velikem poslu, pri spravilu lesa. Glede na to, da je
               bil sprejet zakon o javnih naročilih, ki pravzaprav uzakonja posredništvo in
               posrednike postavlja v privilegirano vlogo. Mi upravičeno dvomimo, da bo malo
               gospodarstev in kmetijstvo od tega kaj imelo. Posredniki lažje zagotovijo to, da
               imajo ekonomski temelj. To se pravi, da so kreditno sposobni. Posredniki lažje
               zagotovijo, da imajo poplačane vse delavce, posredniki lažje zagotovijo, da imajo
               plačane vse dajatve in seveda s tem lahko vedno in vedno znova zmagajo na javnih
               razpisih. Med tem, ko izvajalci, ki jih posredniki samo enkrat v nekem poslovnem
               ciklu ne poplačajo lahko zaidejo v insolvenčne težave, ne plačajo svojih delavcev
               oziroma ne plačajo državi davkov in so iz tega principa javnega naročanja takoj in
               neposredno izločeni. Z drugimi besedami ob zakonu o javnih naročilih, kakršen je bil
               pravkar sprejet, in ob takšni intenci reševanja lesne biomase se postavlja resna
               nevarnost, da bodo mali gospodarski subjekti iz tega izključeni. Ravno zato smo na
               Obrtno-podjetniški zbornici Slovenije želeli, da se v zakon implementirajo konkretne
               rešitve, ki bi vsaj omilile te možnosti, in sicer v 10. členu predloga zakona naj bi
               se dodalo besedilo "družba Slovenski državni gozdovi ne bo ustanavljala novih obratov
               za predelavo lesa". Po anketi, ki jo je izvedla sekcija lesnih strok pri
               Obrtno-podjetniški zbornici Slovenije smo ugotovili, da imajo naši žagarji 50%
               kapacitet prostih. In če bi te kapacitete zapolnili bi ta les lahko vsaj do te meje
               sprocesirali v domačih in privatnih žagarskih obratih na konkurenčen način. Problem
               je pa v tem, da slovensko žagarstvo v tem trenutku nima denarja, da bi lahko pri tej
               družbi licitiralo in konkuriralo za odkup lesa. Normalno je, da bo cilj družbe
               prodati čim več, čim hitreje, čim boljšemu kupcu, to se pravi tistemu, ki bo ponudil
               denar. Tu se slovensko žagarstvo, ki je v mikro nivoju razdeljeno enostavno ne bo
               prišlo blizu. Največja nevarnost je, da bodo tu blizu prišli trgovci, posredniki, ki
               bodo potem žagarjem ta les zopet lahko prodajali naprej. Ni pa nobene varovalke v
               zakonu in nihče ne prepoveduje tej družbi, da bi ta les prodajala zgolj trgovcem
               oziroma posrednikom.</p>
               <p>Mi predlagamo, da bi tudi v 29. členu predloga zakona za 2. točko prve alineje dodali
               besedilo "pri prodaji gozdno lesnih asortimentov je potrebno upoštevati kratke
               transportne poti zaradi ogljičnega odtisa". <stage type="mag"/><stage>(nadaljevanje)</stage> S tem se želimo vsaj izogniti, da bo v slovenski les
               tudi po tej družbi romal na tuje trge in da bo ostal doma.</p>
               <p>Danes je bilo izpostavljeno tudi dejstvo, da je večina slovenskih gozdov v zasebni
               lasti in da to postavlja težavo pri gospodarjenju lesa. To je približno tako kot če
               bi nekdo rekel, da je večina lastnine v zahodnih državah v obliki delnic, v lasti
               delničarjev in to predstavlja težave pri razpolaganju z gospodarskimi kapacitetami.
               Ni res. Samo pravilno je potrebno pristopiti. Problem so neosveščeni lastniki in
               problem je način organizacije teh lastnikov in organizacije pridobivanja lesa iz tako
               razdrobljene lastniške strukture.</p>
               <p>Ta zakon tega v ničemur ne rešuje. Postavlja pa eno zelo zanimivo kontradiktorno
               situacijo. Če bo les iz državnih gozdov, govorim o hlodih, na trgu cenejši in to naj
               bi bilo, potem bo interes zasebnih lastnikov, vsaj malih in teh je največ, da bi svoj
               les plasirali na trgu manjši. Bom še enkrat ponovil. Cenejša bo ponudba lesa od
               državne družbe manj bo interesa, da bi posamezniki še posebno tisti, ki nimajo
               lastnih kapacitet za spravilo lesa ponujali svoj les na takem trgu. V zelo kratkem
               času se nam da zgoditi, da bomo lesno biomaso iz državnih gozdov pripeljali do meje,
               kjer ne bomo več smeli sekati in da nam bo masa v zasebnih gozdovih ostajala, potem
               bomo pa zopet z zakonskimi regulativi silili v sečnjo, itd.</p>
               <p>Gospe in gospodje, teh problemov se ne da reševati parcialno, teh problemov se je
               treba rešiti na enkrat. Ne sicer z enim zakonom, ampak s sklopom zakonodaje. Težje se
               jih bo reševati s sklopom zakonodaje po tem, ko bo ta zakon že prinesel neke
               posledice.</p>
               <p>Še enkrat, izpostavljam bojazen malih gospodarskih subjektov in tudi dela kmetijstva,
               ki se ukvarja s sečnjo in spravilo lesa, da v primeru sprejetega zakona v taki obliki
               ne bomo mogli iti na enakopravno participirati pri sečnji in spravilu in tudi ne
               konkurirati pri odkupu lesa od te gospodarske družbe, ki bo težila k temu, da bo čim
               prej, čim več in čim bolje prodala.</p>
               <p>V tej fazi, kot sem že rekel, zakonu ne nasprotujemo. V naslednjih fazah, ko bomo pa
               še dodatne eventualne posledice proučili bo možno sprejeti bolj konkretna stališča.
               Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp39">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospodu Marjanu Hrenu, Zveza lastnikov gozdov
               Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp40">

               <speaker>MARJAN HREN:</speaker>

               <p>Spoštovana predsednica. Spoštovani strokovnjaki iz ministrstva. Spoštovane poslanke
               in poslanci. Vsi zbrani. Lep pozdrav v imenu Zveze lastnikov gozdov.</p>
               <p>Zveza lastnikov gozdov, ko se je pogovarjala o tej tematiki in ko je v prvi vrsti
               glede gospodarjenja z državnimi gozdovi pogledala ta letak bi lahko sama pa še z
               mnogimi deležniki takoj dvignila dve roki, ampak pri ustanavljanju, pri sprejemanju
               nove zakonodaje, ker ima zelo pomembno vlogo ustanavljanje novega podjetja se poraja
               veliko vprašanj na katere ni odgovorov. Po našem mnenju ni odgovora nanje, zato ker
               ni, vsaj mi ga ne po znamo Zveza lastnikov gozdov ni poslovnega načrta in ni kot
               dodatka k temu poslovnemu načrtu tudi finančnega načrta, pa poudarjam, kvalitetnega.
               S tem pa seveda se postavlja težava, ker je vse povedano kaj se bo naredilo, ne moreš
               pa dobiti odgovora kako se bo naredilo. <stage type="mag"/> <stage>(Nadaljevanje)</stage> Mi vemo, da bodo dograjevali strategijo potem
               menedžerji, direktorji in potem seveda tudi nadzorniki, ki bodo prišli v to podjetje,
               vendar osnovna strategija je poslovni načrt in finančni dodatek. Tudi zaradi tega,
               ker to podjetje na novo stopa na slovenski trg. Kakorkoli ima, je na eni strani kar
               velik vložek, 20 milijonov, čeprav bo mogoče v oklepaju še kaj dodano, na drugi
               strani pa ta subjekt, ki stopa na trg, je novi in tudi kot vse firme, ki so stopale
               pred desetimi ali dvajsetimi leti, je tudi to neke vrste otrok, in če ne bo teh dveh
               oblačil imel, je to kot bi otroka postavil brez oblačil na sneg, kjer lahko dobi
               omrzline in tudi zmrzne in stroški potem za saniranje oziroma zdravljenje tega otroka
               ali pa še kaj hujšega, so zelo dragi za dva milijona davkoplačevalcev, da ne rečem
               tudi za dva milijona nas delničarjev tega državnega gozda, kar pa smo mi vsi tukaj
               plus naši prebivalci. Tako, da zveza lastnikov gozdov ima v tem trenutku zadržke do
               tega zakona. Se pridružujemo vprašanjem, ki jih je dalo Računsko sodišče, ki jih je
               dal moj predhodnik tukaj in v teki obliki ga ne moremo podpreti. Verjamemo, da bomo
               seznanjeni s temi dokumenti, in da bomo lahko tudi mi pospremili z veseljem to
               podjetje in zakon naprej, ampak brez teh dokumentov ne moremo dati. Bi pa rekel,
               predvsem opozoril še na eno zadevo, da pač ta zakon bo vplival tudi kakorkoli gledamo
               na položaj kmetov, na položaj lastnikov, ker pač prišel bo novi igralec z lesom na
               naš trg, kar je pa lahko konkurenčno dobro lahko je pa tudi zelo slabo. Mi točnih
               odgovorov sedaj, ker teh dokumentov nimamo, ne vemo. Je pa res to, da delovna mesta,
               če pride nov, so v vsakem primeru malo na pretresu, kar je lahko tudi dobro pa slabo,
               ampak če jih bomo pa izgubili in jih nikoli več pridobili na boljši način, je pa zelo
               škoda. Povedal bi tudi to, da se lastniki gozdov v združenju bojimo, da bo cena lesa
               padla ravno zaradi teh zadev, da bi se vključilo preveč posrednikov in vam že danes
               povem, da veliko stvari ostaja v gozdovih zato, ker posebej slaba kvaliteta lesa, ker
               pač ni možnosti odvzema. Tudi mi si želimo tukaj plasirati les po eni konkurenčni
               ceni, ne gledamo vsak evro, ampak ker ni možnosti, je šel les čez mejo. Računamo, če
               bodo vsi ti dokumenti in vse, da se bo to uredilo, potem damo tudi mi soglasje. Bi pa
               še nekaj rekel, da nas skrbi, ker poleg teh ostalih vprašanj, ki so vsa tukaj
               navedena in so moji sogovorniki rekli, niso ovrednotene ne lesne funkcije v državnem
               gozdu, tudi ne lov ni jo ovrednotil, ampak vse to so dohodki. Skrbi nas tudi to, da
               bi se zmanjšalo iz tega kar je bilo zdaj na enajst, kar smo tudi v predhodnem
               izvajanju slišali.</p>
               <p>Povedal bi pa še na hitro nekaj drugega. Če pogledamo te člene, peti, sedmi, deseti,
               so notri tudi posamezne vsebine, ki se tičejo prodaje, ki se tičejo povečanja
               hektarjev državnega gozda, ki se tičejo tudi garancij. Veste, tukaj se pogovarjamo o
               slovenskem gozdu, o slovenski zemlji in zato mislim, da je potrebno tukaj imeti tudi
               kakšno varovalko in ko pride kumulativno procent te kritične mase, ko se pogovarjamo,
               da bi se kaj zmanjševalo do ene prave točke ali je to 5 % ali je to 10 %, to se lahko
               politika in vsi deležniki zmenijo, je pa mogoče vseeno pametno vprašati na
               referendumu dva milijona delničarjev, če se ne znaš odločiti, pravilno. Toliko bi
               rekel za začetek. Se pa absolutno ne strinjam, da so problem privatna lastnina, se
               pravi, zasebni gozdovi v Sloveniji pri lesu. Mislim, da bo treba te lesne verige
               precej drugače pogledati, ker drugače se bo točno to zgodilo, še manj se bo sekalo.
               Pa tudi treba je imeti razdelano koliko je tistih minimalnih lastnikov, koliko je
               kmetij, malo večjih lastnikov in največjih <stage type="mag"/><stage>(nadaljevanje)</stage> lastnikov, ker zdaj kar vse nas mečejo v en koš.
               Mogoče pa so mali lastniki ravno zainteresirani, da tisti, ki imajo manj kot hektar,
               manj kot pol hektarja, da bi celo prodali in bi povečali s tem državni gozd. Pa hvala
               lepa.</p>
            </sp>
            <sp xml:id="SDT7-OZKGIP-javna-1-2015-12-07.sp41">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem Primožu Simončiču, Gozdarski inštitut Slovenije.
               Pripravi pa naj se gospod Damjan Golovrški, Sindikat gozdarjev.</p>
            </sp>
            <sp xml:id="SDT7-OZKGIP-javna-1-2015-12-07.sp42">

               <speaker>DR. PRIMOŽ SIMONČIČ:</speaker>

               <p>Spoštovana predsednica, poslanke, poslanci in spoštovani kolegi in kolegice. Prihaja
               iz Gozdarskega inštituta, ki je raziskovalna institucija, zato se mogoče dotika malo
               bolj vprašanj v zvezi s tem predlogom zakona, ki so na tej liniji. Namen predloga
               zakona je učinkovito in transparentno gospodarjenje v državnih gozdovih, kar je
               absolutno v javnem interesu. Predlog zakona postavlja razmere za spodbudo razvoja
               gozdno lesnih vrednostnih verig, saj je namen zakona prispevati k transparentni
               ureditvi slovenskega gozdno lesnega področja. Ampak razvoj vrednostnih verig gozdno
               lesnega sektorja lahko poteka le v sinergiji, se pravi, menimo, da ta zakon ne more
               sam rešiti problema gozdno lesnih verig, ampak v sinergiji z aktivnostmi, kot so
               tiste, ki izvajajo novi direktorat za lesarstvo pri Ministrstvu za gospodarski razvoj
               in tehnologijo, potem z nacionalnimi in EU projekti, ravno v petek se je začela, so
               se razkrili program pametne specializacije, potem projekti Obzorja 20-20 PRP ter
               številni drugimi aktivnostmi, še posebej na področjih izobraževanja, razvoja,
               znanosti in osveščanja javnosti.</p>
               <p>Odnos med gozdarstvom in lesno predelovalno industrijo mora biti transparenten in
               temeljiti mora na zdravih temeljih ob upoštevanju nacionalnih in mednarodnih razmer
               ter značilnosti sektorjev. Tukaj se pogosto obnašamo kot da smo sami na svetu, ampak
               živimo v okolju, ki nam tudi narekuje določene politike. Se pravi, da gre za pošten
               odnos dveh panog, ki sta med seboj tesno povezani in soodvisni. Nov zakon ureja
               področje gospodarjenja z državnimi gozdovi, v katerih je posebej pomembno
               zagotavljanje proizvodnih, ekoloških in socialnih funkcij državnih gozdov. Tukaj bi
               rad poudaril, da te gozdovi, imamo veliko nalogo, kako ohraniti te gozdove, se pravi
               za doseganje optimalnega gospodarjenja z gozdovi in za njihovo čim boljše
               prilagajanje na okoljske spremembe, ter vse pogostejše katastrofalne vremenske
               dogodke, sta gozdarska stroka in znanost ter prenos teh znanj v prakso ključnega
               pomena. Se pravi v predlogu pa vidimo med cilji gospodarjenja, mislim na 8. člen, da
               so zapisana načela kot so trajnost, vzdržnost, večnamenskost, sonaravnost, podpora
               usposabljanju zaposlenih ter podpora izobraževanju, znanstveno raziskovalnemu in
               strokovnemu delu in prispevanju k doseganju ciljev ohranjanja narave in drugi.
               Seveda, to so cilji, ampak kako pa implementirati te cilje. Po mojem mnenju je
               ključni izziv delovanja takšnega državnega podjetja izbor kadrov. Tukaj gre za
               neodvisne strokovne, glede na znanja na ustreznih delovnih mestih ter transparentnost
               delovanja na vseh ravneh ter ustrezen in nepristranski nadzor podjetja. Ne moremo si
               predstavljati uspešnega slovenskega državnega gozdarskega podjetja, brez lastnega
               razvoja. Videli smo lep primer Lumarja, pa drugih podjetij, ki vlagajo v lastni
               razvoj in jih ohranjajo na trgu žive. Seveda, od kod bodo kadri? Tukaj nas je strah
               in tukaj delim seveda mnenje mnogih pred menoj, od kje se bo to podjetje
               napajalo.</p>
               <p>In še eno. Predhodno smo slišali od kolega, v zvezi s strahom, z podnebnimi
               spremembami in v Parizu potekajočega procesa, da lesarstvo ni vključeno v ta proces.
               Še kako je. Za novo EU politiko je raba lesa <stage>/ nerazumljivo/</stage> ob boku gozdarstvo enako
               pomemben cilj in enako se vrednoti, se pravi tisto, kar mi kot Slovenci ohranimo in
               pridelamo v Sloveniji. Tukaj pa imamo manjši problem, kajti ta vrednost pada <stage type="mag"/><stage>(nadaljevanje)</stage> in verjetno s takim
               zakonom imamo tudi podlage, da mogoče to padanje izrabe lesa v Sloveniji povečamo in
               uravnotežimo, tudi bilanco ogljika in emisij toplogrednih plinov. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp43">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem Damjanu Golovrškemu, Sindikat gozdarjev. Pripravi naj se Lojze Raško,
               Sinles, Sindikat lesarstva Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp44">

               <speaker>DAMJAN GOLOVRŠKI:</speaker>

               <p>Gospa predsednica, ostali prisotni, pozdravljeni tudi v mojem imenu!</p>
               <p>Sem Damjan Golovrški in prihajam v imenu Sindikata gozdarjev, zaposlenih na Skladu
               kmetijskih zemljišč in gozdov Republike Slovenije. Sindikat gozdarjev smo na Skladu
               kmetijskih zemljišč in gozdov ustanovili ravno zaradi prihajajočih sprememb v načinu
               gospodarjenja z državnimi gozdovi, saj smo delavci gozdarskega sektorja na skladu
               močno vpeti v zdajšnjem gospodarjenju oziroma načinu gospodarjenja z državnimi
               gozdovi in seveda upamo, da bomo tudi v bodoče. Kot sindikat smo včlanjeni tudi v
               Sindikat gozdarjev Slovenije, katerega predstavitev je imel maloprej kolega, in tudi
               mi upamo, da bo delo v slovenskih državnih gozdovih ostalo v slovenskih rokah.</p>
               <p>Sindikat gozdarjev na Skladu kmetijskih zemljišč in gozdov Republike Slovenije
               podpira ustanovitev državnega podjetja, hkrati pa se zavedamo oziroma pričakujemo
               zelo naporno prihajajoče leto, saj bo v tem letu zelo veliko sprememb v načinu
               gospodarjenja oziroma tudi priprav na drugačen način gospodarjenja, mogoče v
               naslednjem prihajajočem letu, torej 2017. Ravno zaradi tega pričakujemo, da bo
               začetek delovanja novega podjetja zelo težak, a verjamemo, da bomo s skupnimi močmi
               zagotovili uspeh in razvoj podjetja.</p>
               <p>Na koncu te naše kratke predstavitve bi vas samo še prosil, da nam podate dodatno
               pojasnilo glede predvidene časovnice glede ustanovitve in načina gospodarjenja z
               gozdovi. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp45">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Gospod Lojze Raško, Sinles, Sindikat lesarstva Slovenije, imate besedo. Pripravi naj
               se gospod Damjan Oražem, Zavod za gozdove Slovenije.</p>
            </sp>
            <sp xml:id="SDT7-OZKGIP-javna-1-2015-12-07.sp46">

               <speaker>LOJZE RAŠKO:</speaker>

               <p>Hvala lepa za besedo.</p>
               <p>Spoštovani prisotni, ne bom vsakega posebej pozdravljal, več ali manj se poznamo, ker
               se nekateri že kar dolgo srečujemo, vendar jajce ne znese. Danes je tu prisotnih
               ogromno potencialnih ljudi, ki bi lahko veliko naredili za gozdarsko in lesno
               industrijo. Upam, kar bom čisto na koncu povedal, da bodo v tem d.o.o.-ju tudi
               prisotni, ker potem običajno vsi izginejo, ko je stvar že na papirju. Ker mi smo
               čudoviti administratorji pa zelo slabi praktiki. Jaz sem že leta 1992 bil opozorjen
               od tiste stranke, za katero sem kandidiral v Državni zbor, naj ne pozabim napisati,
               kako plohi ali pa hlodi s Koroške odhajajo v Avstrijo. Izračunajte, koliko let je od
               tega, pa vsak dan jih še vidimo. Problem je nastal na samem začetku te države, in
               sicer, pišmevuhovski odnos države do te branže, predvsem lesno-predelovalne
               industrije, ki jo zastopam, kajti niti ministrstvo – saj smo dobili nekega državnega
               sekretarja oziroma direktorat. To je enako kot pri turizmu – polna usta vsega, kaj
               moramo narediti, za ministrstvo nam je pa škoda. In spet nimamo ministrstva. Tega smo
               za ušesa zdaj skoraj privlekli, da ga imamo, vsaj direktorat, če drugega ne. Pazite,
               to je tretja sarža, ne se zajebavat! Mi pa govorimo, koliko imamo lesa, koliko imamo
               vsega. Ja, pa kaj nam pomaga?! Jaz bi rekel, da na sodu nafte sedimo, ampak to je že
               tako "passe" zgodba. In zdaj se moram vrniti, ne za 20 let, ampak dve leti nazaj. V
               tej isti bajti smo sedeli z nekimi drugimi strankami, z nekimi drugimi šefi, vsi so
               me zabodeno gledali, ko sem jim tam rekel, ste tičice zbrane in nikoli več ne boste
               tu sedeli. In hvala bogu, da tisti ne sedijo več. Pa ne navijam ne za leve ne desne,
               ampak navijam za tiste, ki kaj naredijo. In ubogega Židana so <stage type="mag"/><stage>(nadaljevanje)</stage> nabijali, kjer so mogli, samo zato, da
               se ne bi te firme ustanovilo, tudi prejšnji minister. Zdaj pridemo pa še do druge
               zgodbe. Imamo ministrstvo za gospodarstvo, ki je bilo najmanj dve leti hromo. Hromo
               je bilo, to so vsi vedeli. In kako si vi predstavljate ali pa si mi predstavljamo
               državo brez ministra za gospodarstvo! In še za nameček, gozdarje naj imajo kmetijci,
               lesarje naj ima ministrstvo za gospodarstvo, onadva skregana, ali pa ga ni bilo,
               enostavno, saj veste, kaj je bilo s tem. Bil sem sedem dni ali koliko, tista državna
               sekretarka je po svetu potovala, niti na naše sestanke za verigo gozd-les ni
               prihajala in tako naprej. In zdaj naenkrat smo se zbudili in zdaj moramo nekaj
               narediti. Jaz pravim, nikoli ni prepozno, ampak za mnoge firme, za marsikatere
               delavce je pa že veliko prepozno. Danes imajo gozdarji in lesarji po 400 evrov
               penzije, zato ker so bili v firmah, ki so crkovale tako kot muhe, cepale so ena za
               drugo, česar ni uničila ekonomija, je pa uničil tajkun. Ne bom danes našteval firm,
               spet dobivam novice o neki veliki gorenjski firmi, ki gre nekam. Zdaj, ali bo nas
               rešil samo les, ne vem. Če ne bo povezave med enim in drugim, tako s hlodom kot s
               stolom, potem tu nimamo kaj delati. Potem moramo reči, oprostite, delamo narobe,
               poslovimo se. Enostavno ne gre skupaj, da je nekdo bogat, drugi je reven, pa iz
               istega naslova, iz istega panja, kot se reče, kjer stoji drevo. Normalno je, da ko
               hlodi odhajajo v tujino, grejo za njimi tudi delavci. Seveda grejo, zakaj pa ne! Niso
               tako grozno boljše plače v Avstriji ali še kje, so pa sigurne in je spoštovanje do
               poklica. Pri nas pa še delovne obleke ne damo ljudem velikokrat, tako kot je treba.
               Kot že rečeno, precej je tu institucij, od inšpektoratov in ne vem česa, ampak
               pojdite tudi potem v firme, ko bodo delale.</p>
               <p>Zdaj pa za zaključek, da ne bom dolgovezil, ker itak je to neizpeta melodija, kot smo
               jo že stokrat imeli, pa se bojim, da jo bomo spet začeli od začetka. Drugi bodo pa
               BMW-je delali iz lesa. Če je kdo zadnjič bil na verigi gozd-les, nam je gospod s
               strojne fakultete že predstavil, kaj vse se dela. Mi pa še stola ne znamo!
               Slovenijales smo uničili, Clinton je sedel na stolu! Ne, to ni v redu, to ni v
               redu.</p>
               <p>Zdaj pa o zaslužkih in tajkunih. Jaz se bojim, ali pa opozorilo, da ne bo kdo mislil,
               da sem jaz proti temu zakonu. Sindikati smo za vsak zakon, ki bo prinesel delovna
               mesta in tudi neke plače, ne 400 evrov, 600 evrov, pa se kregamo, pa podpise zbiramo,
               da potem vsaj minimalko človek dobi. To je sramotno za nas, ob takem potencialu pa
               pri taki pameti! In upam, da se ta d.o.o. ne bo obnašal, kot se večina d.o.o.-jev.
               Ker če bom jaz direktor, potem bom šel v Romunijo, ne vem kam po delavca, da ga bom
               čim manj plačal. In katera zakonodaja se bo tu uporabljala? Mislim, da ne bo
               prihajalo do takih stvari, kot zdaj prihaja že v drugih branžah. Pa še nekaj, kar je
               zelo pomembno. Upam, da se ne bo… Jaz sem prepričan, da bo ta zakon sprejet, in kot
               sem že rekel, tudi mi ga podpiramo, ampak izvedba, d.o.o. – kdo bo direktor, kdo bodo
               delavci? Da ne bomo iskali ljudi, tiste, ki so ostali brez službe, ki so izviseli
               nekje v nekih strankah, in tako naprej. Mi rabimo kompetentne ljudi, kolikor jih
               seveda imamo. Izgubili smo ogromno mizarjev, tudi gozdarjev, ker so si pač morali
               nekaj poiskati, teh nazaj več ne bomo dobili, ti so izgubljeni. Da bomo šli vsaj od
               tu naprej, da ne bomo tonili nazaj. In jaz upam, da se ne bo spet kdo našel, pa spet
               blokiral zadeve, pa se bo spet šlo od začetka, kot se je šlo že tolikokrat zadnjih 25
               let. Hvala za poslušanje.</p>
            </sp>
            <sp xml:id="SDT7-OZKGIP-javna-1-2015-12-07.sp47">

               <speaker>PREDSEDNICA IVA DIMIC:</speaker>

               <p>Hvala lepa tudi vam.</p>
               <p>Besedo dajem Damjanu Oražmu, Zavod za gozdove Slovenije. Pripravi naj se gospod Niko
               Laznik, Sindikat ZGS.</p>
            </sp>
            <sp xml:id="SDT7-OZKGIP-javna-1-2015-12-07.sp48">

               <speaker>DAMJAN ORAŽEM:</speaker>

               <p>Spoštovana predsedujoča, najlepša hvala za besedo. V imenu Zavoda za gozdove
               Slovenije pozdravljam vse, <stage type="mag"/><stage>(nadaljevanje)</stage> ki vas zanima gozd, danes še posebej državni.</p>
               <p>Za Zavod za gozdove je odločanje o prihodnji ureditvi gozdarstva v državnih gozdovih
               zelo pomembno. In v eni od variantnih rešitev, ki so nastale v pripravi trenutnega
               predloga zakona, je bil Zavod za gozdove, tako kot imajo to urejeno v nekaterih
               evropskih državah, del gozdarske uprave, ki bi hkrati s sedanjimi dejavnostmi lahko
               prevzela tudi upravljanje državnih gozdov. Vendar, kot je bilo povedano in pojasnjeno
               tekom sprejemanja danes obravnavanega zakona, taka rešitev bi lahko naletela na
               ugotovitev določenih neskladij s pravnim redom Evropske unije.</p>
               <p>Pričujoči zakon, ki ga danes obravnavamo, ima v trenutnem besedilu vsa potrebna
               določila, ki zagotavljajo, da se bo z gozdovi ravnalo na primeren način, torej
               skladno z načeli trajnosti, večnamenskosti in sonaravnosti. To je za Slovenijo
               pomembno, ne samo zaradi lesa, pa je les zelo dragocena surovina, pač pa vedno bolj
               zaradi tako imenovanih socialnih in ekoloških funkcij gozda, ki že presegajo vrednost
               lesa. V nasprotju s splošnim prepričanjem je lesno bogastvo gozdov v resnici zelo
               omejen naravni vir. Gozd ima sicer velik, a hkrati krhek ekosistem. Vse to samo po
               sebi zahteva dolgoročno in načrtno gospodarjenje. In obravnavani zakon ohranja enotno
               in neodvisno gozdno gospodarsko načrtovanje, katerega nosilec je Zavod za gozdove.
               Prav tako je pomembno, da enako kot za zasebne gozdove tudi za državna podjetja velja
               načelo skupne izbire drevja za posek, ki ga izvedeta Zavod za gozdove in lastnik
               gozda. Zakaj je to pomembno? Državljanom je to primerna garancija, da se v imenu
               kratkoročnih ekonomskih koristi ne poseka samo najboljšega drevja, ki je trenutno
               tržno zanimivo. Državni gozdovi so bili do nedavnega vzor dela z gozdom, ampak do
               nedavnega. Zadnja leta se je v imenu maksimiranja iztržka iskalo profit, mnogokrat
               tudi na napačnih koncih. Pri tem je treba izpostaviti zlasti zanemarjanje nege
               gozdov. Namesto uspeha pri pogajanju s koncesionarji se je v želji po pretiranem
               znižanju stroškov padlo na realizacijo samo ene tretjine predpisane nege, pri vložku
               samo nekaj več kot enega evra na posekan kubik, kubičnega metra lesa, se je na ta
               način pod vprašaj postavilo strokovnost, na nek način tudi moralnost takega dela z
               gozdovi, ter seveda vprašanje, kaj puščamo v gozdovih svojim zanamcem. Lastna prodaja
               gozdno-lesnih sortimentov je sicer zahteven zalogaj za družbo Slovenski državni
               gozdovi, a očitno se po 20 letih nekega sistema samo na tak način da presoditi, ali
               so v državi prikazane prodajne cene lesa bile realne.</p>
               <p>Naravne katastrofe bodo zaradi klimatskih sprememb vedno pogostejše. Ob lanskem žledu
               in letošnji namnožitvi podlubnikov se je trenutna ureditev izkazala, kot je bilo
               danes že večkrat rečeno, za premalo fleksibilno pri koncentraciji delovanja v najbolj
               ogroženih območjih. Ob kriznih situacijah nudi predviden nov sistem v državnih
               gozdovih večjo garancijo za učinkovitejše ukrepanje. Državnim gozdovom se tako ne bi
               smeli več dogajati pogosto nepotrebni dogodki zaradi nepravočasnega ukrepanja, kot
               smo jim bili priče, na primer, ob Snežniškem gradu ali pa precej pogoste izvršbe
               skladu ponekod drugod.</p>
               <p>Razumemo, da so pričakovanja do novega zakona velika in zelo različna, vsekakor pa
               velikokrat pretirana. Treba se je zavedati, da gre za tehničen zakon, ki ureja delo z
               gozdom, ne pa za cel kup drugih dejavnosti, za katere si sicer iskreno želimo, da bi
               zaživele v korist nacionalnih interesov, a vendar malo bolj v duhu aktualnega
               družbenega sistema. Tehnična perfekcija zapisanega zakonskega besedila je seveda
               pomembna, a najmanj enak poudarek mora biti dan izboru kadra, še zlasti vodstvenega,
               ki bo upravljal novo gospodarsko družbo. Njihovo delo ne bo enostavno in Vlada
               pričakuje doseganje precej višjih ciljev, kot jih dosegajo v <stage type="mag"/><stage>(nadaljevanje)</stage> nekoliko drugačnih pogojih danes na
               skladu kmetijskih zemljišč in gozdov.</p>
               <p>Da počasi zaključim. Ob aktualnem stanju gozdov nas pa v Zavodu za gozdove Slovenije
               čudi, da se oblikovanje novega sistema upravljanja državnih gozdov ni doreklo že pred
               vsaj petimi leti. Če pa že to ne, bi si želeli, da bi sedanji postopek tekel nekoliko
               hitreje, ker na nov način upravljanja državnih gozdov se morajo pripraviti mnogi
               akterji, med drugim tudi mi.</p>
               <p>Vsekakor pa se ne bo prilagajal gozd. Le ta potrebuje s 1. julijem 2016, če se lahko
               izrazim po športno, na treniranega in ogretega atleta v štartnem bloku, ne pa nekoga,
               ki bo takrat, zaradi prepoznega sprejemanja predpisov v športni trgovini iskal svoje
               športne copate.</p>
               <p>Da zaključim. Menim, da je ureditev gospodarjenja z državnim gozdom v obravnavanem
               predlogu zakona ustrezna in da je boljše od sedanje, da pa jo je potrebno sprejeti
               čim prej in za izvedbo ustrezno poiskati kader. Zavod za gozdove bo novi družbi
               ustrezen upravni in poslovni partner, ker nam ni samo zakonska naloga pač pa tudi
               iskrena želja. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp49">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospodu Niku Lazniku.</p>
            </sp>
            <sp xml:id="SDT7-OZKGIP-javna-1-2015-12-07.sp50">

               <speaker>NIKO LAZNIK:</speaker>

               <p>Spoštovani sklicatelji in udeleženci današnjega zbora. Naj vas v imenu Sindikata
               državnih organov Slovenije in Sindikata Zavoda za gozdove Slovenije ter tudi v svojem
               imenu prisrčno pozdravim.</p>
               <p>Spoštovani. Navzven izgleda vse lepo in prav, ko pa se začnemo poglabljati v
               delovanje predlaganega gospodarskega podjetja se v več vprašanj dvomi zlasti
               delovnopravni in statusni položaj delavcev zaposlenih v Zavodu za gozdove Slovenije.
               Zato je zelo težko pozitivno odgovoriti na večina vprašanj iz vabila na javno
               predstavitev.</p>
               <p>V sindikatu zavoda smo bili v razpravi enotni, da bi bili ogromno stroški zagona
               novega podjetja predvsem nepotrebnih. Nekih izboljšav koncesijskega sistema ne
               prinaša, celo nasprotno, obstajajo boljše rešitve. Nevarnost propada podjetja kot
               kažejo slabe prakse iz preteklosti je izredno velika. Redosled spreminjanja gozdarske
               zakonodaje ni pravilen. Predvideni zakon ni v skladu z resolucijo o nacionalnem
               gozdnem programu, ni celovit in ne upošteva ekoloških in socialnih funkcij, gozdov. V
               sindikatu se strinjamo z izjavo visokega predstavnika kmetijskega ministrstva, da to
               podjetje ne zagotavlja pogojev za zagon gozdno lesne verige v Sloveniji. Iz primerov
               dobrih praks, na primer, celjski primestni gozdovi. Vemo, da mestna Občina Celje pri
               pogodbenem sodelovanju z zavodom za nadstandardna dela, ki jo uslužbenci zavoda
               izvajamo za občino pridobi za kubični meter lesa trikrat več sredstev kot jih pod
               podobnimi pogoji novo načrtovano državno gozdarsko podjetje namenja slovenski državi.
               Moram omeniti, da so celjski primestni gozdovi vzorno urejeni. Omenjena dobra praksa
               iz celjske občine naj bo smernica za celovito in uspešno reševanje gozdarske
               zakonodaje. V predhodnem obdobju pa lahko javno gozdarska služba za bistveno nižje
               stroške prispeva k bistveno višjemu prihodke države iz državnih gozdov. Tako se
               izognemo občutno previsokemu nepremičninskemu davku, razprodaji gozdov, vnovični
               uveljavitvi prevoznic ter izboljšamo vlaganja v gozdarsko stroko, znanost, gozdove in
               seveda podeželje. Zato predlagatelja zakona pozivamo, da v okviru socialnega dialoga
               premisli o naših mnenjih. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp51">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospodu Jošku Manfredi, Občina Lovrenc na Pohorju.
               Izvolite, gospod Manfreda. <stage type="mag"/>
               </p>
            </sp>
            <sp xml:id="SDT7-OZKGIP-javna-1-2015-12-07.sp52">

               <speaker>JOŠKO MANFREDA:</speaker>

               <p>Lep pozdrav. Spoštovani, Odbor za kmetijstvo, gozdarstvo, minister in ostali gostje.
               Prihajam iz Občine Lovrenc na Pohorju.</p>
               <p>V uvodu naj povem, da je Občina Lovrenc na Pohorju občina za bogato gozdarsko
               tradicijo. V tem trenutku je čez 30 naših občanov neposredno zaposlenih v gozdarstvu,
               posredno pa preko 100. Smo ena najbolj pogozdenih občin v državi. Na območju občine
               se letno poseka preko 40 tisoč kubikov lesa, od tega prihaja polovico lesa iz
               državnih, polovico pa iz zasebnih gozdov. Zaradi vseh teh dejstev smo še kako
               zainteresirani, da se gospodarjenje z državnimi gozdovi uredi na najbolj možni in
               transparentni način. Naša občina je včasih imela preko 40 žag za razrez hlodovine.
               Les se mora pridelati doma. Glede na vabilu zastavljam vprašanja pa naslednje.</p>
               <p>Veliko je že danes tukaj bilo povedanega. Menimo, da o ustanovitvi državnega podjetja
               ni alternative. Zakaj? Sedaj se je sistem koncesij se je izkazal za neprimernega, gre
               predvsem za višino koncesijske dajatve, katere del smo prejemale tudi občine. Novih
               koncesij ne moremo razpisati, ker se nam lahko zgodi, da jih bodo dobili tujci. Kot
               župan ne želim, da bodo v naših gozdovih delali tujci za mizerno plačo, naši ljudje
               pa bodo brezposelni. Novo podjetje naj se organizira tako, da bodo imeli naši občani
               imeli službe v najmanj enakem obsegu kot do sedaj. Če je za to potrebno 20 milijonov
               evrov, potem me to ne skrbi. Saj na koncu bo imelo to novo podjetje svoj lastni vir
               prihodkov. Nikakor ni potrebno, da se nabavlja nova oprema, naj se odkupi oprema
               gozdnih gospodarstev in naj se prezaposli delavce, ki delajo v njih. Delavci so
               namreč delali dobro in strokovno. Za anomalije so odgovori drugje.</p>
               <p>Nadzor nad novim podjetjem naj prevzame vlada, pristojen minister za kmetijstvo pa
               naj bo predsednik nadzornega odbora, le tako bodo podjetja lahko uresničevala cilje
               vlade. Nikakor si ne moremo privoščiti slabega upravljanja tega našega državnega
               podjetja. Želimo si kot občina vsaj nekaj nadzora. Država lahko upravljanje gozdov v
               lasti RS na skladu kmetijskih zemljišč in gozdov RS ali pa lahko prenese na državno
               podjetje. Za nas kot občino je vseeno ali bo z državnimi gozdovi dobro opravljena v
               kakšnem skladu ali v kakšnem podjetju. Pomembno je le, da se dobro gospodari in da
               ima delo v državnih gozdovih čim več naših ljudi.</p>
               <p>Tudi nova državna podjetja lahko sofinancira delovanje sklada, zato tega vprašanje ne
               razumemo najbolje. Če gre za obveznosti države do odškodnin z denacionalizacije pa
               menimo, da bi morala država za to urediti na drugi način. Govora o propadu podjetja,
               ki še ni nastalo ni primerno. Še enkrat. Sedanjih koncesij nočemo. Kaj nam preostane
               drugega kot, da vzamemo v roke in da naredimo vse potrebno, da bo naše gospodarjenje
               z državnimi gozdovi uspešno? Verjetno si nihče od nas ne želi slabega podjetja.
               Dilema. Ali javni razpis ali koncesija je nerazumljiva. Povejmo drugače. Naši ljudje
               morajo imeti delo v državnih gozdovih. Naši žagarji morajo dobiti hlodovino iz teh
               gozdov in naši lesarji les. Tega ne omogočajo ne koncesije in ne razpisi. Pri
               koncesijah je tako, da ko enkrat daš koncesijo nimaš več vpliva kam bo ta les šel.
               Kaj mislite, kje bo ta les pristal? Razpisi za delo v teh gozdovih bodo povzročali,
               da bodo po Pohorju gozdarili slabo plačani delavci iz vzhode, moji holcarji pa bodo
               brez dela. Še nekaj. Toliko pritožb na razpisih, da se sploh ne bo sekalo. Delo v
               gozdovih je tako nevarno, da tisti, ki so najbolj poceni nimajo tam kaj iskati.
                  <stage type="mag"/> <stage>(nadaljevanje)</stage> Zato menimo, da v
               ustanovitvi državnega podjetja ni alternative. Podjetje naj dolgoročno vzpostavi in
               vzdržuje lesna kapacitete za sečnjo, spravilo in prodajo lesa. Naj se v njem
               zaposlijo naši ljudje, na primer sekači, šoferji in naj država odkupi potrebno opremo
               do GG, na primer kamione. Če drži podatek, da je v naši državi le 20% državnih gozdov
               in da je preostalih 80% v privatni lasti, potem se upravičeno postavlja vprašanje ali
               se lahko v gozdno lesno verigo vzpostavijo samo z lesom iz državnih gozdov. Kolikor
               nam je znano se vsa hlodovina iz našega konca predela doma. Novi centri ha hlodovino
               pomenijo, da bo potrebno nekomu od teh domačinov vzeti surovino. Zato mora država
               nujno povečati površino gozdov v lasti Republike Slovenije. Ker je hlodovina iz
               državnih gozdov tako rekoč že razdeljena, pa je na drugi strani resničen problem
               celuloza. Slovenija praktično nima papirne industrije. Zato je največja naloga
               postaviti lesno predelovalne verige pri celulozi in to najbolj… <stage>/ nerazumljivo/</stage> Zakon
               podpiramo in je dobro pripravljen, posebej z nekaj popravki sem prepričan, da bomo
               prišli do novega dobrega zakona. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp53">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospodu Sergeju Medvedu Biotehniška fakulteta, Oddelek
               za lesarstvo, pripravi naj se Zvonko Lah, poslanec Državnega zbora.</p>
            </sp>
            <sp xml:id="SDT7-OZKGIP-javna-1-2015-12-07.sp54">

               <speaker>DR. SERGEJ MEDVED:</speaker>

               <p>Gospa predsedujoča, spoštovane in spoštovani. Sam predlog zakona se mi zdi dober,
               osnova je dobra. Malenkost si bom sposodil besedo enega izmed govorcev pred menoj, ko
               je govoril o dolžini verige. Sama veriga včasih niti ni tako pomembna. Najpomembnejši
               je njen šibek člen. Tisti namreč povzroči razpad verige, ne kako dolga je veriga.
               Ampak ko govorimo o gospodarjenju z gozdovi zelo hitro pridemo do osnovnega vprašanja
               kaj nam pravzaprav gozd nudi. Gozd nam nudi številno dobrih funkcij, od socialnih,
               družbenih in tako naprej, ampak v zadnjih 20 letih smo pozabili tisto, kar je bistvo
               gozda. TO pa je les, lesna surovina. In mogoče bi bilo smiselno, da začnemo govoriti
               o lesu kot o lesu z veliko začetnico, pa ne toliko o gozdni biomasi. Les je naše
               edino bogastvo. In velikokrat, ko pridem s kolegi iz tujine, ko se srečamo, pravijo
               vi imate čudovito deželo. Sploh ko začnejo pristajati proti Brniku in ko jih peljemo
               po naši čudoviti deželi rečejo, vi imate čudovite gozdove, najbrž vaša lesno
               predelovalna industrija cveti. Redkokdaj imam rdečo srajco gor, ampak včasih bi jo
               rajši imel, ker vsaj potem bi imel izgovor zakaj sem rdeč v obraz, ker jim moram
               zanikati. Lesno predelovalna industrija pri nas ne cveti že 20 let, pa ne zaradi
               gozda in pomanjkanja lesa, ampak zaradi tega, ker smo pozabili, da znamo in zmoremo
               predelati ves ta silni les, ki ga imamo. Les in lesarstvo se ne konča z žagarskim
               obratom, ampak se pravzaprav z žago šele začne. Takrat ko moji kolegi gozdarji
               poderejo drevo, takrat dobi tisto pravo vrednost, takrat dobi in zaživi les v vsej
               svoji lepoti. Dobimo ga v roke lesarji in ga začnemo predelovati, hlodovino, žagane
               izdelke, deske, plošče, ki so osnovna surovina za našo nadaljnjo predelavo. Za lesno
               predelovalno industrijo, izdelavo žaganega lesa, ivernih plošč, vlaknenih plošč,
               furnirnih plošč. In zadnji trije segmenti so segmenti, ki lahko koristno predelajo
               ogromno količino lesa, ne samo tistega prvo kvalitetnega oziroma se rajši poslužujejo
               tistega drugo kvalitetnega, slabšega lesa. Zgodba iz pred dveh let, žledolomi in
               podobne nevihte, neurje, so pokazale, da lahko ravno te <stage type="mag"/> <stage>(nadaljevanje)</stage> branže industrije poskrbijo za uspešno predelavo lesa
               in če hočete visoko dodano vrednost slabo kvalitetne surovine. In ko govorimo o
               odličnem odtisu ne smemo pozabiti, da ogromno k ogljičnemu odtisu ravno ta negativen
               del prispeva transport. Že kolega pred menoj je to omenjal. Dolg transport pomeni
               velik negativen vpliv na ogljični odtis. Kaj pa predstavlja pozitiven vpliv?
               Pozitiven vpliv ravno predstavlja predelava lesa in uporaba lesa in lesnih izdelkov,
               šele s tem začnemo dejansko pozitivno vplivati na ogljični odtis. Stoli, mize,
               pohištvo, omare, lesena gradnja. V leseni gradnji je dovolj, če uporabimo pametne
               kompozite, pametne materiale in izolacijo iz lesnih vlaken, lesne volne lesnih
               materialov, pa imamo takšno izolativnost in tako pozitiven energetski vpliv, da si
               preprosto niti sami ne morete predstavljati. Dovolj je, da vstavite merilne segmente
               pa boste videli kaj je pravzaprav pozitiven efekt lesa in izdelkov iz lesa. In ne se
               motiti, v Sloveniji znamo izdelati kvalitetne izdelke iz lesa. Imamo proizvajalce
               plošč, ki stojijo za svojimi proizvodi, od ivernih plošč, vlaknenih plošč, na žalost
               proizvajalcev furnirnih plošč nimamo, pa bi bilo čudovito, če jih zopet in ponovno
               imamo. Cilj tega zakona, po mojem videnju, bi moral biti izdelano iz slovenskega
               lesa, izdelano in predelano v Sloveniji. Hvala za vašo pozornost.</p>
            </sp>
            <sp xml:id="SDT7-OZKGIP-javna-1-2015-12-07.sp55">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem poslancu Zvonku Lahu, pripravi naj se gospod Dušan
               Gradišar Združenje za gozdarstvo pri GZS, predsednik.</p>
            </sp>
            <sp xml:id="SDT7-OZKGIP-javna-1-2015-12-07.sp56">

               <speaker>ZVONKO LAH (PS SDS):</speaker>

               <p>Hvala lepa, predsednica. Lep pozdrav ministru, vsem vabljenim. Veliko smo se danes že
               naposlušali zelo dobrih razprav. Jaz bi glede nato, da smo kar precej razpravljali
               tudi v tem državnem zboru, predvsem na Odboru za kmetijstvo, gozdarstvo in prehrano
               in kar nekaj teh razprav oziroma kar nekaj od teh razprav smo tudi poslanci že
               iznesli ven na posameznih odborih, recimo zadnja seja odbora, kjer smo razpravljali o
               kmetijstvu v letu 2014, o poročilu Sklada kmetijskih zemljišč. Tam notri, če
               preberete, je kar nekaj bilo takih vprašanj in nepravih odgovorov s strani
               ministrstva. Jaz nisem iz te stroke. Se pa poskušam, ker sem s podeželja, nekako
               priučiti tudi tega foha in mi marsikaj ne gre v ta ZKP, zdravo kmečko pamet, na tem
               področju. Namreč, imamo čudovite gozdove, veliko lesa, imamo 20% v državni lasti in
               ostalih 80% oziroma 70% v privat lasti. Imamo lesa preveč, kot ga lahko sami
               predelamo že iz državnih gozdov, kot smo tukaj slišali. Sedaj bi še radi bolje
               gospodarili z lesom iz državnih gozdov, ampak to gospodarjenje jaz razumem posekati,
               naložiti na kamion in peljati ven, ker doma ne moremo predelati. Slišali smo tudi kaj
               bo to pomenilo, če bomo imeli še več lesa iz državnih gozdov, cenejšega lesa, že
               sedaj se iz privatnih gozdov ne splača, ker so cene prenizke in tam lesna masa
               propada, ampak to v večini gozdov v Sloveniji. Tukaj govorimo, tudi ta zakon omenja,
               da bomo lesno verigo ojačali. Jaz razumem ta zakon in potem izvedba tega zakona samo
               kako bomo en člen ojačali, druge pa čisto nič, razen če se bo, tako kot je gospod
               Kovšca prej govoril, tudi to podjetje šlo potem v odkup proizvodnih obratov in potem
               bo neka nelojalna konkurenca lahko, kar smo imeli tudi že primer GG, ki so sami šli v
               predelovalno industrijo in potem očitke ostalih, da imajo <stage type="mag"/> <stage>(Nadaljevanje)</stage> cenejšo lesno surovino in uničujejo ostale.
               Drugi del je pa časovna komponenta. Kot smo poslušali tukaj razpravo Računskega
               sodišča. 20 let smo imeli časa ugotavljati kako to ni v redu. Ko sem vprašal pred
               meseci enega poznavalca iz avstrijske Koroške in povedal koliko je koncestnina, je
               rekel, to je velika kraja. Ampak ta kraja je 20 let potekala. Zdaj moramo pa v pol
               leta, tri četrt leta to urediti ad hoch v neki časovni stiski kot ji politika ima v
               navadi, nekaj nam navrže, poslanci boste to sprejeli, potem bomo pa ugotavljali kako
               to ne gre. In že od daleč se vidi, da to ne bo šlo kar je danes pripravljeno. Kot sem
               zaslišal tukaj, zakaj ne bi najprej spremenili Zakon o gozdovih, pa še kakšen zakon
               na področju gospodarstva, da bi štartali z lesno verigo pa potem začeli sekati. Če je
               les v privat gozdovih stal sedaj 50 let, zakaj naj bi še kakšno leto in dve, pa bomo
               manj izgubili kot če ga zdaj začnemo kar sekati v tri krasne in se posvetiti temu.
               Zakaj ne povabimo še ministra za gospodarstvo oziroma on svojo vizijo tukaj ne
               predstavi. Zakaj ne bi teh 20 milijonov pa še neko bianko poroštvo dali za ojačitev
               lesne verige. Tiste člene ojačati v verigi, ki jih praktično ni, pa potem dodajati
               les pa pridelovati ga doma. Tako da, jaz mislim, da nekaj bomo sprejeli na hitro,
               kjer bomo ugotavljali, da je tisoč 500, tisoč 600 delovnih mest pri koncesionarjih
               vprašljivo, drugo leto oziroma na jesen. Tukaj smo se naposlušali tako kot je že
               predsednica rekla, jaz sem bil presenečen, kaj je inšpekcija povedala danes pa kaj
               pred parimi meseci, ko smo to spraševali na odboru. Meni to kar kliče po nujni seji
               odbora pa da to razčistimo. Z veseljem si bom prebral tale magnetogram današnji ker
               tukaj je treba marsikaj razčistiti. Jaz sem že na odboru tudi rekel, zakaj ne bi
               upočasnili sečnjo pri koncesionarjih, pa šli na sanacijo gozdov po žledu in
               podlubnikov. Zakaj nekdo ne da ta ukaz? Danes pa slišimo od inšpektorice, od
               inšpekcije kako je vse narobe, in da je komaj polovica iglavcev do konca leta 2014
               saniranih v državnih gozdovih. Kaj pa v zasebnih gozdovih? Ali morate vi še neko
               pogodbo za podlubnike skleniti potem, da <stage>/ nerazumljivo/</stage> nehali, če hočemo narediti
               red. Malo za šalo. Ker mi bomo ostali čez nekaj let brez iglavcev, vsaj v nižini če
               ne gor v hribih. Pomanjkljivost tega je že sedaj, imamo nekaj koncesij podpisanih s
               hribovskimi kmeti. Jaz bi pričakoval, če hočemo te kmete ohraniti tam gor, da se
               najprej tudi gozdarska služba organizira v kmetijsko-gozdarski zbornici in skupaj z
               ostalimi svetovalnimi službami poskrbi za preživetje teh kmetov in se podeli
               koncesija za trajnostno gospodarjenje s temi državnimi gozdovi v hribih in pomagajo
               tem kmetom, da začnejo tudi s predelavo tega lesa in ustvarijo novo dodano vrednost,
               ker bodo samo na ta način preživeli. Na osnovi subvencij, ki bodo po novi kmetijski
               politiki dobivali, jaz sem prepričan, da bo veliko kmetov tam gor nehalo kmetovati,
               da bodo propadli, enostavno. In nihče celovito ne poskrbi za te ljudi, še najbolj
               verjetno tisti župani, ki imajo največ skrbi, da jim komunalno infrastrukturo
               zagotovijo, da imajo vsaj nekaj, da gredo lahko v službo, otroci v šolo, itn. Da bi
               pa ohranili te planine, da bi ohranili življenje tukaj, kulturno krajino, in da bi
               ljudje neko tradicijo nadaljevali, za to pa ne poskrbimo. In jaz pogrešam to, da
               najprej bi bilo potrebno poskrbeti <stage type="mag"/>
               <stage>(nadaljevanje)</stage> z državnimi gozdovi, vsaj v hribih za tiste kmete, narediti programe,
               poslovne programe, jim dati koncesijo na toliko gozda, da bodo lahko normalno živeli,
               vse ostalo pa se naj rešuje na drugačen način. Ampak ne brez reševanja gozdarske
               politike, tudi v privat gozdovih, kjer je 460 tisoč lastnikov. Pojdite po gozdovih,
               pa boste sami videli, kakšna škoda se dela, pa nihče ne vidi tega.</p>
               <p>Švicarji pravijo, ko dobro poskrbijo tudi za to, poskrbijo za gozdove, pravijo, mi
               nismo tako bogati, da bi nam lesna masa propadala v gozdovih. In kje so Švicarji, kje
               smo mi? Mi smo očitno tako bogati, da si to lahko privoščimo. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp57">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo dajem gospodu Dušanu Gradišarju, Združenje za gozdarstvo pri
               Gospodarski zbornici Slovenije, pripravi pa naj se gospod Alojz Selišnik, Obrtna
               zbornica Slovenije. Izvolite.</p>
            </sp>
            <sp xml:id="SDT7-OZKGIP-javna-1-2015-12-07.sp58">

               <speaker>DUŠAN GRADIŠAR:</speaker>

               <p>Dober dan, gospa predsednica. Gospod minister, člani Vlade, poslanke in poslanci.</p>
               <p>Jaz sem želel predstaviti en drug vidik, ker je bilo danes veliko povedano o
               problematiki gozdarstva, koncesij, predelave. Nesporno je, da se koncesije iztekajo
               in to seveda praktično že jutri. Zato je treba se nekaj dogovoriti, kako bomo po
               izteku koncesij oskrbovali slovenske kupce in pa kako bomo zaposlili to delovno silo,
               ki smo jo dolga leta usposabljali. Rad bi pa povedal sledeče. Se pravi predlagatelji
               zakona so se zgledovali po ureditvi v avstrijskem državnem podjetju in bavarskem
               državnem podjetju. Mislim, da jih večina ne ve, kaj te forme pomenijo in kako so
               nastale. Österreichische Bundesforste, uradno AG ali po slovensko delniška družba so
               nastale leta 1997, čeprav so prej delali že od povojnega obdobja, kot javno podjetje,
               vendar so skoraj propadli. Se pravi 35, 40 let njihovega gozdarjenja je prišlo,
               pripeljalo do tega, da je državno podjetje skoraj propadlo. Konec leta 1996 so
               sprejeli novo ureditev, odpustili polovico zaposlenih in danes poslujejo kot
               gospodarska družba. Želim povedati, da delujejo s profesionalno upravo, seveda le
               nadzorniki so imenovani s strani ustanovitelja, ki je v tem primeru država. In v letu
               2014 so ustvarili 234 milijonov prihodkov, več kot 20 % predstavlja iz drugih
               dejavnosti, trgovanja z nepremičninami, lovstvo, zdrava voda in tako naprej, se pravi
               in to pomeni približno 200 tisoč evrov prihodkov na zaposlenega. Dobiček pri njih
               znaša iz letnega poročila 2014, ki si ga lahko vsi pogledate na njihovi spletni
               strani je objavljeno v nemščini in angleščini, znaša od 8,5 do 12 % prihodkov. To se
               pravi, če to pomnožimo, pridemo od 16 do 25 milijonov evrov. Bavarski državni gozdovi
               poslujejo v tej obliki od leta 2005, njihova organizacijska oblika je javno podjetje.
               Se pravi v nemščini to pomeni Bayerische Bundesforste AOR ali družba z omejeno zavezo
               oziroma javno zavezo. Njihova družba obvladuje vse poslovne funkcije, tudi tiste, ki
               so pri nas razdeljene v sklad kmetijskih zemljišč in v zavod za gozdove. Tako, da
               moramo vedeti, kaj primerjamo. Oni so ustvarili 415 milijonov evrov prihodkov,
               njihova dobičkonosnost je od 15 do 18 % in približno to pomeni 150 tisoč evrov
               prihodkov na zaposlenega. Zdaj, če se primerjamo še s kakšnim takim, ki pa niso dober
               zgled, na primer hrvaški državni gozdovi, Hrvatske šume d.o.o., ki poslujejo od
               ustanovitve kot javno podjetje oziroma v letu 2000 so spremenili formo in so se
               preregistrirali v d.o.o. se pravi zaposlujejo po Zakonu o trgovačkim društvima,
               vendar nimajo nobenega drugega družbenika kot samo državo. Oni so primer neuspešnega
               podjetja. Oni trenutno zaposlujejo <stage type="mag"/><stage>(nadaljevanje)</stage> preko 7.000 ljudi, njihovi prihodek na zaposlenega
               predstavlja manj kot 40.000 evrov po zaposlenemu. Ustvarijo seveda zgledne številke,
               tudi oni pač ustvarijo 276 milijonov evrov prihodkov, vendar samo toliko na
               zaposlenega kot sem vam prej povedal. Kar pa predstavlja približno 4,5 do 5 %
               dobičkonosnost prihodkov. Tako, da se pravi najti moramo en model, ki bo primeren za
               nadaljevanje. To je bilo prej v nekaj primerov navedenih o problemu določanja
               stroškov, stroškov prodaje. Jaz bi rad samo povedal, da ti stroški so, znašajo največ
               3 % od kamionske, od cene lesa na kamionski cesti kar danes predstavlja od 1,2 do 1,5
               evra po kubiku. Katerikoli posrednih, ki ga bo treba angažirati za prodajo vam bo
               vzel najmanj 5 % prodajne cene, brez tega se nekaterih, nekaterih količin lesa ne bo
               dalo plasirati na bližnji evropski trg, ki je okrog Slovenije. Vsekakor bi bil pa
               zelo vesel kot je, gospod minister izrazil željo, da bi čim več lesa predelali doma,
               jaz sem se vedno za to zavzemal. Žal imamo stanje lesno predelovalne industrije
               kakršno imamo in, če takoj začnemo s pomočjo tem firmam, ki še poslujejo bomo v
               naslednjih 5 letih komaj predelali polovico lesa.</p>
               <p>Kar se pa tiče se pravi enega ponudnika na trgu je pa treba tudi vedeti, da lahko
               trčimo na varstvo konkurence. Se pravi en ponudnik sploh, če jim ponuja po malo
               nižjih cenah, to pomeni takoj problem ponudbe iz zasebnih gozdov, da se je to
               dogajalo v Avstriji je dejstvo. Samo pač pogledati je treba koliko so oni sekali, ker
               pri njih je pa 70 % zasebnih gozdov pa 30 približno državnih pa še to je isto slabo
               alucirano kot pri nas v enih predelih države je več, v drugih zveznih deželah pa tega
               ni. Glede sanacije, ki je bilo mogoče prej omenjeno kako ni potekalo v redu. Jaz
               lahko povem, da smo mi sanacijo prilagajali možnosti prodaje. Se pravi noben problem
               ni bil angažirati več proizvodnih kapacitet in bi ta les, ki je ležal po gozdovih
               lahko izdelali tudi v pol leta. Samo velik problem bi bil kam ga bi prodali. Zdaj v
               neposredni bližini kamor smo pač seveda bili prisiljeni tudi izvažati se dejansko
               tej, tudi kupci lahko rečem delajo norca z lesom. Današnja cena komaj pokriva stroške
               tako, da a vendar druge možnosti ni kot, da to prodamo oziroma umaknemo čim prej iz
               gozda, da očuvamo še tiste, tiste smreke, ki so pač ostale od tega žledoloma oziroma
               od napada lubadarjev.</p>
               <p>Kako so to delali kje drugod, jaz imam 30 let poznam primere za tri vetrolome, ki so
               se zgodili v deželi Baden-Wurttemberg kjer pač imam sorodnike in sem bil tam večkrat.
               Oni so večkrat naredili lesna skladišča, milijon, dva tudi tri milijone kubikov je
               bilo na enem mestu, ki so ga pač mučili, več kot 1 leto, ker ga niso prodali so ga
               enostavno zmleli in je šel za druge namene. Dežela je pa Baden-Wurttemberg je pa
               sprejela ukrep, da je prepovedala prodajo lesa iz javnih gozdov zato, da je
               preferirala zasebne lastnike, da so imeli škodo čim manjšo. To so bili vsi ukrepi, ki
               so jih, ki so bili narejeni v velikem obsegu najmanj se pravi tako kot sem povedal na
               20 milijonih kubikov. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp59">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem, gospodu Alojzu Selišniku, Obrtna zbornica Slovenije. Naslednji
               razpravljavec pa naj se pripravi, gospod Janez Krč, Biotehniška fakulteta, Oddelek za
               gozdarstvo in obnovljive vire. Izvolite.</p>
            </sp>
            <sp xml:id="SDT7-OZKGIP-javna-1-2015-12-07.sp60">

               <speaker>ALOJZ SELIŠNIK:</speaker>

               <p>Hvala. Spoštovana predsedujoča, spoštovani, gospod minister. Spoštovani
               udeleženci.</p>
               <p>Moje ime je Selišnik Alojz, sem podjetnik, imam firmo s 25 zaposlenimi in izdelujem
               končne produkte z 90 približno % izvoza na zahodne trge. Sem tretja generacija
               podjetnikov oziroma mizarjev pri hiši tako, da kar se lesa tiče sem pravzaprav sam in
               moja družina je življenjsko odvisen in poznam pač te poti predelave lesa in kako se
               iz nizke vrednosti lesa pride do višje in na kakšen način se da preživeti. V osnovi
               obrtna zbornica temu zakonu ne nasprotuje. Prav je, da se naredi red, škoda je, da se
               tako pozno lotevamo tega ampak, da se naredi red na tem področju je prav,<stage type="mag"/> <stage>(Nadaljevanje)</stage> ker da imamo tako stanje
               v lesarstvu iz <stage>/ nerazumljivo/</stage> in več tisoč zaposlenih, 10 tisoč zdaj, je gotovo
               nekaj narobe in del te krivde, seveda pa ne vsa, je gotovo v tej oskrbi z lesom.
               Hudič je seveda v detajlih, in če je bil že včeraj Miklavž, je prinesel kar nekaj
               hudičkov s seboj, mogoče še kaj za Luciferja tukaj zraven. Upam, da jih ni preveč. In
               vsekakor j treba pogledati detajle in videti intenco teh snovalcev zakona kaj so s
               tem mislili. Sam imam kar težave, da v tem zakonu ne vidim dovolj velike soodvisnosti
               gozdarstva in lesarstva. Če se pogovarjamo o neki verigi, prej je že bilo rečeno, če
               gledamo celo verigo, je ta najšibkejši člen najbolj občutljiv. Tukaj lahko poči. In
               da gledamo sedaj verigo samo v gozdu do ceste, naprej pa ostaja neka siva cona, se mi
               zdi pravzaprav sporno in nedorečeno in če bo ostalo pri tem, upam, da še kaj
               spremenjenem zakonu, zagotovo mora biti naslednji korak nek zakon o lesarstvu ali pa,
               pač nek dokument, ki bo urejal nadaljnji del verige. Les je isti v gozdu in tam kjer
               se predela. Tisto, ko ga v gozdu gojimo, v gozdu ko zraste, tega istega predelamo na
               koncu in ta isti je tukaj v obliki furnirjev vgrajen v to dvorano, v naše domove in
               kamorkoli. In v bistvu les moramo gledati kot neko celoto in ni prav, da se strogo
               loči pot lesa na gozdni cesti. To je ena zgodba. Tako smo se znali včasih že iti.
               Sedaj pa smo to nekako presekali in bi bilo prav, da bi gledali gozd kot neko celoto
               oziroma les v gozdu kot neko celoto. Mislim, da je gozdarstvo iz lesarskega stališča
               gledano, ker je pač bilo prej rečeno, da smo premalo poudarjali les v zadnjem času,
               gozdarstvo v državi je uspešno takrat, kadar je uspešno tudi lesarstvo. Če je uspešno
               samo gozdarstvo, lesarstvo pa ni, kar se nam je zgodilo, je nekaj v politiki narobe.
               In ni prav, da so tisti, ki prodajo v krogu les čez mejo, bogati, mi lesarji se pa
               pritožujemo nad državo pa nad delovno-pravno zakonodajo, pa nad obremenitvijo plač,
               pa skratka nad, bom rekel, se pritožujemo nad vsemi problemi gospodarjenja, hkrati pa
               nimamo nobenega suporta iz gozdnega kapitala. Veriga o kateri tako zelo govorimo,
               prej je bilo dobro rečeno, veriga mora biti napeta, šele napeta veriga drži nekaj
               skupaj, ker če je veriga mlahava, nič ne drži skupaj. Napeta veriga drži skupaj. In
               ta veriga ne sme nikjer počiti. Pa še nekaj je pri verigi pomembno. Veriga se vleče
               in ne tišči. Veriga se vleče. Če jo tiščimo iz gozda ven, nam bo obstala na cesti.
               Veriga se vleče na koncu pri kupcu. In ne vidim smisla subvencionirati nekaj na
               začetku, pa da bomo verigo tiščali. Ne, ne. Na koncu. Kupce. Energetsko sanacijo hiš,
               končne izdelke. To je treba subvencionirati, to je treba spodbujati in boste videli,
               gozd bo kar sam začel lepo teči skozi celo verigo. Intenca tega zakona se mi zdi, je
               prekratka, premajhna ali pa je preozka in zadaj nujno sledi še, mora slediti še nek
               dodaten dokument.</p>
               <p>Sedaj pa, da grem malo bolj mogoče na podjetniški vidik. Rečeno je bilo, da je ta
               zakon tehnični zakon in da bo opravljal delo v gozdu. Prav, se strinjam in naj
               opravlja delo v gozdu. Ne razumem pa, da v 8. in 10. členu tega zakona piše, da bo
               družba, s tem predvidevam, Slovenski gozdovi d.o.o. ali pač kako se bo imenovala,
               lahko poleg nalog iz tega zakona opravljajo še druge dejavnosti, zlasti vzpostavljala
               gozdno-lesne verige z visoko dodano vrednostjo. Kaj sedaj to pomeni? Da bo ta firma,
               Slovenski gozdovi d.o.o., ustanavlja svoje obrate in iz državnih, naših gozdov, les
               dajala tem svojim obratom, čeprav bo nekako to poračunavala, ampak to sta dva žepa v
               istih hlačah. Mi imamo pa vsak svoje hlače, ko se borimo na podjetju. Na podjetjih in
               na trgu. In če se gremo neko tržno gospodarstvo, potem seveda pričakujem, da bomo
               tukaj vsi enaki in da ta država oziroma ta družba ne bo ustanavljala dodatnih
               kapacitet in dodatnih obratov. In predlagam, da se o tem 10. členu, mogoče za 3.
               točko nekako doda, da <stage type="mag"/><stage>(nadaljevanje)</stage>
               ne sme družba ustanavljati obratov in ustanavljati dodatnih kapacitet za predelavo
               lesa. Šele v tem primeru bomo enakopravni na trgu.</p>
               <p>Potem se bi pa dotaknil še 29. člena, kjer je pač opisan, so opisani načini in pogoji
               predelave, izbira izvajalcev, pogoje za ceno in tako dalje, tukaj bi pa, bom rekel,
               kljub temu na nek način, če se že gremo upravljanje s slovenskimi gozdovi, da bomo
               nekako slovenski predelovalci lesa, glede na to, da plačujemo davke v tej državi, na
               nek način v enakopravnem položaju z ostalimi, ki imajo mogoče boljše tržne pogoje kot
               mi, bolj konkurenčno gospodarsko okolje, kot ga imamo mi, da bomo pri prodaji
               upoštevali ogljični odtis, kot je bilo že prej rečeno, fitopatološke razloge, prej je
               bilo tudi rečeno o ponudnikih in tako dalje. In da bomo pri prodaji lesa lahko vedno
               kontrolirali ali so bili prodani in obračunani po slovenskih standardih kvalitete in
               po slovenskih standardih merjenja lesa. Do zdaj je prišlo do velikih anomalij in
               tukaj bi bilo prav, da imamo slovenski predelovalci lesa enake pogoje, kot jih imajo
               pač drugi oziroma če imamo že slabše gospodarske pogoje, potem računamo, da bomo vsaj
               tukaj imeli pravzaprav nek enakopraven odnos pri nakupu lesa. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp61">

               <speaker>PREDSEDNIK IVA DIMIC:</speaker>

               <p>Hvala tudi vam. Besedo dajem gospodu Janezu Krču, Biotehnična fakulteta, Oddelek za
               gozdarstvo in obnovljive vire. Pripravi naj se gospod Mitja Piškur. Naj samo omenim,
               da imamo potem še dva razpravljavca prijavljena, tako da počasi zaključujemo.
               Izvolite.</p>
            </sp>
            <sp xml:id="SDT7-OZKGIP-javna-1-2015-12-07.sp62">

               <speaker>PROF. DR. JANEZ KRČ:</speaker>

               <p>Hvala lepa gospa predsednica. Gospod minister, vsi prisotni. Lep pozdrav.</p>
               <p>Prihaja z Biotehniške fakultete, ki si že relativno dolgo prizadeva za odprto javno
               obravnavo bodočega načina gospodarjenja s slovenskimi gozdovi, ne samo z državnimi,
               ampak z gozdovi na sploh. Na več posvetih, kakor tudi na zadnjih gozdarskih
               študijskih dnevih smo obravnavali tako pozitivne kot negativne plati raznih
               alternativ in menimo, da je predlog zakona korak naprej, vendar ne tako velik korak,
               kot bi lahko bil. Pomisleke imamo tudi v zvezi z redosledom spreminjanja zakonodaje
               na področju gozdarstva, saj se najprej lotevamo Zakona o gospodarjenju z državnimi
               gozdovi, nato pa napovedujemo še spremembo krovnega zakona, to se pravi Zakona o
               gozdovih. S tem bo pot sprememb, nadaljnja pot sprememb krovne zakonodaje, v veliki
               meri že določena. Imamo pa nekaj konkretnih dopolnitev in sicer navezal bi se na dve
               vprašanji.</p>
               <p>Prvo vprašanje je, kako je zagotovljen nadzor nad poslovanjem družbe in sicer tukaj z
               naše inštitucije predlagamo in sicer zaradi tega, ker imajo gozdovi v lasti države
               pomembno vlogo pri zagotavljanju visoke ravni trajnostnega, večnamenskega,
               sonaravnega gospodarjenja ter posledično zagotavljajo ekosistemske storitve za vso
               družbo. In imajo velik gospodarski pomen za nekatere interesne skupine, zato
               predlagamo, da se med organe družbe uvrsti svetovalni svet. Zakaj to predlagamo?
               Zaradi tega, ker po vzoru Bavarske tega sestavljajo deležniki s področja gozdarstva
               in javnosti in lokalnih skupnosti in tudi različnih interesnih skupin in sicer občin,
               združenj lastnikov gozdov, lesno predelovalne industrije, lovskih in naravovarstvenih
               organizacij. Menimo, da je ta predlagana dopolnitev skladna z drugim, četrtim in
               petim ciljem predlaganega Zakona gospodarjenja z državnimi gozdovi.</p>
               <p>Ker pa seveda prihajam iz raziskovalne in pa iz izobraževalne institucije imam še dva
               konkretna predloga. In sicer zaradi omogočanja zagotavljanja celovite podpore pri
               usposabljanju strokovnega kadra in posebej zagotavljanje pogojev za izvedbo
               znanstveno raziskovalnega dela predlagamo, da se cilj 6 implementira v 27. člen
               predloga zakona, saj v 27. členu namreč niso zajete znanstveno raziskovalne in
               izobraževalne <stage type="mag"/><stage>(nadaljevanje)</stage> vsebine
               na univerzitetni ravni ter podpora znanstveno-raziskovalnemu delu. To nam navsezadnje
               omogoča že krovni Zakon o gozdovih. To je prva zadeva in druga zadeva tudi zelo
               konkretna.</p>
               <p>Dopolniti namene financiranja iz gozdnega sklada, teh je po predlogu zakona 8 in so
               opredeljeni v četrti alineji 31. člena. Tukaj je ozadje naslednje, menimo namreč, da
               mora nova oblika gospodarjenja z državnimi gozdovi aktivno skrbeti za lastni razvoj
               in tudi razvoj gospodarske stroke ter posledično v ta namen sistemsko zagotoviti
               lastna namenska sredstva. In sicer zato konkretno predlagamo, da se v četrto alinejo
               omenjenega člena doda stavek, da se s tem zagotavlja tudi financiranje raziskovalnega
               dela in podporo reševanja temeljnih problemov gospodarjenja z državnimi gozdovi. In
               naj zaključim z naslednjim, da verjamemo, da je predlagana ureditev gospodarjenja z
               državnimi gozdovi kamenček v mozaiku, ki bo usmerjen k racionalizaciji vseh služb na
               področju gozdarstva. Lahko bi rekli k oblikovanju nekega optimalnega
               institucionalnega okolja in le to je po našem mnenju mogoče doseči z postopno eno
               preobrazbo v enovito službo, ki do združevala vse procese na področju gozdarjenja in
               gospodarjenja z gozdom. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp63">

               <speaker>PREDSEDNIK IZIDOR KAMAL SHAKER:</speaker>

               <p>Hvala tudi vam. </p>
               <p>Besedo dajem, gospodu Mitji Piškur, Gozdarski inštitut Slovenije. Pripravi pa naj se
               kot zadnji, gospod Igor Milavec, GZSS, Združenje lesne in pohištvene industrije.</p>
            </sp>
            <sp xml:id="SDT7-OZKGIP-javna-1-2015-12-07.sp64">

               <speaker>MAG. MITJA PIŠKUR:</speaker>

               <p>Spoštovane in spoštovani.</p>
               <p>Osebno podpiram javno razpravo predlogu zakona, ki ureja gospodarjenje z gozdovi v
               Republiki Sloveniji. V kratkem prispevku se bom skušal osredotočiti na nekatere
               značilnosti trga pa in rabe gozdno-lesnih sortimentov Sloveniji s tem, da bi
               osvetlili mogoče pomen porabe okroglega lesa industrijah mehanske celuloze vlaknenih
               in ivernih plošč ter kemikalij v Sloveniji. Najprej okrog rab. Rad bi poudaril, da po
               mojem mnenju, da so vse rabe lesa pomembne katere persperira in katera nazaduje pa je
               lahko le rezultat delovanja trga. Menim, da kakršnakoli podpora eni rabi lahko
               negativno vpliva na konkurenčnost podjetij v drugih rabah. Negativno lahko deluje
               tudi na lastnike gozdov in podjetja v že obstoječih vrednostnih verigah. In kako se
               porabijo gozdno-lesni sortimenti v Sloveniji. Na podlagi analize tokov v letu 2013 je
               razvidno, da se vseh razpoložljivih količin lesa. Torej, če bi upoštevali ves poseg v
               Sloveniji in uvoz torej kar je na razpolago viri, približno ena tretjina predela v
               lesno predelovalnih industrijah, ena tretjina se porabi za energetsko rabo in ena
               tretjina se izvozi. Mislim, da je to mogoče zanimivo zato, da se vidijo te relacije
               pa kakšne so na ravni Slovenije. Mislim, da je to mogoče zanimivo zato, da se vidijo
               te relacije pa kakšne so na ravni Slovenije. Veliko se tudi govori o trgu in o
               količinah lesa, ki nastopajo mislim, da se tukaj rad bi osvetlil še mogoče pomen
               domače rabe gozdno-lesnih sortimentov, ki se mnogokrat pozabi. Torej gozdno-lesni
               sortimenti niso v celoti na trgu, del se porabi za domačo rabo pri lastnikih gozdov
               kjer močno prevladuje rabo lesa za energetske namene. Na podlagi modela tokov lesa
               ocenjujemo, da je šlo na trg v letu 2013 približno dve tretjini vseh sortimentov iz
               slovenskih gozdov. V letu 2014 je bil ta odstotek za <stage>/ nerazumljivo/</stage> žleda in večjega
               poseka približno tri četrtine vseh sortimentov. In zdaj vprašanje kakšen je pa pomen
               državnih gozdov, če gledamo količine lesa iz slovenskih gozdov, ki pridejo na trg. V
               letu 2013 je bil ta delež, se pravi brez upoštevanja uvoza, ki je na trgu iz
               slovenskih gozdov okrog 45 %, lani 40 %. Zdaj bi pa še besedo <stage>/ nerazumljivo/</stage>
               podjetjih, ki so bili v medijih velikokrat ali pa tudi v javnih razpravah, jaz pravim
               temu zamolčane. In sicer gre za podjetja, ki proizvajajo mehansko celozo, vlaknene
               plošče, iverne plošče in kemikalije. Kolega Sergej Medved jih je že omenil pa jih bom
               še enkrat. V Sloveniji je 5 industrijskih podjetij, ki predeluje les manjših dimenzij
               ali slabše kakovosti in proizvajajo iverne plošče, vlaknene plošče, mehansko celozo
               in kemikalije. Obravnavana podjetja prejela več kot pol milijona kubikov, okroglega
               lesa poleg tega še tudi kakšen drugo obliko lesa se pravi ali sekance ali lesne
               ostanke. Med njimi sta dva največja predelovalca lesa okroglega lesa v
                  Sloveniji.<stage type="mag"/><stage>(nadaljevanje)</stage> To je
               Lesonit, ki proizvaja vlaknene plošče v Ilirski Bistrici in Količev karton, ki je
               proizvajalec premaznih kartonov. V letu 2014 so ta podjetja, se pravi, teh pet
               ustvarila 314 milijonov evrov čistih prihodkov od prodaje in zaposlovala 1069
               delavcev. Glede na te podatke menim, da je bilo navajanje netočnih informacij v
               medijih in javnih razpravah, da teh industrij v Sloveniji ni in da ne obstajajo
               nekorektno. Ta podjetja neposredno zaposlujejo več kot 1000 delavcev. Izvažajo
               proizvodnjo tuje trga in so najpomembnejši industrijski porabnik takega lesa na trgu
               in tudi ta podjetja so se močno prilagodila ob žledu s povečanjem nabave v Sloveniji
               na račun zmanjševanja uvoda <stage>/ nerazumljivo/</stage>.</p>
               <p>Če zaključim. Gozdov v lasti RS so kljub temu, da zajemajo le dobro petino vseh
               gozdov pomemben vir hlodne surovine podjetjem v Sloveniji. Zagotavljanje poslovnega
               okolja za obstoječe in nove kupce lesa ter potencialne nove investitorje predelave
               lesa v Sloveniji je nujnost. Zaradi tega z upoštevanjem pričakovanj pri gospodarjenju
               z državno lastnino, kamor spada tudi gozd v državni lasti, ki je last vseh
               državljanov pričakujem, da bi lahko nova ureditev prispevala k transparentnosti,
               učinkovitosti in najlepšim, jaz se tega ne bojim povedati ekonomskim učinkom tako pri
               pridobivanju lesa se pravi sečnji in spravilu, logistiki in še posebej pri prodaji
               lesa. Smo bili v državi, kjer si ni problema napisati, da želijo dosegati največje
               ekonomske koristi. Edino se mi zdi, da je pri Sloveniji še malo težava pri tem.
               Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp65">

               <speaker>PREDSEDNICA IVA DIMIC:</speaker>

               <p>Hvala. Gospod Igor Milavec, Gospodarska zbornica Slovenije, Združenje lesne in
               pohištvene industrije. Izvolite, imate besedo.</p>
            </sp>
            <sp xml:id="SDT7-OZKGIP-javna-1-2015-12-07.sp66">

               <speaker>IGOR MILAVEC:</speaker>

               <p>Spoštovana gospa predsednica. Gospod minister. Vsi udeleženci. Podal bom mnenje
               Združenje lesne in pohištvene industrije pri Gospodarski zbornici Slovenije. Preden
               preberem to naše stališče bi rad povedal samo to, da smo imeli prejšnji teden upravni
               odbor. Na upravnem odboru, ki je glavni organ naše zbornice smo obravnavali tudi ta
               zakon. To smo soglasno podprli seveda pod pričakovanjem, da bodo naša podjetja
               prednostno in enakopravno oskrbovana.</p>
               <p>V Združenju lesne in pohištvene industrije že dolgo opozarjamo na nujnost
               zagotavljanja dolgoročno zanesljive oskrbe z gozdno lesnimi asortimenti za povečanje
               pridelave lesa v Sloveniji. V tem duhu menimo, da je Zakon o gospodarjenju z gozdovi
               v lasti RS korak v pravo smer in zakon podpiramo. Državni gozdovi predstavljajo
               pomemben in zagotovo najzanesljivejši vir surovine za oskrbo domačih predelovalcev
               lesa in s tem za vzpostavljanje in razvoj slovenskih gozdno lesnih verig. Prav
               dosedanja nezanesljiva oskrba lesno pridelovalnih podjetij je bila ena od ključnih
               razlogov za hitro propadanje primarnih in finalnih pridelovalcev lesa, zaradi česar
               se je v kombinaciji z drugimi neugodnimi vplivi na poslovanje v lesno pridelovalni
               panogi število zaposlenih v zadnjem desetletju skoraj prepolovilo. Pričakujemo, da bo
               s spremembo zakonske ureditve postala oskrba z lesom bolj zanesljiva in da bo vsem
               gospodarskim subjektom zagotovljeno enakopravno pridobivanje lesa iz državnih
               gozdov.</p>
               <p>Enotna in pregledna ponudba vsega lesa, ki se poseka v gozdovih v lasti RS ter
               možnost sklepanja večletnih pogodb z lesno industrijo bosta namreč zagotavljala
               oblikovanje novega poslovnega okolja, ki bo bistveno pripomoglo k nadaljnjemu razvoju
               slovensko lesne pridelovalne industrije. Tako bo omogočen pospešen razvoj tudi tako
               imenovanih zelenih delovnih mest. Podpora združenja lesne in pohištvene industrije
               zakonov o gospodarjenju z gozdovi temelji predvsem na pričakovanju, da bo preko
               državnega podjetja zagotovljeno, da bodo z državnim lesom prednostno oskrbljeni
               predelovalci lesa iz Slovenije, ki naj ga pridelajo do čim višje stopnje, pri tem
               računamo na to, da ima samo država naravni interes za to, da bomo s tem lesom doma
               ustvarili čim več dodane vrednosti in veliko število delovnih mest in s tem tudi
               davkov in prispevkov za proračun RS. Vsi pa se moramo zavedati, da je sprejem tega
               zakona šele prvi korak k zanesljivi oskrbi pridelovalcev lesa. Drugi nič manj
               pomemben korak bo predstavljalo dobro delujoče državno podjetje, zato je pomembno, da
               se zakon sprejme čim prej, ker bo časa za njegovo vzpostavitev še tako premalo.
                  <stage type="mag"/> <stage>(nadaljevanje)</stage> Tukaj mi dovolite, da se
               še za trenutek ustavim, bilo je dvakrat, trikrat poudarjeno, ampak to je res. Mi
               imamo še pol leta do neizogibnega izteka koncesijskega obdobja. Pol leta je silno
               kratek čas, zato bi tukaj res prosil vse, ki vplivate na te procedure, naj gre to
               hitro skozi, ker če bodo ustanavljali državno podjetje aprila, to je, kot rečeno,
               bodo res samo športni copati, ampak potem morate vedeti, da lesarji bodo imeli
               julija, avgusta, septembra in tako naprej težave. Ker takrat mora les, lesar ne more
               čakati,da se podjetje formira in ne vem kaj. Lesar bo takrat rabil les. Prosimo res
               tukaj, ker mislim,da je že sedaj pozno, da se to res maksimalno pospeši.</p>
               <p>Menimo tudi, da bomo zaradi bogatih izkušenj naših članov lahko s sodelovanjem v
               nadzornem svetu državnega podjetja pomembno prispevali k njegovemu uspešnemu
               delovanju. Hvala lepa.</p>
            </sp>
            <sp xml:id="SDT7-OZKGIP-javna-1-2015-12-07.sp67">

               <speaker>PREDSEDNICA IVA DIMIC:</speaker>

               <p>Hvala lepa. Če ni več želje po razpravi vas vabljenih počasi zaključujem. Preden dam
               besedo ministru za kmetijstvo, gozdarstvo in prehrano gospodu mag. Dejanu Židanu, naj
               še sama podam neko zaključno misel. Danes smo lahko slišali, da so mnenja različna,
               da lahko imamo nekje dva pola, ki podpirajo oziroma ne podpirajo tako obliko
               gospodarjenja z državnimi gozdovi. Mislim, da tako pisna kot ustna mnenja bomo
               obravnavali tudi na sami seji odbora, na kateri bomo obravnavali predlog zakona,
               predvidoma 12. ali 13. januarja. Takrat tudi pričakujem, da bodo predstavniki Vlade
               na seji odgovorili na danes izrečene pripombe in vprašanja, čeprav na nekatera bo
               odgovoril danes že sam minister. Upam pa, da bodo koalicijske poslanske skupine
               kakšne vaše konkretne pripombe upoštevale in pripravile ustrezne amandmaje, kar nekaj
               predlogov je bilo k posameznim členom, kaj bi se lahko popravilo, da se bodo
               pripravili ustrezni amandmaji, da bo današnja razprava v bistvu koristna tudi za sam
               zakon. Bi pa glede na to, da so bile pripombe Računskega sodišča zaskrbljujoče
               prosila tudi gospoda ministra, da za odgovore, ravno na pripombe Računskega sodišča,
               in tudi če lahko poda kakšno zagotovilo, ker danes je bilo kar nekaj bojazni
               izrečenih, da se bojijo, da bodo nekateri delavci lahko ostali brez zaposlitev ob
               novo nastalem podjetju, če so lahko tu kakšna zagotovila, kako to komentirate.</p>
               <p>Sama bi se še dotaknila gorskih in višinskih kmetij, katerim želimo vsi na Odboru za
               kmetijstvo in tudi na ministrstvu pomagati. Jaz bi tu izpostavila zadeve, ki so jih
               tudi podali nekateri, ki so poskušali pridobiti take koncesije, da jim je bilo na nek
               način rečeno, da se bodo lahko sicer prijavili na te razpise, vendar ne bodo prišli
               zraven, ker bodo pogoji tako zaostreni. Bi želela tudi tukaj kakšen odgovor, če že o
               tem teče neka razprava med zainteresiranimi za najem takih. Me zanima tudi, kako se
               predvideva, ali bodo to manjše enote za zakup ali bodo to oddelki in tako naprej.
               Seveda pa je vsem prednost, da bodo naša podjetja prednostno oskrbovana. Vendar jaz
               moram tukaj poudariti to, kar mi odzvanja že nekaj dni v mislih, da smo imeli v
               Sloveniji zelo razvito lesno predelovalno industrijo, ki je bila nam vsem v ponos. In
               tukaj moram omenit tudi podjetje Kli Logatec, ki je imel izverstno žago za razrez
               hlodovine, ki je bila ocenjena ali so za njo plačali 2 milijona evrov, pa je potem
               bila prodana iz stečajne mase nekam v tujino za 147 evrov, da je imela enkratno
               sušilnico, ki je ravno tako šla, mislim, da na Madžarsko za 100 evrov. Hočem
               povedati, da bomo ponovno vzpostaviljali lesno predelovalno industrijo. S tem, da smo
               imeli zelo dobra podjetja, zelo dobro tehnološko opremljena <stage type="mag"/><stage>(nadaljevanje)</stage> in da v tistem času nismo zaznali, kaj
               rabimo, se pravi, da je nastal nek vakum v sami državi, da ne omenjam <stage>/ nerazumljivo/</stage>
               Cerknica, Liko Vrhnika, pa še kakšne druge, te so mi bližje, ker prihaja iz teh
               koncev. Mislim, ad je treba pri vsej tej stvari biti pozoren na državna poroštva, kaj
               se bo iz njih financiralo, pa seveda dajem besedo ministru, da bo odgovoril na
               pripombe Računskega sodišča, ki so zaskrbljujoče. Gospod minister, imate besedo.
               Izvolite.</p>
            </sp>
            <sp xml:id="SDT7-OZKGIP-javna-1-2015-12-07.sp68">

               <speaker>MAG. DEJAN ŽIDAN:</speaker>

               <p>Hvala gospa predsedujoča. Trudil se bom, da sem čim bolj nevtralen pri odgovarjanju,
               zlati bom pazil, da ne bom počel tega, kar ste vi naredili, da sem citiral neko
               vmesno mnenje, ko ste citirali neko vmesno mnenje Ministrstva za finance, ki je bilo
               vmesno, niti približno končno mnenje, ker to so nekorektne stvari. Ampak nisem
               protestiral iz klopi, ker je kljub vsemu razprava preveč pomembna.</p>
               <p>Tukaj na tem mestu moram poudariti, pa mislim, da gospod Jereb iz Računskega sodišča
               mi bo potrdil, da smo za mnenje Računskega sodišča mi zaprosili, zato ker smo
               razumeli, da je zakon tako zelo pomemben, da je preventivni korak v fazi postopki, ki
               nam omogoči, da pravilno odreagiramo tam, kjer je treba z dodatnimi pojasnili, tam
               kjer je potrebno pa s korekcijami preko amandmajev v zakonu, mora biti pravočasno
               zaprošeno, zato smo tudi kot ministrstvo zaprosili tudi Računskemu sodišču in tudi
               vam gospod Jereb se zahvaljujem za to in to bo v maksimalni možni meri upoštevano in
               to boste gospa predsednica tudi videli na sami seji, ki bo 12. ali 13. januarja. To
               je kot prvo.</p>
               <p>Kot drugo, jaz mislim, da večina razpravljavk in razpravljavcev danes je dejansko
               ugotavljala in ugotovila, da sistem, ki ga imamo, ki je do neke mere unikaten, se
               počasi izteka, ne samo danes tudi v zadnjih letih, ko smo se o tem sistemu
               pogovarjali. Ugotovili smo dvoje, da je tako nastavljen preko zakona, da ga je
               nemogoče vmes bistveno korigirati, razen tega, da smo vmes povečevali, kolikor je
               bilo možno, pa še tam so bile hude omejitve. To dajatev, ki je v bistvu počasi
               naraščala, pa niti približno ni takšna, kakršna je na strani države, mislimo, da
               morebiti nobenega vpliva nismo imeli na prodajne tokove, imeli smo samo izrazito
               dosti pritožb s strani žagarske in lesne industrije in informacije, ki jih niti niso
               mogli preverjati, ker nismo imeli pooblastil, zelo žalostno je bilo opazovati
               statistiko, ko se kaže, kaj se proda v Slovenijo in v tujino in potem točno vidiš,
               kako delno laže, ko se vmes prodaja v Sloveniji prehodnim podjetjem, ki šele ta
               prodajajo naprej, saj mi to vemo, saj nismo zadosti naivni. Ampak moramo pa kljub
               vsemu delati na podlagi statističnih podatkov. Ta sistem se izteka. Pogosto tudi v
               tem Državnem zboru dobimo neke usmeritve, da na področju kmetijstva, gozdarstva in še
               marsikje drugje, si generalno ne želimo enostavno sistema, ki v tujini delujejo. Mi
               smo tukaj šli po tej poti, zelo dosti smo se posvetovali, tudi analizo uspešnih
               sistemov gospodarjenja z državnim gozdom, seveda smo naredili, saj brez tega je
               nemogoče odločati. In velika večina ljudi nam je svetovala, da naj opazujemo
               bavarsko-avstrijski model. Zakaj bavarsko-avstrijski model? Zato, ker v bistvu velja
               po različnih merilih za bolj učinkovitega, pa še ta ima pomanjkljivost in ta
               pomanjkljivost je dosti enostavna. Če je načelu nesposoben direktor, sistem ne
               deluje. In zato je tako zelo pomembno, da lastnik, to je država, pravočasno spozna in
               ga tudi odslovi. Če pogledate, kaj se je zgodilo? Ker je bilo omenjeno avstrijsko
               podjetje, boste ugotovili, zakaj je država odslovila direktorja. To ni takšna ali
               drugačna oblika, ampak enostavno neučinkovitost direktorja in opazili boste, da ta
               zakon je tako napisan, da v bistvu nadzorni svet se na poseben način oblikuje. Kljub
               vsemu, da se Vlada zaveda, da gre za naravno bogastvo, ki ima tudi po OECD neka
               posebna drugačna merila. Ni dovolila čistega političnega kadrovanja. Vmes smo dali
               strokovno službo, ki enostavno presodi ali so nadzorniki sploh kompetentni. Ali imajo
               znanje ali imajo veščine in šele med temi ljudmi se lahko potem izbira. To mislim, da
               kaže, v katero smer gremo. Se pa v celoti strinjam z vsemi, ki ste govorili, da v
               bistvu vsaj dvojna merila, <stage type="mag"/><stage>(nadaljevanje)</stage> bodo pa bistvena za uspeh tega zakona. To so merila pri
               oddaji del, ta merila bodo bistvena. In opozarjali ste na tisto, česar se tudi sam
               zavedam. Naša skupna dolžnost je, da bi v maksimalni meri to racionalno izpeljali,
               tako, da ne more biti merilo samo najnižja cena. Pa ne samo zato, ker gledaš domače
               proizvajalce, gre za to, da mi potrebujemo tudi v državnem gozdu izvajalce, ki so
               kompetentni, imajo izkušnje, ki so se izkazale do neke mere tudi z dosedanjim delom,
               imajo usposobljene vsebinsko in formalno ljudi in ti ljudje morajo z nekaterimi
               stvarmi tudi delati. Ob tem pa ne pozabiti, spoštovane gospe in gospodje, da se je
               pri nas spremenil tudi Zakon o javnem naročanju. Mislim, da poslanke in poslanci,
               tisti, ki ste prisotni, ste ta zakon sprejemali nedavno nazaj. Tam ste se sicer
               pogovarjali o nekaterih drugih stvareh, verjetno pa ste, ker mislim, da je z
               amandmajem prišlo v zakon, pa ste opazili tisto, kar postaja z zakonom predpisano
               merilo, to je okoljsko merilo, to je dolžina transportne poti, to je v bistvu
               ogljični odtis, kakorkoli to imenujemo. To bistveno vpliva na javne razpise, ki se
               bodo potem morali tudi izvajati. Druga merila, ki so prav tako pomembna, pa so merila
               pri prodaji. Veliko smo dobili opozoril in meni je jasno, da se uspeha državnega
               podjetja ne bo merilo samo skozi številke, ta uspeh se bo merilo, ali ima slovenska
               industrija, slovensko obrtništvo in investitorji, ki mislijo investirati, saj kar
               naprej trkajo tudi na vrata vlade, ali jim lahko zagotovimo po tržnih pogojih
               surovino, da lahko potem gredo z manjšim tveganjem v investicije. Tu pa le moram
               opozoriti naslednje. Državnega gozda, kot je bilo sicer povedano nekajkrat, je 20 %.
               Ko govorimo o poslovnih funkcijah, tu ne govorim o drugih, ko govorimo o poslovnih
               funkcijah, je 20 % 20 %. Uspeh celotnega sektorja bo, ko bo poslovni sistem deloval
               tako v javnem delu, državnem delu, če hočete, pa tudi še bolj čvrsto dejavnost
               organizatorjev pri zasebnikih, pri zasebnih lastnikih. Saj največji zasebni lastniki
               se že organizirajo, kar seveda mi podpiramo, tudi zadruge se vedno bolj
               specializirajo na tem področju, mislim, da so uspešne, vedno bolj uspešne. Dobivam
               informacije, kako tudi ta sistem vedno bolj zalaga slovensko obrtništvo, slovenske
               žage in slovensko industrijo. Ampak opazujemo ves sistem, kot celoto moramo opazovati
               dejanske odstotke gozda.</p>
               <p>Bilo je tudi nekaj strokovnih usmeritev. Maksimalno jih bomo skušali upoštevati.
               Spoštovane gospe in spoštovani gospodje, to boste videli preko amandmajev, ki jih bo
               koalicija vložila. Namreč to, kar danes poslušamo, so usmeritve za nadaljnje korake
               koalicije. V maksimalni možni meri bomo upoštevali, vključno s svetovalnim svetom.
               Meni je znan ta bavarski model, mi je tudi znano, zakaj ga imajo, in to je pač stvar,
               ki jo osebno podpiram. Ampak kljub vsemu želim povedati, da bomo šli s koalicijskim
               predlogom naprej, ker to je pač korektnost dela v Vladi.</p>
               <p>Na koncu pa dovolite še naslednje. Seveda se zavedam, da je časovnica, kakršna je,
               ampak ni mi žal, ker smo v bistvu imeli toliko časa za razpravo tudi znotraj
               koalicije, ker verjamem, da posledica te razprave je, da je zakon boljši, kakor bi
               bil drugače. Tudi opazili ste, da čeprav se zavedamo časovnice, Vlada ni šla naprej s
               prošnjo po nekem zelo hitrem sprejemanju tega zakona, zato da se tovrstna razprava,
               kakor je danes, pa še kakšna druga lahko opravi. Zato, da se še kljub vsemu kakšno
               stvar, če se najde boljšo rešitev, lahko tudi izpelje. Tako da časovnica nam je
               znana. Znotraj te časovnice moramo živeti in se zavedati – in s tem tudi, spoštovana
               predsednica, spoštovane gospe in gospodje, končujem -, da je to eden izmed korakov.
               Če bomo naredili samo ta korak, nismo zagnali lesne industrije v Sloveniji. Če pa
               zaženemo ta korak in še katerega, pa še katerega – in mimogrede, ravno prej sva se
               pogovarjala z direktorjem za lesarstvo Ministrstva za gospodarstvo, samo naše
               ministrstvo bo v naslednjem letu za potrebe <stage type="mag"/><stage>(nadaljevanje)</stage> dela v gozdu, tudi predindustrijske obdelave, namenilo
               skoraj 20 milijonov nepovratnih sredstev v razpisih. In potem, ko bomo dali zraven še
               denar iz gospodarskega ministrstva, tako povratna kot nepovratna sredstva, potem pa
               imamo temelje, da res nekaj naredimo. Hvala.</p>
            </sp>
            <sp xml:id="SDT7-OZKGIP-javna-1-2015-12-07.sp69">

               <speaker>PREDSEDNICA IVA DIMIC:</speaker>

               <p>Hvala tudi ministru.</p>
               <p>Ugotavljam, da ni več prijavljenih k razpravi. Izčrpali smo seznam in minister nam je
               odgovoril. Zato se zahvaljujem vsem udeleženkam in udeležencem za današnjo razpravo
               in udeležbo. Vsem še naprej želim lep dan! Hvala. <title>Javna predstavitev mnenj se je
                  končala dne 7. decembra 2015 ob 13.31.</title>
               </p>
            </sp>
         </div>
      </body>
   </text>
</TEI>
