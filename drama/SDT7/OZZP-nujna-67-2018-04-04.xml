<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZP-nujna-67-2018-04-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2A2D9344FC044E05C125825E0045C236</idno>
               <idno type="custom" subtype="day">FEA0C379349DD979C125826600294F68</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FEA0C379349DD979C125826600294F68</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-nujna-67-2018-04-04.OZZP" n="67">
               <name>nujna seja</name>
               <date when="2018-04-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-nujna-67-2018-04-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-nujna-67-2018-04-04.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">67. nujna seja</stage>
            <stage type="date">(4. april 2018)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 14.03.</stage>


            <sp xml:id="SDT7-OZZP-nujna-67-2018-04-04.sp1">

               <speaker>PREDSEDNIK JOŽEF HORVAT:</speaker>

               <p> Spoštovane kolegice, spoštovani kolegi, spoštovani odlični gostje.</p>
               <p>Pričenjam 67. nujno sejo Odbora za zunanjo politiko.</p>
               <p>Želim vas obvestiti, da to ni prvo nadaljevanje 107. redne seje Odbora za zunanjo
               politiko, ki je bila 31. januarja 2018, ker za nadaljevanje niso izpolnjeni
               pogoji.</p>
               <p>Obveščam vas, da imam dve pooblastili, in sicer namesto člana odbora Marka Ferluga na
               seji prisostvuje dr. Mitja Horvat, namesto člana odbora mag. Branka Grimsa pa na seji
               prisostvuje kolega Žan Mahnič.</p>
               <p>Prehajamo na <title>določitev dnevnega reda</title> seje odbora.</p>
               <p>S sklicem seje ste prejeli dnevni red seje odbora. Ker v poslovniškem roku nisem
               prejel predlogov za njegovo spremembo, je določen takšen dnevni red seje, kot ste ga
               prejeli s sklicem.</p>
               <p>Med nami lepo pozdravljam ministra za zunanje zadeve gospoda Karla Viktorja Erjavca
                  <stage type="mag"/> <stage>(nadaljevanje)</stage> s sodelavci,
               predstavnika Urada predsednika republike prof. dr. Ernesta Petriča, predstavnika
               Državnega sveta gospoda Bogomirja Vnučca in seveda tudi ostale gospe in gospode.</p>
               <p>Prehajamo na <title>1. TOČKO DNEVNEGA REDA - PREDLOG SKLEPA O PRIZNANJU PALESTINE,
                  PALESTINSKIH OZEMELJ, KOT NEODVISNE IN SUVERENE DRŽAVE, EPA 609-VII.</title>
               </p>
               <p>S sklicem ste prejeli tudi gradivo in sicer: zahtevo za sklic izredne seje Državnega
               zbora Republike Slovenije z dne 23. 3. 2018, ki ji je predložen seznam skupine
               poslank in poslancev za zahtevo sklica in tudi predlog sklepa z dne 23. 6. 2015,
               mnenje Zakonodajno-pravne službe z dne 17. januarja 2018, ki je objavljeno na
               spletnih straneh Državnega zbora, pregled amandmajev k predlogu sklepa z dne 26. 1.
               2018 in mnenje Državnega sveta z dne 4. 4. 2018.</p>
               <p>Na sejo so vabljeni: prvopodpisani predlagatelj zahteve, predsednik Vlade, ki
               opravlja tekoče posle in se je za to sejo opravičil, Urad predsednika Republike in
               kabinet predsednika Vlade, Državni svet ter tudi Ministrstvo za zunanje zadeve. Še
               enkrat vsem prav lep pozdrav.</p>
               <p>Spoštovane kolegice in kolegi, spoštovani gostje.</p>
               <p>Dovolite, da na kratko pregledam kronologijo oziroma historiat postopka priznanje
               Palestine s strani Slovenije.</p>
               <p>Poslanska skupina Združena levica je 11. 11. 2014 zahtevala sklic nujne seje Odbora
               za zunanjo politiko s točko dnevnega reda Priznanje Palestine, kot neodvisne in
               suverene države. Odbor za zunanjo politiko je po zahtevi Poslanske skupine Združena
               levica 28. 11. 2014 na 7. nujni seji ob obravnavi točke dnevnega reda Priznanje
               Palestine, kot neodvisne in suverene države sprejel naslednje sklepe:</p>
               <p>Prvič: »Odbor za zunanjo politiko na podlagi opravljene razprave na 7. nujni seji 28.
               novembra 2014 od Vlade Republike Slovenije zahteva, da ob upoštevanju vseh vidikov in
               učinkov Državnemu zboru Republike Slovenije predloži sklep o priznanju države
               Palestine.« To je najpomembnejši sklep, ki ga je Odbor za zunanjo politiko v tej
               proceduri sprejel. Kot veste, do danes Vlada tega sklepa ni realizirala. Gotovo je
               imela razloge.</p>
               <p>Drugi sklep, ki je bil sprejet takrat, torej 28. 11. 2014: »Odbor za zunanjo politiko
               poziva Vlado Republike Slovenije, da nadaljuje z vsemi aktivnostmi, ki bodo med
               članicami Evropske unije in pri delu institucij Evropske unije ter mednarodnih in
               regionalnih organizacij, kar najbolj učinkovito prispevale k uskladitvi stališč glede
               priznanja Palestine, kot neodvisne in suverene države. Hkrati Odbor za zunanjo
               politiko poziva Vlado Republike Slovenije, da o prihodnosti zavzame pozitivno
               stališče do prizadevanj Palestine za članstvo v mednarodnih organizacijah in njihovih
               agencijah.«</p>
               <p>In tretji sklep: »Odbor za zunanjo politiko se je seznanil z aktualnim stanjem
               bližnjevzhodnega mirovnega procesa in Vlado Republike Slovenije pozval, da si še
               naprej in še bolj aktivno prizadeva v naporih mednarodne skupnosti, še posebej
               Evropske unije za dosego sporazuma v okviru mirovnega procesa med Palestino in
               Izraelom, v okviru katerega bi prišlo tudi do mednarodnega priznanja obeh držav.«</p>
               <p>Vlada Republike Slovenije je nato na seji 2. julija 2015 pričela obravnavo gradiva o
               stanju, učinkih ter vidikih priznanja Palestine, vendar je obravnavo do nadaljnjega
               prekinila in sklenila, da jo bo nadaljevala po ponovni razpravi na Odboru za <stage type="mag"/><stage>(nadaljevanje)</stage> zunanjo politiko. Odbor za
               zunanjo politiko je sicer s sklepi z dne 28. 11. 2014 Vlado Republike Slovenije
               zavezal k pripravi ustreznega vladnega sklepa, ki bi bil posredovan v obravnavo
               matičnemu delovnemu telesu, Odboru za zunanjo politiko, kasneje pa s terminskim
               programom uvrščen tudi na plenarno sejo Državnega zbora, kjer bi prišlo do končne
               odločitve. Sporočili so, da Vlada sicer podpira priznanje Palestine kot suverene in
               neodvisne države, ob tem pa se postavlja vprašanje najbolj primernega trenutka za
               sprejetje odločitve o priznanju. Bilo je govora o primernem trenutku, in sicer,
               Republika Slovenija naj bi to storila v skupini dveh ali več držav članic Evropske
               unije, čeprav je na trenutke minister za zunanje zadeve, gospod Erjavec, izjavil, da
               bo po potrebi to storila tudi sama. Kljub temu je bilo stališče Vlade sledeče:
               »Namera Vlade Republike Slovenije je priznanje Palestine v trenutku, ko bo le-to
               imelo sporočilno vsebino in politično težo v mednarodni skupnosti, predvsem v smislu
               vpliva na stanje na terenu in možnosti konkretnega prispevanja k oživitvi
               bližnjevzhodnega mirovnega procesa,« to je sporočilo z Ministrstva za zunanje
               zadeve.</p>
               <p>Poslanska skupina Združene Levice je nato prevzela iniciativo in 23. junija 2015 v
               parlamentarno proceduro vložila predlog sklepa o priznanju Palestine, palestinskih
               ozemelj, kot neodvisne in suverene države. Predlog sklepa je bil nato na pobudo
               Poslanske skupine Združene Levice z glasovanjem na 34. seji Kolegija predsednika
               Državnega zbora, 15. julija 2015, uvrščen na terminski program seje Državnega zbora
               za oktober 2015. Na 35. seji Kolegija predsednika Državnega zbora, 11. septembra
               2015, je takratni generalni sekretar Vlade Republike Slovenije mag. Darko Krašovec v
               imenu Vlade predlagal, da se predlog sklepa o priznanju Palestine umakne s
               terminskega programa za oktober, ker je Vlada spomladi sprejela sklep, da bo
               Republika Slovenija oziroma Vlada predlagala Državnemu zboru priznanje Palestine
               skupaj s prvo skupino evropskih držav, vendar pa v tistem trenutku nobena od
               evropskih držav ni kazala, da bi bila na to dejanje pripravljena. Generalni sekretar
               Vlade mag. Krašovec je zopet poudaril, da Vlada priznanje podpira, vendar v primernem
               trenutku. Ker je bil predlog sklepa umaknjen s terminskega programa za mesec oktober
               2015, je na zahtevo Poslanske skupine Združene levice predsednik Državnega zbora na
               glasovanje dal predlog, da se ta predlog sklepa uvrsti na novembrsko sejo, vendar pa
               po glasovanju predlog ni prejel zadostne podpore.</p>
               <p>8. 12. 2017 je predsednik Odbora za zunanjo politiko Jožef Horvat na Vlado naslovil
               poslansko pobudo v zvezi z ureditvijo nekaterih zadev v Zakonu o zunanjih zadevah, v
               kateri je med drugim predlagal, da se v Zakonu o zunanjih zadevah uredi natančen
               postopek priznavanja novih držav s strani Republike Slovenije. 11. januarja 2018 je
               od Vlade prejel odgovor, da zakonska opredelitev postopka priznavanja novih držav, po
               katerem bi akt o priznanju sprejela Vlada ali pa Državni zbor izključno na predlog
               Vlade, ni potrebna, torej, da ostajamo pri uveljavljeni praksi.</p>
               <p>Konec leta 2017 se je Vlada Republike Slovenije zaradi aktualnih dogodkov, predvsem
               napovedi selitve ameriškega veleposlaništva iz Tel Aviva v Jeruzalem in posledično
               burnega odziva Organizacije združenih narodov na odločitev predsednika Trumpa
               odločila, da je napočil primeren trenutek za nadaljevanje obravnave postopka
               priznanja Palestine. Na 161. redni seji, 21. decembra 2017, je Vlada sprejela
               naslednje sklepe:</p>
               <p>»1. Vlada Republike Slovenije je nadaljevala razpravo, ki je bila prekinjena na seji
               2. julija 2015, in se je seznanila z informacijo <stage type="mag"/><stage>(nadaljevanje)</stage> v zvezi z aktualnim stanjem glede priznanja države
               Palestine s strani Republike Slovenije. Vlada Republike Slovenije informacijo
               posreduje Državnemu zboru v nadaljnjo obravnavo in predlaga nadaljevanje postopka
               priznanja države Palestine kot neodvisne in suverene države.</p>
               <p>2. Vlada Republike Slovenije nalaga Ministrstvu za zunanje zadeve, da v času do redne
               seje pristojnega Odbora Državnega zbora za zunanjo politiko v okviru dvostranskih
               srečanj z zunanjimi ministri k usklajenemu delovanju povabi države članice Evropske
               unije, ki še niso priznale države Palestine, ter pojasni razloge in potek procesa
               priznanja tudi visokemu predstavniku Izraela.</p>
               <p>3. Vlada Republike Slovenije je naložila ostalim ministrstvom, da v okviru svojih
               pristojnosti proučijo in poročajo o možnih učinkih nadaljevanja postopka iz 1. točke
               sklepa na Republiko Slovenijo.«</p>
               <p>Predlog sklepa je bil nato uvrščen na terminski program seje Državnega zbora za mesec
               februar 2018, ki je bil potrjen na Kolegiju predsednika Državnega zbora 15. januarja
               2018. Predsednik Odbora za zunanjo politiko je sicer 30. januarja 2018 na predsednika
               Vlade dr. Mira Cerarja naslovil poziv za predložitev gradiva v zvezi z obravnavo
               predloga sklepa o priznanju Palestine, palestinskih ozemelj, kot neodvisne in
               suverene države <stage>(EPA 609-VII)</stage>. Še isti dan je prejel odgovor iz Kabineta predsednika
               Vlade, da je Vlada Republike Slovenije sprejela sklep, s katerim je ministrstvom in
               pristojnim organom naložila, da proučijo in poročajo o možnih učinkih nadaljevanja
               postopka priznanja Palestine na Republiko Slovenijo, vendar pa njihove odgovore še
               pridobivajo in da bodo ti zbrani predvidoma do sredine meseca februarja, ko jih bo
               obravnavala Vlada in jih posredovala Državnemu zboru. Predsednik Odbora za zunanjo
               politiko je nato za 31. januar 2018 sklical 107. sejo Odbora za zunanjo politiko s
               točko dnevnega reda Predlog sklepa o priznanju Palestine, palestinskih ozemelj, kot
               neodvisne in suverene države <stage>(EPA 609-VII)</stage>. Na seji so se članice in člani Odbora za
               zunanjo politiko seznanili tudi z mnenjem Zakonodajno-pravne službe Državnega zbora,
               ki je opozorila, da je postopek priznanja doslej potekal v skladu z Zakonom o
               zunanjih zadevah, ki v drugem odstavku 3. člena določa, da lahko Vlada na predlog
               Ministrstva za zunanje zadeve predlaga Državnemu zboru, da se opredeli do določenega
               zunanjepolitičnega vprašanja. Takšno pravno podlago so vsebovali dosedanji sklepi o
               priznanju držav, zato je Zakonodajno-pravna služba ugotovila, da predlagani sklep ni
               v skladu z Zakonom o zunanjih zadevah in nima zakonske pravne podlage, ki je potrebna
               za priznanje tuje države. Minister za zunanje zadeve, gospod Erjavec, je nato
               odgovoril, da je bilo gradivo Ministrstva za zunanje zadeve že pripravljeno in da
               zaradi udeležbe predsednika Vlade na Svetovnem gospodarskem forumu v Davosu pač nismo
               tega gradiva obravnavali, ker gre za tako pomembno točko, da je prav, da v tej
               razpravi sodeluje tudi predsednik Vlade. »Jaz mislim,« tako gospod Erjavec, »da bi
               bilo prav, da Vlada čim prej obravnava to gradivo in v skladu, tako kot je povedala
               predstavnica Zakonodajno-pravne službe, Vlada pripravi ustrezne predloge in se začne
               ta procedura za dokončanje postopka priznanja Palestine.« Tudi predsednik Državnega
               zbora dr. Milan Brglez in član Odbora za zunanjo politiko je ugotovil, da ni tudi
               materialnega temelja, na podlagi katerega bi lahko takšen sklep sprejeli. Torej,
               Zakon o zunanjih zadevah konkretno dejanje lahko predlaga,« dobesedno, takšna je
               dikcija, jaz berem magnetogram. »Dokler Zakon o zunanjih zadevah na tej točki ne bo
               dopolnjen, popravljen<stage type="mag"/><stage>(nadaljevanje)</stage>
               ali kakorkoli že bolj jasno specificiran, je to lahko edina pravna osnova, na podlagi
               katere se lahko takšen akt, kot je priznanje države, ki ima tudi mednarodnopravne
               učinke, udejanji, torej, Vlada pravzaprav rabi za ta del zadeve poskrbeti. Tega z
               dosedanjimi ravnanji še ni bilo, torej, ta del vsekakor potrebujemo zato, da
               dokončamo celoten proces, to je dejstvo. Postopkovni del, torej tisto, kar se tiče
               predloga samega sklepa, je nekako že podan, je v obravnavi že več kot, no, skoraj tri
               leta. Tako da ta zadeva je bolj ali manj jasna, ampak potrebujemo združitev enega in
               drugega, in dejansko tudi v normalnih državah je to odgovornost celotne države in
               vseh, tako zakonodajne kot tudi izvršilne veje oblasti, da to naredijo. V drugih
               državah imajo celo primerjalno drugačno ureditev. Zakonodajna veja oblasti, tudi če
               sprejme priznanje kot takšno, to še ni mednarodnopravno dejstvo, v našem primeru pa
               je, v kolikor se naša zadeva pravzaprav razlikuje, in zaradi tega je to še toliko
               bolj odgovorno početje, kar pravzaprav počnemo, in je treba imeti pravzaprav vse
               argumente, zato da lahko celotno zadevo nadaljujemo. Zato vsekakor pozivam
               predsednika tega odbora, da dejansko uporabi 74. člen našega poslovnika in preloži
               razpravo, dokler tudi ne bodo vsa gradiva, ki so potrebna za to, da bi lahko dejansko
               o tem tudi sklepali in bi imela razprava na koncu nek smisel, da to dejansko tudi
               stori, ker mislim, da več kot bo tega podaljševanja te zadeve in nekako
               izpostavljanja in tudi samega polemiziranja, bolj si šibimo svojo pozicijo, ki itak
               že po definiciji, bom rekel, sploh iz realističnega gledanja na mednarodne odnose ni
               ne vem kako krepka. Tisto, kar bi še hotel poudariti, je, da bo tudi v nadaljevanju
               potrebno doseči čim večji konsenz. In kljub vsemu, kar se je v tem procesu do sedaj
               dogajalo, še enkrat pozivam vse, da k temu pristopimo kar se da odgovorno, ker je
               konec koncev to eno od redkih vprašanj, kjer smo v proaktivni vlogi v zunanji
               politiki, ja, zaradi tega je ta odgovornost še toliko večja. Drugače pa še enkrat
               ponavljam tisto, kar sem prej rekel, pač, 74. člen absolutno, dokler ni, torej 74.
               člen našega poslovnika, in kar predsedujoči naj to naredi. Podpiram to, zato da
               nadaljujemo razpravo, in še takrat po moje celo najbolje tiste dele razprave, ki bi
               lahko šibili naše zunanjepolitične interese ali pa tudi nacionalne interese, zapremo
               tudi za javnost, če je potrebno zaradi tega, da se lahko res odkrito pogovarjamo in
               da je lahko razprava tako polemična, kot pač mora biti, ker pomemben je končen
               rezultat. Saj, ta bo pa javen in ta mora pa na koncu koncev biti tudi izglasovan v
               parlamentu in ne samo na odboru.« <stage>(Konec razprave oziroma magnetograma razprave dr.
               Milana Brgleza.)</stage></p>
               <p>Predlagatelj dr. Matej Tašner Vatovec je v razpravi opozoril še na 2. člen Zakona o
               zunanjih zadevah, »ker mislim, da je tudi pomemben,« berem magnetogram. »Sicer mnenje
               Zakonodajno-pravne službe se sklicuje na nek običaj, ampak običaji so nekaj, obstaja
               pa tudi neka inovativnost ali pa drugačnost, ki se jo da včasih izrabiti. Zdaj 2.
               člen Zakona o zunanjih zadevah pravi, da Ministrstvo za zunanje zadeve v okviru
               pristojnosti Vlade izvaja opravljanje zunanjih zadev v skladu z usmeritvami, ki jih
               določa Državni zbor. Tako da po tej interpretaciji bi seveda obstajala vsa
               samostojnost in legitimnost Državnega zbora, da s takim aktom usmerja Vlado, kaj in
               kako se mora obnašati. Tako da bi lahko interpretirali tudi na tak način, mislim, 2.
               člen, 3. člen določa, da lahko Vlada na predlog Ministrstva za zunanje zadeve
               predlaga Državnemu zboru, da se opredeli do določenega zunanjepolitičnega vprašanja.
                  <stage type="mag"/> <stage>(Nadaljevanje)</stage> Tukaj imamo dve
               zelo različni zadevi. Jaz razumem, drugi odstavek 3. člena, predvsem kot situacijo, v
               kateri se mora Vlada oziroma zunanje ministrstvo obrniti za neko mnenje k Državnemu
               zboru, med tem, ko pa drugič na en zakon o zunanjih zadevah mislim, da daje relativno
               veliko moč predvsem temu odboru oziroma Državnemu zboru kot takemu, pri usmerjanju
               zunanje politike. Toliko o tem. Razumem pa, da ne more odbor odločati, če nima vsega
               ustreznega gradiva, to je pa čisto poslovniško utemeljeno.</p>
               <p>Tako, da na nek način je žalostno, da v teh treh letih Vlada ni uspela pripraviti
               tega gradiva. Zakaj v treh letih? Mislim, da so se takrat, ko se je začelo zavirati
               ta proces oziroma ga na nek način upočasniti ali pa prestaviti v neko nedoločeno
               prehodnost, opravile določene analize, ki so botrovale takšni odločitvi. Se pravi, da
               bi lahko bile recimo finančne posledice, varnostne ali pa kaj jaz vem kakšne. Tako,
               da predvidevam, da bi v tem času z razvojem dogodkov in tudi pravzaprav z nenehnimi
               pobudami, ki so prihajale, Vlada lahko ves čas te analize posodabljala in jih tudi
               pripravila. Ne nazadnje, kot je predsednik odbora že na začetku seje povedal, je
               Vlada sprejela sklepe že konec decembra, se pravi, že dober mesec je od tega in bi
               najverjetneje ministrstva v tem času lahko pripravila vsa potrebna gradiva. Zdaj,
               minister Erjavec pravi, da obstajajo, v Državni zbor niso prišla pravočasno, niso
               sploh še prišla, ja, tako, konec magnetograma razprave dr. Mateja T. Vatovca. Vodja
               Zakonodajno-pravne službe Državnega zbora, gospa Nataša Voršič, je predlagatelju
               replicirala, da je bila, citiram, »pravna podlaga, ki jo je nekako poskušal
               predlagati dr. Vatovec, že zavrnjena in izpostavila se je ustaljena pravna podlaga in
               sicer drugi odstavek 3. člena zakona o zunanjih zadevah, ki jasno deli pristojnost v
               tem postopku in pristojnost je deljena med Vlado in državnim zborom tako, da je ta
               ustrezna pravna podlaga po zakonu o zunanjih zadevah«, konec magnetograma razprave
               gospe Nataše Voršič.</p>
               <p>Predsednik odbora za zunanjo politiko Jožef Horvat je povedal, da, citiram: »Od Vlade
               pričakujem zelo jasno analizo, kakšna je korelacija med, na eni strani eventualnim
               priznanjem Palestine in na drugi strani podporo Evropske in širše mednarodne
               skupnosti Sloveniji pri implementaciji razsodbe Arbitražnega sodišča. Zelo jasno
               pričakujem gospodarsko analizo, prognozo, kakšno bo gospodarsko sodelovanje z
               Izraelom v prihodnje, v primeru priznanja Palestine. Tukaj je zelo relevantno
               vprašanje, ki ga je minister Erjavec že artikuliral leta 2014, nekako takole, »moram
               Mramorja vprašati po čem bo denar«.« To so ključna vprašanja. Jaz sem takrat ministra
               pri tem absolutno tudi podprl in v tej smeri tudi peljal takrat tistega novembra
               2014, sejo Odbora za zunanjo politiko, da smo v skladu z dosedanjo prakso vprašanje
               priznanje nove države na nek način poslali na Vlado. Tukaj že danes napovedujem, da
               bom striktno, matematično natančno spoštoval vladavino prava, našo slovensko
               zakonodajo, mnenje Zakonodajno-pravne službe. V tem kontekstu sem lansko leto pri
               naših odličnih strokovnih sodelavcih naročil primerjalni pregled postopkov
               priznavanja novih držav. To je seveda tako kot vse druge raziskovalne naloge oziroma
               primerjalni pregledi objavljeno na spletnem portalu Državnega zbora. Zelo koristno, z
               zelo natančnim uvodom kaj pravzaprav pomeni, nekateri so, kateri so pogoji za
               nastanek in obstoj države. ti pogoji za obstoj države morajo biti v skladu z
               določbami 1. člena konvencije iz Montevidea o pravicah in obveznostih države
               izpolnjeni naslednji pogoji. Torej, atributi na nek način države. stalno
               prebivalstvo, definirano ozemlje, vlada in sposobnost vstopati v odnose z drugimi
               državami. Priporočam vsaj članicam in članom Odbora za zunanjo politiko to v branje.
               Seveda sem to kot pripomoček poslal tudi Vladi lansko leto, skupaj z mojo pobudo, da
               vendarle spremeni in predlaga Državnemu zboru spremembo Zakona o <stage type="mag"/> <stage>(Nadaljevanje)</stage> zunanjih zadevah, kjer bi bil natančno
               definiran postopek priznavanje nove države v Republiki Sloveniji. Zaključek
               magnetograma moje razprave.</p>
               <p>Minister za zunanje zadeve, gospod Erjavec, se je odzval z mislijo, citiram, da bo ta
               razprava tudi dobra podlaga za pripravo dokončnega gradiva za sejo Vlade in potem
               kasneje za obravnavo v Državnem zboru. Zahvaljujem se tudi za vašo osebno podporo kar
               se tiče priznanja Palestine, tako gospod minister predsedujočemu tega odbora, tako
               sem vaš nagovor razumel, glede na to, da ste rekli, da je bil pravi čas leta 2015, ko
               smo dvigovali zastavo Palestine pred stavbo Organizacije združenih narodov. Mislim,
               da boste verjetno ostali pri tem stališču, če je bilo takrat pravo in pravi trenutek,
               mislim, da bo tudi naslednji mesec, ko bo to obravnaval Odbor za zunanjo politiko,
               konec magnetograma razprave ministra Erjavca.</p>
               <p>Predsednik Odbora za zunanjo politiko je nato glede na mnenje Zakonodajno-pravne
               službe in ker članice in člani niso pridobili ustreznega stališča Vlade do predloga
               sklepa v skladu s 116. členom Poslovnika Državnega zbora, z namenom pridobivanja
               dodatnih informacij na podlagi katerih bi Odbor za zunanjo politiko lahko relevantno
               odločal, na podlagi tretjega odstavka 73. člena Poslovnika Državnega zbora prekinil
               107. sejo Odbora za zunanjo politiko do prejema ustrezne analize in gradiva, ki bi ga
               Vlada morala pripraviti na podlagi sprejetih sklepov z decembrske seje Vlade.</p>
               <p>22. februarja 2018 je predsednik Odbora za zunanjo politiko na Kolegij predsednika
               Državnega zbora naslovil obvestilo o preložitvi sklica prvega nadaljevanja 107. seje
               Odbora za zunanjo politiko, ki je bil določen v terminskem programu Državnega zbora
               za mesec marec 2018, zaradi neizpolnjenih pogojev za nadaljevanje obravnave. Gradivo
               od Vlade še vedno nismo prejeli.</p>
               <p>Odbor za zunanjo politiko je nato 2. marca 2018 od Vlade prejel interno gradivo z
               naslovom, informacijo o aktualnem stanju glede priznanja Palestine kot neodvisne in
               suverene države. posredovano gradivo z dne 2. 3. 2018 ni vsebovalo ustrezno
               argumentiranih analiz potrebnih za odločanje in je le deloma sledilo zahtevi Odbora
               za zunanjo politiko po pridobitvi dodatnih informacij, zato je predsednik Odbora za
               zunanjo politiko, Jožef Horvat, 6. marca 2018 na Vlado naslovil zahtevo za dopolnitev
               gradiva Vlade Republike Slovenije, informacijo o aktualnem stanju glede priznanja
               Palestine kot neodvisne in suverene države v pričakovanju, da bo Vlada OZP predložila
               obsežnejše in natančnejše analize posameznih ministrstev v skladu s tretjim sklepom
               sprejetim na 161. seji Vlade Republike Slovenije, 21. 12. 2017. 12. marca 2018 je
               Odbor za zunanjo politiko z namenom pridobitve čim več informacij opravil sejo na
               kateri je opravil ločena pogovora z njegovo ekscelenco, gospodom Eyal Sela,
               veleposlanikom države Izrael in njegovo ekscelenco gospodom Salah Abdel-Shafi,
               veleposlanikom Palestine. 14. marca 2018 je Poslanska skupina Levica, zahtevala sklic
               nujne seje Odbora za zunanjo politiko s točko dnevnega reda, predlog sklepa o
               priznanju Palestine, palestinskih ozemelj kot neodvisne in suverene države.
               predsednik Odbora za zunanjo politiko je 23. marca 2018 na Poslansko skupina Levica
               naslovil odgovor na zahtevo za sklic nujne seje Odbora za zunanjo politiko s
               pojasnilom, da je zahteva brezpredmetna, kajti Odbora za zunanjo politiko je z
               obravnavo omenjene točke že pričel na 107. seji Odbora za zunanjo politiko 31.
               januarja letos, ko je bila razprava in s tem tudi toča do nadaljnjega prekinjena.
               Sklic nadaljevanja te seje bo torej mogoč po predložitvi gradiva s strani Vlade. 23.
               marca 2018 je nato skupina 25. poslank in poslancev na predsednika Državnega zbora,
               dr. Milana Brgleza, naslovila zahtevo <stage type="mag"/>
               <stage>(Nadaljevanje)</stage> za sklic izredne seje Državnega zbora s točko dnevnega reda Predlog
               sklepa o priznanju Palestine, palestinskih ozemelj kot neodvisne in suverene države.
               Na 125. seji Kolegija predsednika Državnega zbora, 29. marca letos, je bil dogovor o
               sklicu izredne seje sprejet. Predsednik Državnega zbora je tako sklical 57. izredno
               sejo Državnega zbora za petek, 6. aprila, ob 13. uri. Odbor pa bo omenjeni predlog
               sklepa obravnaval danes na 67. nujni seji.</p>
               <p>Mislim, da je bilo to koristno, da si malo osvežimo kaj vse smo že razpravljali in
               sprejemali na odboru in tudi kaj je bilo sprejeto na Vladi.</p>
               <p>Besedo pa sedaj dajem predlagatelju predloga sklepa, da poda dopolnilno obrazložitev.
               V imenu predlagatelja Poslanska skupina Levica, dr. Matej T. Vatovec.</p>
            </sp>
            <sp xml:id="SDT7-OZZP-nujna-67-2018-04-04.sp2">

               <speaker>DR. MATEJ T. VATOVEC (PS Levica):</speaker>

               <p>Najlepša hvala, predsednik. Imamo širši časovni pregled na tem, ja, kako dolgo in na
               kakšne različne načine se je zavlačevalo s priznanjem Palestine v tej državi.</p>
               <p>Začel bom na začetku. Pred skoraj tremi leti in pol sem na tem odboru ob našem prvem
               predlogu za priznanje države Palestine dejal naslednje besede, bom citiral tudi jaz
               samega sebe: »Danes smo tu iz enega preprostega razloga, da priznamo suvereno in
               neodvisno državo Palestino.« In vse kar lahko danes trdim je pravzaprav isto. Danes
               smo tu zato, da naredimo tisto, kar je edino pravično, je tisto, kar je edino prav in
               to je to, da priznamo suvereno in neodvisno državo Palestino.</p>
               <p>Očitno je vprašanje za marsikoga še vedno isto, torej zakaj sploh priznati. Mislim
               pa, da se moramo tu zavedati ali še vedno razumeti, da v vseh teh letih odkar se v
               tem mandatu praktično ukvarjamo s tem vprašanjem ostaja zgodba palestinskega ljudstva
               tragedija, ki traja več kot / nerazumljivo/ let in grozljivo je, da se po teh 70.
               letih zgodovina ponavlja na nek način in da mednarodna skupnost ne zna ali pa noče,
               tudi na podlagi zgodovinskih izkušenj, preprečiti grozodejstev in kršitev, ki se
               dogajajo na Bližnjem vzhodu. In dejansko se dogaja, da se po znanem reku »zgodovina
               ponavlja«, takrat kot tragedija, seveda v tem primeru pa kot farsa. In za to farso
               smo po malem verjetno krivi vsi. Kriva je tudi verjetno Evropa kot celota in zato je
               tudi pomembno, da se evropske države, med katero seveda spada tudi Slovenija,
               opredelijo do tega problema. Nekaj se jih je že. Ena se je pred kratkim. In tisto,
               kar je edina možna opredelitev ali pa tisto, kar je do sedaj vedno bila opredelitev
               tistih, ki so se opredelili je to, da se glede na dane okoliščine prizna neodvisno in
               suvereno državo Palestino.</p>
               <p>Priznanje Palestine je potrebno in mislim, da je to glavni cilj tega našega predloga
               in tudi razlog zakaj na njem tako vztrajamo ves ta čas je obuditev bližnje vzhodnega
               mirovnega procesa. In če bomo obudili bližnje vzhodni mirovni proces bomo tudi spet
               odprli vsaj možnost, da se nadaljujejo pogovori o vzpostavitvi dveh držav, tako kot
               jih predvideva resolucije Generalne skupščine Združenih narodov 181 iz leta 1947.
               Tisto, kar vam bodo vsi, ne samo palestinski sogovorniki povedali je to, da priznanje
               je nek dodatek k temu, da dobi Palestina enakovreden položaj za pogajalsko mizo, da
               pač s formalno priznanim statusom lahko vstopajo v sicer lahko rečemo multilateralne
               pogovore, ampak v resnici je tisto, kar je bistveno, da se vzpostavi ustrezen dialog
               med državama, torej Izraelom in Palestino. In to je možno samo na tak način, da imate
               na obeh straneh enaki subjektiviteti, torej dve državi. Jaz sem tu še vedno prepričan
               kljub skeptikom ali pa dvomljivcem, da bo slovensko priznanje tako ali drugače tudi
               spodbudilo, če ne prej, pa kasneje druge evropske države. Videli smo določene
               premike, če ne drugega, so vsaj na zakonodajni ravni številne evropske države oziroma
               države članice Evropske unije, če želite, <stage type="mag"/> <stage>(nadaljevanje)</stage> po švedskem priznanju vsaj če ne drugega sprejele
               različne resolucije ali pa tudi pobude svojim vladam, da Palestino priznajo. In
               seveda pri takšnih vprašanjih, v takšnih situacijah je verjetno neka previdnost,
               seveda, vedno v igri, ampak mislim, da je pač previdnost povezana z določenimi
               kalkulacijami in pri takšnih vprašanjih takšnih kalkulacij ne bi smelo biti. To je
               prvo. To je vprašanje načelnosti, zato ves čas pravim, da je to, da se prizna
               Palestino nekaj kar je prav in pravično.</p>
               <p>Drugi vidik tega je pa, da smo na podlagi izkušenj različnih držav, ki so Palestino
               priznale se nikjer v teh državah ni zgodila kakšna apokalipsa ali pa večja
               katastrofa, niti na Švedskem. So bile določene posledice, ki so bile bolj kot ne
               kratkotrajne in red stvari se ni bistveno spremenil.</p>
               <p>Poudariti moram tudi, da predloga nismo vložili zato, ker bi bili zagovorniki ene
               strani, ampak, še enkrat, zaradi pravičnosti. Ta pravičnost pomeni v osnovi
               spoštovati osnovne zaveze, ki jih imamo kot država in to pomeni spoštovati določbe
               mednarodnega prava, mednarodnih konvencij. In ko govorimo o Palestini predvsem vse,
               kar je povezano s spoštovanjem človekovih pravic.</p>
               <p>Kot ste predsednik na začetku povedali, večkrat se je čakalo tako ali drugače, da
               izvršni del oblasti naredi tisto, kar bi bilo nujno, kar bi bilo potrebno, torej da
               seja na podlagi ravno te pravičnosti, o kateri govorim, se otrese teh političnih
               kalkulacij, ampak na žalost smo videli, da je vsakič znova od leta 2014 to dejanje
               spodletelo, ampak, na žalost, ne na bolje. So pa očitno v zadnjih treh mesecih,
               recimo, od tiste zadnje seje Vlade, ki ste jo omenjali decembra, stvari vseeno šle v
               neko bolj pozitivno smer. Tu še vedno tudi vztrajam ali vztrajamo na to, da glede na
               ureditev, ki jo imamo v Republiki Sloveniji je pač Državni zbor tisti, ki ima vso
               polno pristojnost, da ta korak stori in mislim, da je tudi prav, da ta korak storijo
               predstavniki vseh državljank in državljanov.</p>
               <p>Tudi iz tistega, kar ste uvodoma povedali in tudi različnih izjav, lahko samo
               sklenemo, da je verjetno Zakon o zunanjih zadevah pomanjkljiv na tem področju, da bi
               ga verjetno bilo, če je takšna želja ali pa volja, treba spremeniti, ampak dokler
               imamo takšen zakon kot je in ta je trenutno v veljavi, mislim, da so stvari precej
               bolj enostavne ali pa ne tako zapletene, kot ste skušali naslikati. Mislim, da je to
               v enem od zadnjih prispevkov potrdil tudi dr. Rajko Pirnat, ki je sicer rekel, ja, da
               nima Vlada nobene pristojnosti sedaj, ko je v odstopu, da se s tem vprašanjem
               ukvarja. Ampak da je to vprašanje politične volje, tega ali želimo to storiti in da
               ima Državni zbor, dokler ima polna pooblastila, tudi možnost, da to izpelje. Je sicer
               ocenil, da to po njegovem mnenju ne bi bilo modro, ampak možnost obstaja. In tu se
               seveda še vedno sklicujem, mislim, da osnovno dinamiko, ki jo imata Vlada Republike
               Slovenije in ta državni zbor. In to je to, da na področju zunanje politike je Državni
               zbor tisti, ki daje podlage ali pa osnovne usmeritve Ministrstvu za zunanje
               zadeve.</p>
               <p>Jaz bi resnično prosil, da danes na tem odboru odločamo predvsem na podlagi temeljev
               in dejstev, ki jih gre seveda v prvi vrsti iskati v mednarodnem pravu in ne bom šel
               spet naštevati vse resolucije Generalne skupščine Združenih narodov, Varnostnega
               sveta in vseh ostalih sporazumov, če želite, tudi nazadnje tistih, ki so bili
               sklenjeni med tema dvema državama, torej Izraelom in Palestino, da jemljemo to kot
               temelj. Mislim, da je jasno kakšno je stališče po eni strani Evropske unije do
               palestinskega vprašanja. Vemo kakšno je stališče Združenih narodov. Vemo kaj so bili
               različni pozivi tudi trenutnega generalnega sekretarja. In če k tem mednarodnim
               podlagam ali pač tistemu, kar zahteva <stage type="mag"/><stage>(nadaljevanje)</stage> mednarodno pravo od nas. Dodamo še nedavne dogodke, ki
               seveda so samo dodatek k temu, kar se že dlje časa dogaja in tukaj govorim seveda o
               napovedi selitve ameriškega veleposlaništva iz Telaviva v Jeruzalem, čeprav ima ravno
               po resolucijah generalne skupščine Združenih narodov to mesto neki zelo specifični
               status kot corpus separatum in vemo kaj to pomeni. Predvsem pa tisto, kar se je
               zgodilo pred slabima dvema tednoma torej ponovni napadi nad palestinske civiliste na
               notranje razseljene begunce, ki so pač protestirali za to, da se lahko vrnejo v svoje
               domove in tam je bilo mislim, da vsaj 17 smrtnih žrtev. Tako rekoč je mednarodno
               pravo in dejansko stanje na terenu, okoliščine, v katerih tam ljudje živijo in seveda
               so to neugodne okoliščine tako za eno kot za drugo stran, ker pač ni miru. Kričijo
               samo eno in to je to, da moramo priznati Palestino.</p>
               <p>Jaz mislim, da se moramo zavedati še nečesa in s tem bom zaključil. S priznanjem
               Palestine zahtevamo tudi na neki način in to je verjetno ključ vsega tega
               prizadevanja, odprtje novih pogajanj za rešitev dveh držav. S priznanjem zahtevamo
               odprtje novih pogajanj za dokončanje bližnje vzhodnega mirovnega procesa. Poudarjam,
               da tukaj ne gre za ukrep proti Izraelu, ampak korak k rešitvi, ki mora biti
               sprejemljiva seveda za obe strani tako za palestinsko kot za izraelsko stran. Mislim,
               da si mir zaslužijo oboji in mislim, da jim ta mir moramo tudi privoščiti. Za mir je
               običajno potrebno nekaj narediti. Naše stališče je seveda to, da Slovenija kolikor
               pač ima v svoji moči izpelje priznanje do konca.</p>
            </sp>
            <sp xml:id="SDT7-OZZP-nujna-67-2018-04-04.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa, spoštovani predlagatelj, dr. Vatovec.</p>
               <p>Sedaj pa dajem besedo predstavnici pravzaprav vodji Zakonodajno-pravne službe gospe
               Nataši Voršič.</p>
            </sp>
            <sp xml:id="SDT7-OZZP-nujna-67-2018-04-04.sp4">

               <speaker>NATAŠA VORŠIČ:</speaker>

               <p>Hvala lepa za besedo gospod predsednik.</p>
               <p>Lep pozdrav vsem!</p>
               <p>Pravno gledano gre za vprašanje aktivne legitimacije in pa zakonitosti samega sklepa.
               Aktivna legitimacija zato, ker je to vprašanje kdo je po Zakonu o zunanjih zadevah
               upravičen predlagati sklep o priznanju tuje države. Zakonitost sklepa pa zato, ker
               sklep, ki ni zakonit v pravnem redu nima pravnih učinkov. Zato ugotavljamo, da sklep
               kot je predlagan ni v skladu z Zakonom o zunanjih zadevah in nima zakonske pravne
               podlage, ki je potrebna za priznanje tuje države.</p>
            </sp>
            <sp xml:id="SDT7-OZZP-nujna-67-2018-04-04.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Besedo pa sedaj dajem predsedniku Komisije za mednarodne odnose in evropske zadeve
               Državnega sveta gospodu Bogomirju Vnučcu, članu.</p>
               <p>Izvolite, gospod Vnučec.</p>
            </sp>
            <sp xml:id="SDT7-OZZP-nujna-67-2018-04-04.sp6">

               <speaker>BOGOMIR VNUČEC:</speaker>

               <p>Hvala za besedo.</p>
               <p>Na kratko.</p>
               <p>Naše mnenje ste dobili. Mi predloga ne podpiramo predvsem iz naslednjih dejstev.
               Prvič. Menimo, da ta predlog ni v nacionalnem interesu Republike Slovenije. Drugič.
               Mnenje Zakonodajno-pravne službe je prav tako negativno. Drugič. Ni javnega stališča
               Vlade. Vlada opravlja trenutno samo tekoče posle in pa tudi zgodovinska dejstva
               kažejo, da brez sodelovanja obeh strani se konflikt lahko samo še poslabša in bi
               potenticanje ene strani lahko privedlo samo še do eskaliranja situacije in do
               nepotrebnih žrtev na eni strani predvsem in kljub načelni podpori palestinski državi.
               Kajti menimo, da kljub temu ima vsak narod pravico do svoje samostojnosti, da to
               sedaj ni pravi čas, zato predloga ne podpiramo.</p>
               <p>Hvala.</p>
            </sp>
            <sp xml:id="SDT7-OZZP-nujna-67-2018-04-04.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Vnučec.</p>
               <p>Seda dajem besedo, če seveda to želi, prof. dr. Ernestu Petriču, svetovalcu
               predsednika Republike.</p>
               <p>Dr. Petrič, izvolite.</p>
            </sp>
            <sp xml:id="SDT7-OZZP-nujna-67-2018-04-04.sp8">

               <speaker>DR. ERNEST PETRIČ:</speaker>

               <p>Hvala, predsednik, za besedo.</p>
               <p>Po eni strani bi bil najraje tiho, po drugi strani pa bi lahko zelo veliko povedal.
               Se bom skušal omejiti na par stvari, ki <stage type="mag"/><stage>(nadaljevanje)</stage> samo dopolnjujejo tisto, kar sem v imenu predsednika
               države povedal zadnjikrat. Naj najprej rečem predsednik države je pri svojem
               takratnem stališču, ki je bilo zadržano do priznanja Palestine v tem trenutku
               vztraja.</p>
               <p>Drugo, kar bi rad povedal je to, da seveda ne bi želel nikakor ne, da se to stališče
               in tudi moje osebno stališče razume kot neko nenaklonjeno stališče do Palestine,
               Palestincev, tega trpečega naroda skozi dolga desetletja, daleč od tega. Zavedamo se,
               da je to eden ključnih problemov tudi v humanitarnem in političnem pogledu sodobnega
               sveta in je prav, da se tudi Slovenija s tem ukvarja, da o tem razpravljamo, o tem
               razmišljamo, ker v tem pogledu tudi moram reči podpiram pobudo in aktivno vlogo, ki
               jo v tej smeri upravlja naše zunanje ministrstvo in naš zunanji minister. Mogoče
               dodam to, da če kdo kaj gleda bo ugotovil, da sem jaz v davnih 80. letih pisal doma
               in v tujini o pravici Palestincev do samoodločbe. Jaz še vedno mislim, da je to
               narod, ki ima pravico do samoodločbe na delu Palestine.</p>
               <p>Ampak centralno vprašanje se zdi za našo odločitev, da se prvo tega dotaknem. Ker je
               priznanje neke države dokončen in nepreklicen akt. Nekatere od držav, ki so Palestino
               davno nekoč priznale, to vam lahko govorim in mi lahko verjamete vsaj nekatere med
               njimi je ne bi priznale take kot danes, ampak jih to priznanje zavezuje. Sedaj v
               našem konkretnem primeru ima to dve zanimive razsežnosti. Prvo, da je vendarle, ne
               zamerite mi spoštovani predstavniki ljudstva, tako Državni zbor kot Vlada sta na
               odhodu. Drugo, kar je pomembnejše in kar je impresivno zelo krasno in zelo jedrnato
               stališče Zakonodajno-pravne komisije. Jaz sem pravnik, nekoč celo predsednik
               Ustavnega sodišča in ob tako kategoričnem stališču Zakonodajno-pravne komisije o
               nekem sklepu ostanem bom rekel do tega še dodatno zadržan. Priznanje, za katero se
               bomo nekoč odločili zanesljivo, upam, da bo nekoč palestinska država je torej
               dokončno, je pa hkrati tudi seveda suveren akt vsake države. Mi se lahko odločimo
               kadarkoli se hočemo, nismo vezani ne z mednarodnim pravom ne s čim koli drugim, da
               moramo ali ne smemo priznati neko drugo državo. Neki pogoji morajo biti gotovo
               izpolnjeni, o tem je bilo govorjeno. V glavnem, pri Palestini na neki način so,
               čeprav bi se dalo mogoče govoriti kaj je tisti teritorij, na katerem priznamo
               Palestino, ampak suma sumarum so ti pogoji izpolnjeni. Gre predvsem za politično
               odločitev in sicer v tem smislu, ali to prispeva k tistemu, za kar se mi zdi vsi za
               to mizo zavzemamo. Obnovi mirovnega procesa, ki naj bi vodil na zadnje do dveh držav,
               če obstoja druga ob drugi v miru, zadovoljstvu / nerazumljivo/. Tudi za to, da se ta
               tragična usoda palestinskega ljudstva končna. Res je, to je eno od ljudstev, ki je
               mogoče največ trpel v novejši zgodovini. Res je tudi, da je do tega eksodusa in vsega
               tega prišlo po nesrečnih vojnah arabskih držav zoper Izrael, ki niso hotele razumeti,
               da je mesto v Palestini tudi za Izrael. Plačali so ljudje, plačalo je ljudstvo in kar
               je še najbolj tragično, da ne rečem celo cinično, da bogate arabske države katerih
               vrhnji sloj zapravlja denar po evropskih kazinojih in marsikje še drugje nikoli,
               kolegice in kolegi, nikoli ni izkazal neke resne humane pripravljenosti pomagati
               palestinskem ljudstvu. Samo majhno primerjavo. 12 milijonov Nemcev je bilo beguncev
               in priseljencev po drugi svetovni vojni vsi so danes integrirani, palestinski begunci
               čakajo v Gazi na jugo Libanona, arabske države v zalivu bogate, s smučišči sredi
               tropske vročine nič ne storijo za palestinske begunce. Mogoče me je to sedaj malo
               zaneslo pravzaprav zato, ker kot sem že dejal, nekoč sem tudi deloval tam v 70. letih
               kot aktiven<stage type="mag"/><stage>(nadaljevanje)</stage> član
               gibanja Peace for Middle East, kjer smo skušali povezovati Palestince in Arabce in
               Žide v nekem dialogu, in smo nekaj celo takrat dosegli.</p>
               <p>No, pa da se vrnem zdaj k tej naši razpravi. Predsednik in tudi jaz osebno mislim, da
               glede na te zadeve dvomljivost te odločitve v našem pravnem redu za nekaj, kar bo
               zavezovalo to državo za naprej, za vedno, dokler bo Palestina država. Ob tako
               kategoričnih zadržkih Zakonodajno-pravne službe še dodatno krepi, recimo, mojo
               zadržanost do tega. Drugo, še vedno sem prepričan, kot tudi predsednik, da je res
               slabo, da Evropska unija v zadnjih desetletjih ni uspela izoblikovati neke
               konsistentne politike do bližnjevzhodnega vprašanja in ni uspela tudi biti aktiven
               igralec pri tem pomembnem vprašanju, nam pred nosom. In zato verjamem, tudi
               predsednik verjame, da bi bila vendarle koristnejša neka naša resna zaveza, ne samo
               na papirju, ampak resna zaveza, da postanemo, mogoče z nekaterimi podobno ali enako
               mislečimi drugimi državami, da jih ne naštevam, Švedska, Irska in tako naprej, nek
               aktiven promotor prizadevanj za ureditev bližnjevzhodne krize, s ciljem dveh držav, v
               okviru Evropske unije. Naj Evropska unija začne igrati tu svojo vlogo. Navsezadnje,
               če je kakšno vprašanje stvar skupne zunanje politike, potencialno vprašanje skupne
               zunanje politike, je to to vprašanje. To ni neko vprašanje, ko ima neka država neke
               svoje interese, take ali drugačne, to je »par excellence« vprašanje, kjer bi si
               morali prizadevati za neko skupno evropsko politiko, z ustrezno težo. Zato naj rečem,
               in s tem tudi končam, da še vedno preferiramo to pot, ne nek unilateralen akt,
               priznanje, z vsemi tveganji, z vsemi vprašanji, ki se ob tem zastavljajo, ampak raje
               neka zaveza te male Slovenije, človekoljubne, ki je sama pravzaprav izborila svojo
               pravico do samoodločbe, da pomagamo tema dvema narodoma, še posebej Palestincem, da
               pridejo do normalnega mirnega življenja v svoji državi z drugo sosedo Izraelom.</p>
               <p>Hvala lepa, predsednik.</p>
            </sp>
            <sp xml:id="SDT7-OZZP-nujna-67-2018-04-04.sp9">

               <speaker>PREDSEDNIK JOŽEF HORVAT:</speaker>

               <p>Hvala vam, spoštovani gospod profesor.</p>
               <p>Najprej sem zdaj želel dati besedo predsedniku Vlade, ki opravlja tekoče posle, dr.
               Miroslavu Cerarju, a smo včeraj prejeli njegovo opravičilo, in kot vidim, tu ni
               nikogar, ki bi zastopal kabinet predsednika Vlade. Ni nikogar.</p>
               <p>Spoštovane kolegice in kolegi, glede na pravkar povedano, da imamo opravka z
               ireverzibilnim procesom, in glede na to, da mora biti vsak poslanec varuh zakonitosti
               - tudi sam moram biti varuh zakonitosti -, na podlagi tega v skladu z 69. členom
               Poslovnika Državnega zbora podajam proceduralni predlog, ki se glasi <stage>(in res prosim
               za pozornost)</stage>: »Na podlagi mnenja Zakonodajno-pravne službe… / oglašanje v ozadju:
               »Postopkovno…«/ Na podlagi mnenja Zakonodajno-pravne službe z dne 17. januarja 2018,
               ki je bilo danes tudi interpretirano, da pravni podlagi za priznanje držav, ki izhaja
               iz drugega odstavka 3. člena Zakona o zunanjih zadevah, ni zadoščeno in da Vlada kot
               edina legitimna predlagateljica sklepa o priznanju nove države le-tega ni predložila,
               k čemur je bila sicer pozvana v prvem sklepu 7. nujne seje Odbora za zunanjo politiko
               dne 28. 11. 2014, ugotavljam, da ni pravne podlage za odločanje o predlogu sklepa EPA
               609-VII. S tem je obravnava predloga sklepa na matičnem delovnem telesu končana.«</p>
               <p>O proceduralnem predlogu, kot veste, glede na določbe poslovnika ni razprave, lahko
               pa je obrazložitev glasu v imenu poslanske skupine. In zdaj sprašujem / oglašanje v
               ozadju: »Postopkovno…«/, ali želi kdo obrazložiti glas <stage type="mag"/> <stage>(nadaljevanje)</stage> v imenu poslanske skupine o postopkovnem
               predlogu, ki sem ga prebral? Smo v fazi glasovanja. …/ oglašanje iz klopi/
               Obrazložitev glasu je možna. Gospod Janez Janša obrazložitev glasu o proceduralnem
               predlogu.</p>
            </sp>
            <sp xml:id="SDT7-OZZP-nujna-67-2018-04-04.sp10">

               <speaker>JANEZ (IVAN) JANŠA (PS SDS):</speaker>

               <p>Poglejte, jaz bi prosil, da se vsaj Poslovnika držimo, če se že Zakona o zunanjih
               zadevah ne. Tako da pač vemo natančno kaj piše v Poslovniku. Ko je dan tak predlog je
               možna obrazložitev glasu, ni pa možnih drugih postopkovnih predlogov, ker sicer lahko
               procedura traja do jutri. Mislim je logično to. Tako da predlagam, da bomo sedaj še o
               tej proceduri.</p>
               <p>Mi bomo ta sklep podprli. Je edini logičen v tej situaciji. Čas je, da nehamo delati
               farso iz tega vprašanja. Slovenija je postala v zadnjih tednih znana po nekem
               eksotične stališču, ki ga nihče ne razume. Jasno je, da je solucija dveh držav, se
               pravi Izraela in Palestine nekaj, kar zagotavlja trajno rešitev tega problema na
               Bližnjem vzhodu. To poleg Palestine podpira tudi večina Izraelcev. In to ne iz kakšne
               ljubezni do Palestine, ampak zaradi preprostega dejstva, da druge produktivne rešitve
               tam ni. In do tega bo slej kot prej prišlo. Ampak smiselno je, da do te rešitve pride
               takrat, ko bo to dejansko rešitev. Lahko se delamo, da je nekaj država, pa to seveda
               zaradi tega tiste entiteta država še ni. Eno tako situacijo lahko spremljate v
               Kataloniji, pa tam države ni, ker ni realnih pogojev za to. Izraelci so za to, da je
               Palestina samostojna država preprosto iz razloga, ker sicer bo na tistem ozemlju
               manjšina. Izrael lahko v dveh dneh zasede tako zahodni brez kot Gazo brez kakšnih
               večjih problemov. Lahko razglasi tam, pač, državno ozemlje, kot je to naredil iz
               vzhodnega Jeruzalema. Ampak v tem primeru bodo Izraelci tam manjšina in tega nikoli
               ne bodo naredili. Tako da iz čisto sebičnih razlogov Izrael podpira rešitev dveh
               držav, vendar in to podpira tudi vsa razumna mednarodna skupnost, vendar v določenih
               pogojih. In teh pogojev danes ni. Danes imate politično obvladovanje Gaze in
               zahodnega brega s strani Hamasa, čeprav je na zahodnem bregu Fatah, ampak 12 let niso
               imel volitev. Če bi jih imeli bi bil tudi tam Hamas. Iran daje Hamasu 100 milijonov
               ameriških dolarjev za oboroževanje. Evropa pa plačuje Palestincem hrano, šole, obleko
               in zdravila. In v statutu Hamasa, ki sem vam ga zadnjič bral, piše… / oglašanje iz
               klopi/</p>
            </sp>
            <sp xml:id="SDT7-OZZP-nujna-67-2018-04-04.sp11">

               <speaker>PREDSEDNIK JOŽEF HORVAT:</speaker>

               <p>Tri minute gospod Janša…</p>
            </sp>
            <sp xml:id="SDT7-OZZP-nujna-67-2018-04-04.sp12">

               <speaker>JANEZ (IVAN) JANŠA (PS SDS):</speaker>

               <p>…piše… tudi jaz se vas poslušal, gospod Vatovec …/oglašanje iz klopi/</p>
            </sp>
            <sp xml:id="SDT7-OZZP-nujna-67-2018-04-04.sp13">

               <speaker>PREDSEDNIK JOŽEF HORVAT:</speaker>

               <p>Gospod Janša obrazlaga glas.</p>
            </sp>
            <sp xml:id="SDT7-OZZP-nujna-67-2018-04-04.sp14">

               <speaker>JANEZ (IVAN) JANŠA (PS SDS):</speaker>

               <p>V statutu Hamasa / nemir v dvorani/ Poglejte, vem, da vas to moti, ker vi ste de
               facto danes prizadevate za priznanje teroristične organizacije. V statutu Hamasa
               piše, da je cilj tega gibanja uničenje države Izrael. Torej, vi predlagate, da
               Slovenija prizna nekaj, kar ima v svojem statutu za cilj uničenje države s katero
               imamo mi diplomatske in prijateljske odnose. To je de facto dejstvo. Sicer je pa, in
               s tem končujem, situacija absurdna, ne zato, ker ste vi to predlagali, od Levice smo
               to navajeni, takšnih predlogov, zato, ker je tukaj 19 poslancev koalicije podpisanih.
               Zaradi tega se, ne bom rekel, svet, ampak del mednarodne javnosti s tem <stage type="mag"/> <stage>(nadaljevanje)</stage> sploh ukvarja, nihče ne
               razume motiva. Nihče ne razume motiva. Jaz sem par dni nazaj govoril z izraelsko
               zunanjo ministrico oziroma namestnico, ker zunanji minister je predsednik Vlade, in
               ona je rekla, kako se bo spremenila, če bo Slovenija to naredila. Ja saj kje je pa
               motiv. Kaj se bo pa spremenilo? Kdo bo pa to sploh opazil? Samo škodo si delate. Tako
               da, ta sklep bomo podprli zato, da se nehati delati škoda.</p>
            </sp>
            <sp xml:id="SDT7-OZZP-nujna-67-2018-04-04.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Obrazložitev glasu mag. Julijana Bizjak Mlakar v imenu Poslanske skupine Desus.</p>
            </sp>
            <sp xml:id="SDT7-OZZP-nujna-67-2018-04-04.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>No, bom kar v svojem imenu, čeprav verjamem, da bo tudi, prav je, da lahko tudi v
               imenu poslanske skupine Desus.</p>
               <p>Vsekakor bi, ne morem se strinjati ne z načinom vodenja seje, ker ste, gospod
               predsednik najprej si vzel več kot pol ure za svojo obrazložitev, nato ste sami
               odločali kdo bo sploh govoril od vabljenih. Ministra za zunanje zadeve ste lepo
               spregledali, kljub temu, da je še celo dvignil roko, da bi govoril, skratka tukajle
               slišim od svojih sodelavcev, da imamo danes ugrabljen Odbor za zunanjo politiko in
               dejansko je to res. Torej to ni nobena demokracija in tudi umiranje rok pred tem, kaj
               se bo zgodilo s Palestinci, kaj se tam dogaja že 70 let, vse poteka v tem smislu, pa
               so krive malo arabske države pa malo Evropska unija pa tako naprej, ampak jaz mislim,
               da je kriv ta način, ki je danes povsem nedemokratičen in jasno je, da s takšnim
               načinom vodenja seje, s takšnim načinom tudi predlaganja sklepov brez da bi imeli
               poslanci, brez da bi imeli vabljeni sploh možnost o zadevi razpravljati in mislim, da
               se v hiši demokracije nikakor ne da strinjati, tako da odločno protestiram proti temu
               načinu, ki smo mu danes tukaj priča.</p>
               <p>Hvala lepa.</p>
            </sp>
            <sp xml:id="SDT7-OZZP-nujna-67-2018-04-04.sp17">

               <speaker>PREDSEDNIK JOŽEF HORVAT:</speaker>

               <p>In kako boste glasovali?</p>
            </sp>
            <sp xml:id="SDT7-OZZP-nujna-67-2018-04-04.sp18">

               <speaker>MAG. JULIJANA BIZJAK MLAKAR (PS DeSUS):</speaker>

               <p>s tem se ne morem strinjati, tudi ne s tem sklepom in s tem načinom.</p>
               <p>Hvala.</p>
            </sp>
            <sp xml:id="SDT7-OZZP-nujna-67-2018-04-04.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kakšna obrazložitev glasu? Dr. Matej T. Vatovec. Obrazložitev glasu v imenu
               poslanske skupine Levica.</p>
            </sp>
            <sp xml:id="SDT7-OZZP-nujna-67-2018-04-04.sp20">

               <speaker>DR. MATEJ T. VATOVEC (PS Levica):</speaker>

               <p>Zdaj prvič, če ste varuh zakonitosti, potem se morate zavedati, da tak sklep, ki ga
               dajete na glasovanje, ni zakonit. Ni nobene poslovniške podlage za to, da bi Odbor za
               zunanjo politiko ugotavljal zakonitost kakršnegakoli akta. To pristojnost imajo
               sodišča, na koncu, če želite, Ustavno sodišče. Ampak takšnega sklepa že na glasovanje
               ne bi morali dati, kaj šele, da se o njem sploh razpravlja na tak način.</p>
               <p>Zdaj, mislim dejansko se dogaja neka uzurpacija. Spoštovani predsednik, vi ste že ne
               sklicali recimo odbora, ki smo ga zahtevali, čeprav obstajajo vse poslovniške podlage
               za to, da bi se ta sklic moral zgoditi. To je ena stvar. Druga stvar je pa res
               neverjetno kako se, na kakšen način se skušate danes to sejo bom rekel, kar na silno
               prekiniti oziroma zaustaviti. Zdaj kar se tiče sklepa in tega ugotavljanja
               nezakonitosti, jaz se bom sklical na pisno mnenje Zakonodajno-pravne službe, torej
               uradni odziv, ki ga je napisala in tam ni nikjer govora o nikakršni nezakonitosti.
               Tam je samo opisan običajni postopek, se pravi, Zakonodajno-pravna služba je
               opozarjala, da je doslej postopek potekal na nek določen način in to je vse. Nikjer
               ni nobene besede o tem, da je tak sklep nezakonit in mislim, da je ta ocena tudi
               pretirana in ne vem kaj ji botruje. To je ena stvar.</p>
               <p>Zdaj mislim po drugi strani pa še dve stvari. Jaz si bom vzel čas glede nato, da so
               lahko tudi ostali na nek način razpravljali, zdaj samo, če se spomnite na to kako
               goreče se je pravzaprav na nek način zagovarjalo pravico do samoodločbe. Ne vem
               kakšno vlogo je recimo imel pri tem gospod Janša, saj je najmanj dvolično, če ne kaj
               drugega, da se na tak način danes potvarja v bistvu tudi, bom rekel kar zlobno ali pa
               zlonamerno uporablja določena dejstva, ki to niso seveda. Vemo, da so seveda tam na
               tisti strani mize prvaki v »fake news«, ampak mislim, primerjati recimo stvari, ki so
               neprimerljive, je po eni strani absurdno, po drugi strani pa seveda, da ima točno
               določen cilj. In mislim, da vsakdo, ki se spozna na mednarodno politiko in jaz
               verjamem, da gospod <stage type="mag"/> <stage>(nadaljevanje)</stage> v
               resnici se spozna…</p>
            </sp>
            <sp xml:id="SDT7-OZZP-nujna-67-2018-04-04.sp21">

               <speaker>PREDSEDNIK JOŽEF HORVAT:</speaker>

               <p>Obrazložitev glasu prosim. Ne žalite članov odbora.</p>
            </sp>
            <sp xml:id="SDT7-OZZP-nujna-67-2018-04-04.sp22">

               <speaker>DR. MATEJ T. VATOVEC (PS Levica):</speaker>

               <p>Mislim, da nisem žaljiv… Ve točno kdo izvaja oblast v Palestini. To definitivno ni
               Hamas. In takšne grožnje, kot so bile predstavljene so, seveda, nesprejemljive.</p>
               <p>Končal bom pa z enim opomnikom za vas predsednik. Na Kolegiju predsednika Državnega,
               60. seja, 6. maj 2016, je takrat vodja Poslanske skupine NSi, danes vede predsednika
               vaše stranke povedal naslednje: »V naši poslanski skupini se zavzemamo, da se ta
               točka,« govora je bilo seveda o priznanju Palestine, »ta točka končno enkrat
               obravnava in da pride na dnevni red, da po nepotrebnem odlašamo z odločitvijo.
               Državni zbor in politika se morata odločiti da ali ne. Odločitev je zelo preprosta.
               Ko bo na dnevnem redu bo vsakdo lahko povedal kaj si misli. Kakorkoli pa stvari
               obračati jaz mislim, da tudi, če Slovenija prizna Palestino, gre za pomembno simbolno
               sporočilo. Če pa bo Palestina lahko efektivno sploh uresničevala svojo samostojnost
               je pa predvsem odvisno od Izraela in ne toliko od našega priznanja in priznanja
               drugih držav.« In potem še na koncu: »Jaz dvomim v to,« nanaša se na to, da bi seveda
               bistveno se spremenila situacija na terenu, »jaz dvomim v to, mislim pa, da lahko kot
               majhna država v simbolnem smislu izpričamo kaj si mislimo glede neodvisnosti
               Palestine.« Na tisti seji je gospod Tonin podprl uvrstite predloga sklepa za
               priznanje Palestine na terminski program.</p>
               <p>Tako da, zaključil bom s tem, da je to, kar se danes dogaja na tem odboru samo, bom
               rekel, nek izbruh dvoličnosti. To je prva stvar. Drugo, bom glasoval proti sklepu,
               ampak mislim, glasoval bom čisto zaradi aritmetike. Mislim pa, da je ta sklep
               popolnoma neustrezen in sploh ne bi smeli o njem odločati.</p>
            </sp>
            <sp xml:id="SDT7-OZZP-nujna-67-2018-04-04.sp23">

               <speaker>PREDSEDNIK JOŽEF HORVAT:</speaker>

               <p>Hvala lepa. Čeprav ni v skladu s Poslovnikom, ker ste napadli tukaj
               Zakonodajno-pravno službo sprašujem gospo Natašo Voršič, ki je pravzaprav želela
               odgovoriti. Imate besedo gospa Nataša Voršič.</p>
            </sp>
            <sp xml:id="SDT7-OZZP-nujna-67-2018-04-04.sp24">

               <speaker>NATAŠA VORŠIČ:</speaker>

               <p>Hvala lepa. Da bo povsem jasno. Že iz našega pisnega mnenja izhaja, da sklep nima
               zakonske podlage. Logično izpeljava tega je, da sklep ni zakonit.</p>
            </sp>
            <sp xml:id="SDT7-OZZP-nujna-67-2018-04-04.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa. Še kakšna obrazložitev glasu v imenu poslanske? Ni.</p>
               <p>Potem glasujemo.</p>
               <p>Kdo je za? <stage>(10 članov.)</stage> Je kdo proti? <stage>(6 članov.)</stage></p>
               <p>Ugotavljam, da je predlog sprejet.</p>
               <p>S tem je predlog sklepa EPA 609-VII brezpredmeten in je zato obravnava na matičnem
               delovnem telesu končana.</p>
               <p>Odbor bo pripravil poročilo v katerega bo vključil tudi ugotovitev in ga posredoval
               predsedniku Državnega zbora.</p>
               <p>S tem zaključujem to točko dnevnega reda in hkrati tudi 67. nujno sejo Odbora za
               zunanjo politiko.</p>
               <p>Vsem se zahvaljujem za prisotnost in sodelovanje. <title>Seja je bila končana 4. aprila
                  2018 ob 15.14.</title>
               </p>
            </sp>
         </div>
      </body>
   </text>
</TEI>
