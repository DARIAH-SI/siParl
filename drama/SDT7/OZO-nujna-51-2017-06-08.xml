<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZO-nujna-51-2017-06-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5100F672DBA94656C12581320023588E</idno>
               <idno type="custom" subtype="day">C7E682A2087664E3C1258140003200BF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C7E682A2087664E3C1258140003200BF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZO-nujna-51-2017-06-08.OZO" n="51">
               <name>nujna seja</name>
               <date when="2017-06-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZO-nujna-51-2017-06-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZO-nujna-51-2017-06-08.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">51. nujna seja</stage>
            <stage type="date">(8. junij 2017)</stage>
            <stage type="chairman">Sejo je vodil Žan Mahnič, predsednik odbora.</stage>
            <stage type="time">Seja se je pričela ob 9.00.</stage>


            <sp xml:id="SDT7-OZO-nujna-51-2017-06-08.sp1">

               <speaker>PREDSEDNIK ŽAN MAHNIČ:</speaker>

               <p>Spoštovane poslanke, spoštovani poslanci! Dobro jutro!</p>
               <p>Pričenjam 51. nujno sejo Odbora Državnega zbora Republike Slovenije za obrambo.
               Pozdravljam vse prisotne, posebej še generalnega sekretarja na Ministrstvu za obrambo
               mag. Miloša Bizjaka in pa direktorja DOP-a gospoda Aleša Mišmaša.</p>
               <p>Obveščam vas, da so zadržani in se seje ne morejo udeležiti, zaenkrat sta se
               opravičila gospod Peter Vilfan in gospod Franc Breznik. Kot nadomestna poslanca pa
               sodelujeta namesto gospoda Marjana Dolinška mag. Tanja Cink in pa namesto gospoda
               Dušana Radiča gospa Anita Koleša. Svojo odsotnost na seji je prav tako opravičil
               predsednik Vlade Republike Slovenije dr. Miro Cerar.</p>
               <p>S sklicem seje ste prejeli naslednji dnevni red, dve točki, 1. točka Neupravičeno
               povečanje izdatkov za izpolnjevanje zavez do Nata in 2. točka Onemogočanje
               državljanskih pravic s strani Ministrstva za obrambo.</p>
               <p>Ker nisem prejel predlogov za razširitev dnevnega reda oziroma za umik katere od
               predlaganih točk z dnevnega reda je določen dnevni red seje kot je bil predlagan s
               sklicem.</p>
               <p>Prehajamo na <title>1. TOČKO DNEVNEGA REDA, TO JE NEUPRAVIČENO POVEČEVANJE IZDATKOV ZA
                  IZPOLNJEVANJE ZAVEZ DO NATA.</title> Poslanska skupina Združena levica je 29. maja
               2017 vložila zahtevo za sklic nujne seje Odbora za obrambo že omenjeno točko dnevnega
               reda.</p>
               <p>Besedo dajem predstavniku Združene levice kolegu Mihu Kordišu.</p>
            </sp>
            <sp xml:id="SDT7-OZO-nujna-51-2017-06-08.sp2">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči. Vlada je v zadnjem času sprejela dva sklepa, s
               katerimi je napovedala povečanje izdatkov za izpolnitev zavez do Nata, kot temu sama
               pravi dejansko za izpolnjevanje in poglabljanje Natovih interesov. V Združeni levici
               temu nasprotujemo iz treh razlogov. Prvi problem je, da povečanje teh izdatkov ne bo
               povečalo k izboljšanju obrambne sposobnosti države, ampak izključno k povečanju
               uporabnosti Slovenske vojske za Nato. Ker zakaj Nato zahteva, da opremimo dve
               bataljonski skupini z 1,2 milijardi evrov? Zato, ker Slovenska vojska trenutno ni
               opremljena za sodelovanje na operacijah Nata velike intenzivnosti v tujini.</p>
               <p>Drugi problem je seveda v tem, da če nameniš več denarja za interese Nata ostane manj
               denarja za zdravstvo in socialne ukrepe, torej za to kar potrebujejo državljani
               doma.</p>
               <p>Če samo za ponazoritev povem naslednje. Ravnokar je bil odprt novi sedež Nata v
               Bruslju, ki je stal 1,1 milijardo evrov. Menda je bil stari sedež Nata v neki stari
               bolnišnici, ampak dajmo se vprašati kaj je slabše in kaj je hujše. To, da Natova
               birokracija dela v neki stari, ampak še vseeno solidni in izpravni zgradbi ali to, da
               se invalidna mladina v Staro Gori pri Gorici zdravi v paviljonih iz salonitk?!
               Namerno omenjam ta primer, zato ker smo državljani za novi sedež Nata plačali več kot
               bo stala obnova oddelka na Stari Gori.</p>
               <p>Tretji problem, ki ga imamo je pa ta, da vojaška birokracija ni sposobna racionalno
               uporabiti sredstev. Praktično vsi nakupi orožja večji so bili negospodarni. Drago
               orožje, ki ga je nabavila je bilo ali neprimerno ali neizkoriščeno. In za to
               oboroževanje Slovenske vojske smo plačali vsaj 1,5 milijarde evrov, pa imamo kljub
               temu vojsko z negativno oceno. Se pravi, večina enot ni sposobna za oboroženi
               boj.</p>
               <p>V podkrepitev tega si lahko preberete pismo Simona Koreza, tiskovnega predstavnika
               vojske v predzadnjem Objektivu, kjer je napisal, da za negativno oceno vojske niso
               krivi vojaki, ampak, ga bom kar citiral, "napačne odločitve o različnih nakupih
               vojaške opreme in tehnike", konec citata. In najbolj zaskrbljujoč primer
               neizkoriščenosti tehnike je v helikopterski enoti. 55 % pilotov nima pooblastila za
               izvajanje operativnih nalog. Se pravi, ne smejo prevažati bolnikov, ne morejo
               reševati v gorah, ne morejo gasiti in tako naprej. Preprosto zato, ker vojaška
               birokracija ni zagotovila usposabljanja. Pa je to najkoristnejša enota, ki se prevaža
               z drago tehniko, ampak 55 % njenih pilotov ne leti. In ni čudno, da vam v takih
               razmerah ljudje iz vojske bežijo.</p>
               <p>To so torej trije ključni krovni razlogi, zakaj socialisti nasprotujemo povečanju
               izdatkov za izpolnjevanje interesov Nata.</p>
               <p>Nekaj primerov za ponazoritev sem že dal. <stage type="mag"/>
               <stage>(nadaljevanje)</stage> V nadaljevanju bom to še dodatno utemeljil.</p>
               <p>Za začetek, Vlada niti ne skriva, da to povečanje izdatkov ni namenjeno obrambi
               Slovenije, ampak zavezam do Natovih interesov. General Geder je lani odkrito povedal
               v čem je poanta, pa bom spet to podkrepil z njegovim lastnim citatom: "Zamera Nata
               je, da Slovenija noče prevzemati tveganja pri gradnji enot za bojevanje. Redki cilji
               sil, ki jih uresničimo, so nišne kapacitete. To so podporne zmogljivosti. Vojska z
               zastarelo opremo in nižjo usposobljenostjo predstavlja preveliko nevarnost za
               zaveznike." Konec citata. Skratka, Nato pakta tukaj niti najmanj ne zanimajo naše
               potrebe, potrebe Slovenije. Nato zanima samo koliko orožja nam lahko proda za
               interese vojaško industrijskih kompleksov velikih držav Nata in koliko lahko izvozi
               Slovenske vojske, kot žive sile, za dosego svojih ciljev v tujini.</p>
               <p>Vojaški izdatki se lahko povečajo samo na račun slabše kakovosti zdravstvenega
               sistema in socialnega varstva. Ker vem da bom tukaj obtožen demagogije bom navedel
               zelo konkretne podatke. Slovenija ni vojaško ogrožena država, pa vendar imamo vedno
               več prebivalcev, ki ne morejo pravočasno priti do zdravljenja. Ampak smo soočeni s
               situacijo v kateri Vlada namenja 24,3 milijona evrov za vojaške izdatke dodatnih. Za
               skrajšanje čakalnih dob pa samo 18 milijonov evrov iz iste proračunske rezerve. Vlada
               je v program stabilnosti napisala, da bi izdatke javnega sektorja zmanjšala na manj
               kot 42 % BDP. Vi istem dahu pa dvignila vojaške izdatke na 1,2 % BDP. Tu je
               matematika jasna in je neusmiljena. Če bo Vlada hkrati povečala izdatke bo morala
               omejiti izdatke za zdravstvo, izobraževanje in socialo.</p>
               <p>Upam si staviti, da bi bila večina naših ljudi proti povečanju vojaških izdatkov, če
               bi vedeli, da bo to prizadelo družbeni standard. Že tako vemo, da je Nato precej
               slabo zapisan pri slovenskih državljankah in državljanih in to iz popolnoma
               upravičenih razlogov.</p>
               <p>Tretji razlog proti povečanju izdatkov je neracionalna poraba sredstev v preteklosti
               skozi katere se je izkazalo, da vojaška birokracija ni zmožna racionalnega trošenja
               svojih proračunov. Za oborožitev smo uporabili vsaj 1,5 milijarde evrov. Samo leta
               2010 je bilo za obrambo porabljenih 583 milijonov evrov. In kaj imamo sedaj od vseh
               teh milijonov. Imamo vojsko, ki večinoma ni sposobna za oboroženi boj. Prejle sem
               citiral piarovca Slovenske vojske, ki je lepo povedal, da je vse to posledica
               zgrešenih nakupov. Se pravi, ne smemo, ne moremo niti pomisliti na nove nabave dokler
               ne odpravimo vzrokov za današnje porazno stanje.</p>
               <p>Vojska je v preteklosti delal dve napaki. Prvič, investirala je v opremo, ki je že v
               osnovi neuporabna. In drugič, investirala je v opremo, ki jo vojska potem ni
               izkoristila. Prvi problem so investicije v staro železo in to dobesedno. Če se
               spomnimo samo 52 milijonov evrov za modernizacijo 30 tankov T55, ki so bili potem po
               petih letih že konzervirani in se zato nove posadke sploh niso usposabljale. In 80
               milijonov takratnih nemških mark za rabljene protiletalske rakete Roland so bile tudi
               predčasno odpisane, skupaj z njimi pa se je vrglo stran tudi vse znanje. Drugi
               problem so bile investicije v drago opremo, ki se potem uporablja. Računsko sodišče
               je leta 2015 razkrilo, da je bilo oziroma ne uporablja, razkrilo, da je bilo 5,2
               milijona evrov porabljenih za informacijski sistem "IS LOCK"<stage>(?)</stage>, ki ga vojska do
               sredine 2016 ni uporabljala, vprašanje če ga sedaj. Najbrž ne. Najhujši primer pa je
               lansko leto razkril bivši direktor Direktorata za obrambno politiko Primož Švab, ga
               bom citiral, "Za zadnjo transformacijo je bila narejene nepopravljiva škoda bataljonu
               JRKBO, v katerega je bilo vloženih več kot 100 milijonov evrov." Ministrica pravi, da
               je to Švabovo osebno mnenje, ampak v začetku maja <stage type="mag"/> <stage>(nadaljevanje)</stage> iz ostankov tega bataljona v Kranju ni bilo mogoče
               napraskati niti enega voda, da bi ga lahko poslali v Latvijo. Se pravi, pride do
               večje naravne nesreče, je ta dragocena tehnika neuporabna. Seznam zgrešenih
               investicij Slovenske vojske je dolg, ampak na koncu njega je poanta precej preprosta.
               Niti pomisliti ne smemo na nove investicije, dokler ne odpravimo vzrokov za zgrešene
               investicije v preteklosti.</p>
               <p>In za zaključek, spet če posežem po citatu Korezovega pisma iz objektiva, zakaj je
               število vojakov vsak dan manjše. Verjamem, da tudi zaradi tega, ker se razpravljavci
               ne znajo odgovoriti na vprašanje, kakšno vojsko naj Slovenija ima in kako naj bo
               opremljena. In to je bistvo problema. Tisto kar mora razumeti vsek državljan,
               Slovenske vojska je zasnovana kot ekspedicijska vojska za Nato, ne pa vojska za
               obrambo svoje lastne domovine. Ker če bi bila to vojska za obrambo države, potem ne
               bi bilo nikakršne pogrebe po zviševanju obrambnih izdatkov, preprosto zato ker nismo
               vojaško ogroženi. In zato je treba državljankam in državljanom zelo odkrito povedati.
               Dodatni izdatki, ki jih je Cerar obljubil na zasedanju Nata v Bruslju, ne bodo
               povečali obrambne sposobnosti Slovenije. Povečali bodo samo in izključno uporabnost
               Slovenske vojske za Nato in zaslužke trgovcev z orožjem.</p>
               <p>Slovenska vojska ima katastrofalno kartoteko popolnoma zgrešenih investicij in
               državljani se morajo zavedati, da bi povečanje vojaških izdatkov povzročilo
               osiromašenje socialne politike, izobraževanja in zdravstva. In prepričan sem, da
               večina ljudi na to nikakor ne bi pristala nikoli, in da Vlada v tej točki deluje v
               nasprotju s prisego, da bo delala za blaginjo Slovenije. V Združeni levici predlagamo
               dva sklepa. In sicer se prvi sklep glasi, da tale naš Odbor za obrambo predlaga
               Vladi, da mu v treh mesecih predloži analizo smotrnosti nakupov, najemov ali
               modernizacijo oborožitve realiziranih po letu 2000, katerih vrednost je presegla 10
               milijonov evrov. Kot sem dejal v tej svoji uvodni obrazložitvi, preden se gre v
               kakršnekoli nove večje investicije, moramo pogledati pa razumeti kaj je šlo narobe v
               preteklosti, da je bil praktično vsak večji nakup vojaške opreme faliran.</p>
               <p>In druga točka se glasi, da Odbor za obrambo predlaga Vladi odpoved napovedanega
               povečanja proračunskih izdatkov za izpolnjevanje zavez do Nata, kot temu reče
               slovenski politični razred. Te zaveze so v nasprotju s koristjo Republike Slovenije,
               so v nasprotju z večinsko koristjo slovenskih državljank in državljanov in ne
               verjamem, da ima slovenski politični razred mandat, da nadaljuje, podpira in
               zasleduje hujskaško vojno krokarsko politiko Zveze Nato.</p>
               <p>Hvala.</p>
            </sp>
            <sp xml:id="SDT7-OZO-nujna-51-2017-06-08.sp3">

               <speaker>PREDSEDNIK ŽAN MAHNIČ:</speaker>

               <p>Hvala lepa gospod Kordiš.</p>
               <p>Zdaj pa dajemo besedo državnemu sekretarju Ministrstva za obrambo, gospodu Milošu
               Bizjaku. Izvolite.</p>
            </sp>
            <sp xml:id="SDT7-OZO-nujna-51-2017-06-08.sp4">

               <speaker>MAG. MILOŠ BIZJAK:</speaker>

               <p>Hvala lepa za besedo. Spoštovane poslanke in poslanci!</p>
               <p>Moram povedati, da sem kar malce zmeden, namreč na tem odboru jih večinoma poslušam
               kako premalo damo za vojsko, kako ne razvijamo Slovenske vojske danes, poslušam
               obratno, ampak bom poskušal kljub vsemu odgovoriti na poslančeve trditve.</p>
               <p>Slovenija velja za varno državo, vendar absolutne varnosti ni in seveda pomena
               varnosti se zavemo šele takrat, ko jo začne primanjkovati. Varnostne razmere se lahko
               zelo hitro spremenijo. To na žalost dokazujejo tudi dogodki tako v evropskem kot v
               širšem prostoru. Prav tako se nahajamo na robu Zahodnega Balkana, kjer se v zadnjem
               času ponovno soočamo z rastjo nestabilnosti oziroma z naraščanjem napetosti. Pomemben
               vidik zagotavljanja varnosti v sodobnem in varnostnem okolju predstavlja tudi
               povečanje odpornosti družbe kot celote na vedno in bolj inovativne načine, ki jih
               uporabljajo potencialni nasprotniki. Med ključne štejemo tudi hibridne in kibernetske
               grožnje, ki lahko resno ogrozijo delovanje ključnih področij države in družbe in jim
                  <stage type="mag"/> <stage>(Nadaljevanje)</stage> moramo posvečati
               vedno večjo pozornost. Kot sem v svojih predstavitvah do sedaj v različnih
               priložnosti že večkrat poudaril, tudi na tem odboru je obrambni resor v obdobju od
               2010 do 2015 nosil eno največjih bremen gospodarske krize, saj so se obrambni izdatki
               znižali kar za 40 %. Vlada Republike Slovenije je v letu 2016 po več kot let
               trajajočem padanju obrambnih izdatkov uspevala ustaviti trend padanja obrambnih
               izdatkov glede na delež bruto domačega proizvoda, ki so se v letu 2016 po šestih
               letih prvič spet povečali. Ne glede na vse napore, ki sta jih aktualna Vlada in
               ministrstvo za obrambo tudi ob nenehni podpori večine članov tega odbora vložila v
               to, da po letih padanja in stagnacije zaznamo pozitivne premike razvoja Slovenske
               vojske, pa obrambni izdatki še veno niso na predkrizni ravni. Slovenija prav tako še
               vedno ni sposobna v celoti izpolniti tretjega in četrtega kriterija Nata o obrambnih
               izdatkih s postopnim povečevanjem obrambnega proračuna k približevanju do 2 % v
               naslednjih desetih letih in s poudarkom na deležu investicij v obsegu 20 % obrambnega
               proračuna v istem obdobju in s katerim bi prav tako izboljšali notranjo strukturo
               obrambnih izdatkov v razmerju 50:30:20. Tukaj pa moramo izpostaviti, da je skladno s
               sklepi evropskega sveta, decembra 2016, zaveza povečevanju obrambnih izdatkov na
               raven 2 % BDP postala tudi naša zaveza v okviru Evropske unije in ne samo Nata. Vlada
               je v obravnavi zaključkov strateškega pregleda obrambe 2016 naložila ministrstvu za
               finance, da ob pripravi proračunov v naslednjem srednjeročnem obdobju upošteva
               možnost postopne nominalne rasti obrambnega proračuna na ravni od 20 do 30 milijonov
               letno, s ciljem postopnega približevanja prilagojene vrednosti dane zaveze Natu o
               višini obrambnih izdatkov, pri čemer je umestni cilj 1,2 % BDP v naslednjem
               desetletnem obdobju. Z zadnjim sklepom Vlade z 11. 5. 2017 in načrtovanim povečanjem
               finančnih sredstev za 24,3 milijonov evrov v letu 2017 in nato za najmanj 30
               milijonov evrov v obdobju od leta 2018 do 2025, smo se premaknili v spodnji okvir
               zahtevane projekcije, ugotovljene ob strateškem pregledu obrambne lansko leto. S tem
               omogočamo tudi, da bo Slovenska vojska lahko vzpostavila prednosti, zmogljivosti
               naprej, tudi za nacionalne potrebe kot tudi zmogljivosti dogovorjene v okviru
               zavezništva. To nominalno rast ocenjujemo kot dober kompromis med dovolj ambiciozno
               in še vedno skladno z javnofinančnimi zmožnosti Republike Slovenije. Povečanje
               finančnih sredstev v letu 2017 za dodatnih 24,3 milijone bo neposredno namenjeno
               področjem kjer je bil v zadnji oceni pripravljenosti Slovenske vojske prikazan
               razkorak. Sredstva bomo investirali za nakup streliva, zagotovitev najnujnejšega
               vzdrževanja tehnike, nakup uniform in zaščitne opreme za vojaka, zamenjavo iztrošenih
               terenskih vozil, nabavo radijskih naprav ter opreme, komunikacijskega-informacijskega
               sistema. To nedvomno kaže, da je povečanje v letu 2017 in tudi v prihodnje, najprej
               namenjeno nacionalnim potrebam, predvsem na področju investicij in operativnih
               stroškov. Višji izdatki za obrambo zlasti v delu namenjeni investicijam so nujni
               predvsem zaradi nacionalnih potreb ugotovljenih v strateškem pregledu obrambe, ki so
               med drugim kazali tudi v dveh zaporednih negativnih ocenah Slovenske vojske. Hkrati s
               tem se z uresničevanjem mednarodno sprejetih zavez tudi utrjuje ugled Republike
               Slovenije kot verodostojne članice Nata in Evropske unije s prevzemanjem pravočasnega
               in pravičnega deleža bremen. Gre za vzporedna in komplementarna procesa. Z zadnjim
               sklepom Vlade predvideno finančno projekcijo bomo v naslednjem srednjeročnem obdobju
               do leta 2023 in naprej lahko dosegli naslednji pomembni mejnik, to je ponovno
               omogočiti Slovenski vojski in celotnemu obrambnemu sistemu vzpostavitev ključnih
               zmogljivosti, ki jih na prvem mestu potrebujemo za zagotavljanje <stage type="mag"/> <stage>(nadaljevanje)</stage> lastne varnosti in obrambe. Postavljanje
               sektorjev po pomembnosti in doprinosu k družbi se mi zdi nepravično in nepošteno,
               kajti vsak izmed njih ima svojo vlogo in sestavlja svoj košček v mozaiku. Za družbo
               so pomembni tako zdravstveni sistem, tako kot šolstvo, kultura, sociala in druga
               področja. Povsem znana in jasna pa je vloga državotvornih resorjev, vlaganje v
               obrambo, varnost države se običajno ne opazi, dokler le ta ni ogrožena. Predlaganih
               sklepov ne podpiramo, saj je bilo v zvezi z nakupi vojaške opreme v tem Državnem
               zboru ustanovljeno kar nekaj preiskovalnih komisij, kot na primer za nakup vojaške
               opreme za obdobje 1994-2007 pa za nakup osem kolesnikov in zadnja preiskovalna
               komisija, tudi za nakup šest kolesnikov. Priprava novih poročil ne bi v ničemer
               prispevala k ugotovitvam glede smotrnosti izvedenih nakupov. Prav tako pa tudi ne
               podpiramo drugega sklepa, saj sem pomen članstva Slovenije v Natu že večkrat povedal
               in ne mislim tudi več ponavljati.</p>
               <p>Mogoče bi pa samo še za konec povedal, da citiranje nekaterih pripadnikov Slovenske
               vojske, vendarle je treba povedati, da to so njihova osebna mnenja in ne uradna
               stališča Slovenske vojske in ne Ministrstva za obrambo.</p>
               <p>Hvala lepa.</p>
            </sp>
            <sp xml:id="SDT7-OZO-nujna-51-2017-06-08.sp5">

               <speaker>PREDSEDNIK ŽAN MAHNIČ:</speaker>

               <p>Hvala mag. Bizjak.</p>
               <p>Želi še kdo od vabljenih? Če ne, potem prehajamo na razpravo poslancev.</p>
               <p>Prvi se je javil k besedi kolega Miha Kordiš. Izvolite.</p>
            </sp>
            <sp xml:id="SDT7-OZO-nujna-51-2017-06-08.sp6">

               <speaker>MIHA KORDIŠ (PS ZL):</speaker>

               <p>Najlepša hvala za besedo, predsedujoči.</p>
               <p>Se bom uvodoma odzval na izvajanja predstavnika Ministrstva za obrambo. Za začetek je
               svoje izvajanje vpeljal z neko retorično operacijo, kako na tem odboru posluša dve
               popolnoma skregani zgodbi med seboj na eni strani, da dajemo premalo denarja za
               vojsko, da vojske ne razvijamo, in tako naprej. In na drugi strani, da za vojsko
               dajemo preveč. Rešitev tega je zelo preprosto, mislim te retorične dileme je zelo
               preprosta. Za tako vojsko kot jo imamo v tem trenutku, ki požira milijone oziroma je
               za falirane investicije požrla celo milijarde, namenjamo preveč, veliko preveč
               denarja. Za obrambo domovine namenjamo premalo denarja, ker ga ne namenjamo nič. V
               resnici, ker je Slovenska vojska samo izvoznica žive sile za Nato in po priznanju
               lastne doktrine sploh ni zmožna obrambe nacionalnega teritorija. In tudi te
               investicije, ki se zdaj obetajo, tukaj ne gre za prispevek k socialnim razmeram
               vojakov, o katerem pogosto lahko slišimo na temu odboru, ampak za nabavo Natovega
               starega železa. In to niso investicije v razvijanje vojske, pač nabava neke nove, po
               možnosti zgrešene opreme ne pomeni razvoja vojske. To je metanje denarja za ne razvoj
               vojske in za subvencioniranje vojaško-industrijskega kapitala velikih jedrnih držav
               članic Nata.</p>
               <p>Kar se tiče izvajanj o varnosti, da se zavemo varnosti kot dobrine šele takrat, ko jo
               izgubimo, bom dajal samo tole, gospod sekretar, govorite isto kot govori Branko Grims
               iz SDS, pa ste vi iz SD. Zamislite se nad tem.</p>
               <p>Prav tako se zamislite oziroma lahko pač objasnite, svoje trditve o spremenjenih
               varnostnih razmerah, ker to je neka zvonka skovanka, po kateri posega slovenski
               politični razred, da z njo utemeljuje neracionalno trošenje denarja za vojaške
               investicije za interese Nata. Dajte mi konkretno povedati kje so zares vojaško
               ogroženi. Še predsednik države trdi, da nismo podvrženi neki vojaški grožnji. Omenili
               ste tudi hibridno vojskovanje. Kdo se pravzaprav gre tukaj hibridno vojskovanje? V
               zadnjih nekaj letih lahko v enem orkestru poslušamo slovenski pa še kakšen drug
               politični razred, skupaj z Natovimi birokrati in Natovo vojaško vrhuško, ki
               portretira Rusijo kot tistega velikega sovraga, ki menda želi pohrustati Evropsko
               unijo in svoje sosede, pa vsi vemo, da to sploh ne drži, da so ruske poteze
               motivirane <stage type="mag"/><stage>(nadaljevanje)</stage> izrazito iz
               samoobrambne pozicije in da je Nato tisti, ki je svoje vzhodne meje prestavil za
               tisoč kilometrov bližje Rusiji, proti svojim lastnim zavezam, danim dve desetletji
               nazaj.</p>
               <p>Skratka, hibridno vojskovanje, kot ga vi pojmujete, raznorazni hekerski vdori,
               propaganda, financiranje NGO in tako naprej, to vse počne ravno Zahod, počnejo Natove
               države, počnejo politične in evropske elite zato, da stopnjujejo vojno hujskaštvo,
               prvič, proti Rusiji, in uveljavljanje Natovih interesov v Vzhodni Evropi, in drugič,
               za subvencioniranje vojaško-industrijskih kompleksov, ker s to fiktivno grožnjo
               utemeljujejo potrebo po nabavi novega Natovega starega železa.</p>
               <p>In navsezadnje, lepo prosim, povejte mi, kako bo to staro železo, pa tudi Patrije, če
               želite, famozne Patrije, ustavilo kakršnekoli kibernetske grožnje. Mislim, nisem še
               videl havbice, ki bi ustavila kakršnegakoli hekerja.</p>
               <p>Kar se tiče verodostojnosti Slovenije, lahko kar takoj povem, da imaš v Natu vedno
               pravico reči ne. To so besede predsednika Državnega zbora, Milana Brgleza, in na
               podlagi tega se vedno lahko izvzamemo iz faliranih Natovih operacij, kot je to
               ekspedicija v Latviji. In, ko govorite o prevzemanju bremen. Čigavih bremen, kakšnih
               bremen? Ta bremena, o katerih govorite, so bremena interesov zveze Nato, in slovenske
               državljanke in državljani nimajo niti najmanjše potrebe, da ta bremena
               subvencionirajo, ker gre za vojno hujskaštvo v preobleki. In navsezadnje o
               vzdrževanju Slovenske vojske brez faliranih nabav, brez faliranih epizod tipa
               Latvija, je denarja več kot dovolj za tekoče vzdrževanje.</p>
               <p>Če grem zdaj naprej še enkrat na širši kontekst, zato, da se ne pustimo zavesti, v
               Sloveniji praktično ni mogoča racionalna razprava v vojski. Prvič, zaradi tega, ker
               je v igri Natov PR, ki se ga poslužujeta tako Vlada kot desna opozicija, in sodi v
               tisto hibridno vojskovanje, o katerem je prej govoril predstavnik Vlade. In
               socialisti na te argumente ne nasedamo in tudi državljani ne bi, po moje tudi ne no,
               vsaj ne nasedajo, saj niso neumni ljudje, če bi vedeli, kaj je v ozadju. In načeloma,
               kolikor spremljam, ljudje kar vedo, kaj je v ozadju.</p>
               <p>Premier Cerar je v Bruslju izjavil, da Slovenija ni uspešna, ker premalo porabi za
               vojsko. Oprostite, to je prvovrstna neumnost. Uspešnost se ne meri po izdatkih,
               uspešnost se meri po rezultatih. Če gledamo po izdatkih, imajo recimo Združene države
               najbolj uspešen zdravstveni sistem, pa vsi vemo, da to ne drži. Če gledamo po
               rezultatih, ima Slovenija bistveno boljši sistem kot Združene države Amerike in
               bistveno nižje izdatke. Skratka, višina izdatkov, kot kriterij uspešnosti, je
               bedarija prve vrste. Dejstvo je tudi, da Slovenija ne porabi, primerjalno vzeto,
               premalo za obrambne izdatke. V zadnjih 10 letih smo porabili manj kot Avstrija, Češka
               ali Slovaška, pa smo, oziroma več, dobili pa smo bistveno manj obrambne sposobnosti
               kot te navedene države. Skratka, ni res, da porabimo premalo, problem je v tem, da se
               ta denar troši sila neracionalno.</p>
               <p>Donald Trump je na zasedanju Nata v Bruslju izjavil, ga bom kar citiral: »23 članic
               ameriškim davkoplačevalcem dolguje veliko denarja.« To je groba žalitev za Slovenijo
               in za slovenske državljanke in državljane, ki bi terjala kakšen odziv tudi od
               slovenskega političnega vrha. Nato in Združene države nista tukaj zato, da bi branila
               Slovenijo, ampak, da branita interese zahodnega kapitala. Slovenija ne dolguje
               ameriškim državljanom ničesar. Ravno obratno, smo Nato neto plačniki. Sami plačamo za
               svoje birokrate v Natu in sami plačamo za orožje in vojake, ki jih pošiljamo v
               tujino.</p>
               <p>In tudi nas Amerika in Nato zavezništvo ne varuje pred teroristi, ravno nasprotno.
               Ameriška vojna proti terorizmu povzroča terorizem v širši regiji okoli Evrope. <stage type="mag"/><stage>(nadaljevanje)</stage> In edini, ki iz tega potegne
               na koncu dneva korist, je ameriški vojaško-industrijski kompleks. 110 milijonov evrov
               novega orožja Savdski Arabiji in podobne zgodbe. Mogoče se bo kakšen izmed poslancev
               našel, ker zmerom se v teh debatah na tem odboru kdo najde, ki reče: »Ja, saj v
               Združeni levici imate prav, ampak mi v Sloveniji smo v resnici premajhni, da bi kaj
               naredili.« To ni res. Najmanj, kar lahko naredimo je, da niti moralno, kaj šele
               materialno, ne podpiramo takih akcij, kot je recimo agresivna operacija Nata v
               Latviji. In v to nas nihče ne more prisiliti, tukaj ne gre za nikakršne zaveze do
               Nata, kot sem že prej dejal. Tu znotraj Nata se lahko izvzameš. In tudi državljani
               tovrstnega delovanja niso odobrili ali mu prižgali zelene luči.</p>
               <p>Če s tem preidem do imenovanih absurdnih zavez do Nata. Glejte, naše vlade se niti
               pretvarjajo ne več, da delajo za blaginjo Slovenije, ampak neposredno izpolnjujejo
               nekakšne zaveze do tujih centrov moči. Zaradi zavez do Evropske unije razprodajajo
               banke, zaradi zavez do Nata dajejo prednost vojaškim operacijam pred potrebami naših
               ljudi, in zaradi zavez do bog si ga vedi koga, razprodajajo slovenska podjetja,
               čeprav se to dosledno izkazuje kot zgrešena poteza, ki naše ljudi spravlja ob kruh,
               zapira delovna mesta in seli razvojne oddelke kam v tujino.</p>
               <p>Hvala.</p>
            </sp>
            <sp xml:id="SDT7-OZO-nujna-51-2017-06-08.sp7">

               <speaker>PREDSEDNIK ŽAN MAHNIČ:</speaker>

               <p>Hvala, kolega Kordiš.</p>
               <p>Glede na to, da se nam je sedaj pridružil načelnik Generalštaba Slovenske vojske,
               želite besedo?</p>
               <p>Izvolite …</p>
            </sp>
            <sp xml:id="SDT7-OZO-nujna-51-2017-06-08.sp8">

               <speaker>DR. ANDREJ OSTERMAN:</speaker>

               <p>Spoštovani predsednik, ne želim besede, sam pa imel utemeljene razloge za odsotnost,
               ker je izvedena, poteka izredna inšpekcija na področju pripravljenosti Slovenske
               vojske, in seveda smo morali v roku podati tudi ugovor na zapisnik. Zato sem tudi
               opravičil svojo odsotnost.</p>
            </sp>
            <sp xml:id="SDT7-OZO-nujna-51-2017-06-08.sp9">

               <speaker>PREDSEDNIK ŽAN MAHNIČ:</speaker>

               <p>Hvala za pojasnila.</p>
               <p>Besedo ima mag. Matej Tonin.</p>
               <p>Izvolite.</p>
            </sp>
            <sp xml:id="SDT7-OZO-nujna-51-2017-06-08.sp10">

               <speaker>MAG. MATEJ TONIN (PS NSi):</speaker>

               <p>Dober dan, dobro jutro.</p>
               <p>Očitno se volitve vsekakor bližajo in zato ni zanemarljivo, da Združena levica odpira
               temo našega članstva v Natu. Mislim, da tukaj oni spretno izkoriščajo del volilnega
               telesa, ki je temu članstvu nenaklonjeno. Vsaj po anketah, ki obstajajo, je tam nekje
               60:40, in oni poskušajo s temi svojimi temami, ko odpirajo tovrstne stvari,
               nagovarjati ta del volilnega bazena. Ampak zdi se mi pa skrajno neodgovorno, da naš
               obrambni sistem, pa tudi naše zavezništvo v Natu, izkoriščajo za poceni nabiranje
               političnih točk. Zdi se mi, da je naša obramba, pa tudi obrambni sistem, preveč resna
               tema, da bi jo smeli na takšen način zlorabljati. In morda bi bilo dobro, da bi v
               Združeni levici popolnoma enostavno povedali, kaj si oni pravzaprav želijo. Ali si
               želijo razpustiti Slovensko vojsko? Razumem, da želijo zapustiti Nato, ampak prav bi
               bilo, da bi tudi povedali, da tudi nevtralnost, če imaš vojsko, stane. Da to ni
               zastonj. Da tudi te stvari je potrebno plačati.</p>
               <p>Zato bi jaz morda na tem mestu dal pobudo Ministrstvu za obrambo, da po zgledu
               nekaterih drugih ministrstev, da je čas, da pripravi belo knjigo o obrambi. V tej
               beli knjigi o obrambi bi lahko zapisali, kaj Slovenija potrebuje. Drugič, kaj si
               lahko sploh privoščimo, in tretjič, kaj si ljudje želijo. Jaz mislim, da bi se moralo
               o teh stvareh odprto pogovarjati, jih dati tudi na papir, ker potem bi bile
               marsikatere diskusije, ki jih tudi v Združeni levici odpirajo, popolnoma
               nepotrebne.</p>
               <p>Na vprašanje, ali res za obrambo namenjamo preveč. Jaz imam tukaj nekaj grafov. Ne
               vem, če jih boste uspeli videti, ampak recimo, kar se tiče obrambnih izdatkov v
               odnosu do BDP, po zadnjih podatkih naj bi Slovenija namenjala 1,02 % BDP, ena vejica
               nič cela dva odstotka BDP za obrambo.<stage type="mag"/><stage>(nadaljevanje)</stage> Za nami so zgolj še ena, dva, tri, štiri, pet držav. Vse
               ostale države so po obrambnih izdatkih pred nami, kar se tiče relativne primerjave v
               odnosu do BDP. Tako, da recimo zelo jasno postavimo v kontekst zahtevo Združene
               levice, da za obrambo namenjamo preveč.</p>
               <p>Še bolj zanimiv je pa podatek, koliko pa mi namenjamo za razvoj, za investicije v tem
               našem obrambnem sistemu. Tam smo pa najslabši. 1 % od celotnega obrambnega proračuna,
               kar pomeni, da je razvoj v Slovenski vojski praktično zaustavljen. In zdaj, da si
               bodo ljudje še bolj plastično predstavljali, kaj konkretno pomeni nevtralnost. Jaz
               ves čas trdim, da naše članstvo v zvezi Nato se Sloveniji splača, ker je naša obramba
               zaradi tega cenejša. Države, ki so nevtralne, namenjajo mnogo več denarja za obrambo
               kot pa Slovenija. Pa bom postregel s konkretnimi podatki. Poglejte, podatki evropskih
               institucij.</p>
               <p>Na primer naša sosednja, za primerjavo, najprej Slovenija za obrambne izdatke ali pa
               za obrambni proračun namenja 367 milijonov evrov, 367 milijonov evrov. Zdaj nam
               sosednja Avstrija, ki je nevtralna, ki ni zveza članica Nata, namenja 2 tisoč 288
               milijonov evrov. 2 tisoč 288 milijonov evrov. Mnogo več, mnogo več kot Slovenija.
               Dobro, če je za Združeno levico Avstrija prevelika, si poglejmo primer Finske. Finska
               za obrambo, ki tudi ni članica Nata, namenja 2 tisoč 712 milijonov evrov. Dobro, če
               je tudi Finska prevelika za primerjavo s Slovenijo, si poglejmo še primer Irske, ki
               je celo otok, ki je morda varnostno nekoliko manj ogrožena. Finska namenja 893
               milijonov evrov za obrambo, Slovenija 367. Recimo Švedska namenja 4 tisoč 720
               milijonov evrov.</p>
               <p>Kaj vam želim s tem podatki povedati? Da to, kar govori Združena levica, je eno
               navadno veliko zavajanje, ker oni želijo sporočiti, češ, naš problem je zveza Nato.
               Če bomo izšli iz zveze Nato ven, bodo vsi naši problemi rešeni. To je takšno
               poenostavljeno, nepošteno poenostavljeno, ki ne drži in je celo nasprotno tistemu,
               kar konkretni podatki kažejo. Države, ki so nevtralne, za obrambo namenjajo mnogo več
               kot Slovenija, in zato pravim, da v prvi vrsti naj se Združena levica odloči. Če
               vojsko želi imeti, potem naj to pove, ker to stane. Če je ne želi imeti, potem se
               morda vračamo v tiste čase v 90., ko so se podpisovale resolucije o demilitariziranem
               območju v Sloveniji, ali pa recimo Kostarika, mislim, da je tudi ena izmed držav,
               popravite me, če ne vem, ki je brez vojske in tako naprej. Ampak to so recimo stvari,
               ki jih je treba razdelati v beli knjigi obrambe, kjer se mora slovenska družba o tem
               pogovarjati.</p>
               <p>Jaz nimam problema, če Združena levica reče, da je njihova politična pozicija ta, da
               Slovenija vojske ne potrebuje in da jo dajmo ukiniti. V redu, to je lahko njihova
               pozicija. Se mi pa zdi nepošteno, da trdijo, da s tem, ko bo Slovenija izstopila iz
               Nata, da bo privarčevala in da bodo stroški za obrambo manjši. In to je pa treba
               ljudem zelo jasno povedati, da to ne drži.</p>
               <p>Glede situacije v Slovenski vojski. Jaz bom rekel, da Slovenska vojska životari. Pa
               to ni pregrob izraz. Ne more drugače biti, če od začetka krize pa v tem obdobju, ko
               je bilo najbolj kritično, izgubila približno 50 % sredstev, da podatki, koliko
               namenjamo za razvoj, kažejo, da praktično nič, kar pomeni, da stvari stagnirajo, da
               se ne razvijajo. Mislim pa, da je najbolj zgovoren podatek to, da kadri iz Slovenske
               vojske odhajajo, zlasti vojaki, in da že tako nimamo dobro strukture častniki,
               podčastniki, vojaki, in ta struktura se še poslabšuje in s potencialno gospodarsko
               rastjo se bodo te stvari še dodatno poslabševale in zaostrovale. Ko bodo imeli
                  fantje,<stage type="mag"/><stage>(nadaljevanje)</stage> zlasti s
               severovzhodnega konca Slovenije ali pa iz kjerkoli drugje boljše priložnosti v
               privatnem ali pa v realnem sektorju, boljše možnosti za bolje plačano službo, bodo
               najverjetneje te stvari izkoristili, ker je treba razumeti, da določen del Slovenske
               vojske funkcionira na domoljuben pogon. Za te niti ni tako bistvena plača, ampak jim
               je ključno služenje domovini. Pomemben del je pa v vojski tudi zaradi socialne
               varnosti in te je treba tudi razumeti, ker od zraka se ne da živeti. In ko bodo imeli
               za preživetje družine boljše možnosti, bodo to tudi izkoristili.</p>
               <p>Seveda to ni spet neka opozicijska kaprica, ampak tudi predsednik republike, ki je
               vrhovni poveljnik, mislim, da v svojih ocenah tudi podobne stvari ugotavlja.</p>
               <p>Kje jaz mislim, da so problemi, ki bi jih bilo potrebno tudi na nek način nagovoriti
               v beli knjigi? Da ni neke stabilnosti pri zagotavljanju financ, da se pojavljajo
               velike razlike med sprejetimi načrti in dejansko zagotovljenimi financami. To je tudi
               stvar tega odbora pa tega parlamenta, ker ko se na tem Odboru za obrambo ali pa v
               parlamentu sprejemajo razni strateški akti pa načrti. Ta parlament sprejme marsikaj,
               potem, ko je pa potrebno sprejeti pa, da temu sledijo tudi finance, tam se pa stvari
               ustavljajo. In to je pa naš problem, tukaj, parlamentarni problem, koalicijski
               problem, ki ga je treba rešiti. Ali že stvari ustaviti pri samem načrtovanju ali pa
               potem v nadaljevanju tudi zagotoviti sredstva?</p>
               <p>Edina stvar, ki se strinjam z Združeno levico je, da v preteklosti smo imeli kar
               precej zgrešenih nakupov tehnike. V tem delu se pa z njimi strinjam. Morda tudi
               zaradi tega, ker nismo imeli zelo jasne vizije, kaj si s Slovensko vojsko pravzaprav
               želimo, kaj naj bo njeno osnovno poslanstvo. In še ena zadeva, ki je pa treba tukaj
               pri tehniki dodati. Da tukaj Združena levica zelo posplošuje, ko govori, češ, kako
               zdaj mi to vse nabavljamo pri Američanih, ampak, če pogledate, kje se je naša tehnika
               kupovala, so to predvsem evropske države: Finska, Belgija. Veliko se je tudi kupovalo
               v Izraelu in pa ne nazadnje nekaj je tudi še jugoslovanske, sovjetske tehnike. Tako
               da bom rekel, če bi primerjali deleže ameriške tehnike, ki jo ima Slovenska vojska,
               pa evropske, mislim, da je velik, velik, velik delež na strani evropskih, izraelskih
               nabav.</p>
               <p>Še en problem, ki ga jaz tudi vidim, je, da mi, ko začnemo neke transformacije, je
               nikoli ne dokončamo. Tista transformacija, ki sta jo začela minister Hojs pa načelnik
               Generalštaba general Božič, je bila pač nekje na sredi ustavljena in smo šli potem
               spet v nekoliko drugačen koncept in nočem biti nesramen, da bi kakšne takšne
               neprimerne izraze uporabljal, ampak težko se je iti neko resno zadevo, če imamo nek
               načrt, da bomo naredili neko transformacijo, potem pa sredi te stvari ustavimo.</p>
               <p>Zaključil bi pa samo še s temi zadevami, kako kredibilna je lahko Slovenija v
               mednarodnem prostoru. Glejte, septembra leta 2014 so v Walesu voditelji držav, vrhovi
               držav članic Nata, med njimi tudi slovenski vrh, obljubili, da bodo v 10 letih
               obrambne proračune povečali na 2 %. Torej, cilj je bil, da do leta 2024 spraviti
               obrambne proračune na 2 %. Kar nekaj držav, ali pa velika večina držav, bo to
               dosegla. Premier Cerar zdaj govori, da mi bomo do 2025 morda dosegli 1,2 %. To je pač
               naša realnost.</p>
               <p>In če popolnoma zaključim pa res s tem glede delitev bremen. Če si v nekem
               zavezništvu, potem si bremena zagotovo deliš. In, ko v Združeni levici prodajajo,
               kako je vsa ta Nato falanga brezzvezna, jaz mislim, da tudi oni veliko breme
               odigravajo na Balkanu, zlasti na Kosovu, če na Balkan, pa v Bosni tudi. Če ne bi
               stvari tam na takšen način odigravali, kot jih, bi bil Balkan še toliko bolj nemiren,
               kar bi se pa posledično poznalo tudi v Sloveniji – ali preko migracij ali preko druge
               ekonomske in politične nestabilnosti. In tukaj zagotovo prevzemajo tudi del našega
               bremena.</p>
               <p>In potem, če se pa obrnemo na drugo stran, na Baltik. <stage type="mag"/><stage>(nadaljevanje)</stage> Spoštovani poslanec Kordiš je član tudi tega
               Odbora za obrambo. Jaz mislim, da se z drugimi poslanci kar redno udeležujem obiskov,
               brigad, institucij znotraj Slovenske vojske ali pa tudi obiskov v tujino. Ma jaz
               poslanca Kordiša še na enem obisku nisem videl in se mi zdi nenavadno, da poslanec
               vse zna pa vse ve, medtem ko pa si na terenu ali pa v praksi praktično teh stvareh ni
               ogledal. In morda bi bilo njegovo stališče tudi nekoliko drugačno, če bi se usedel na
               vlak, se odpeljal gor v Talin ali pa v Rigo, Vilnius, pa se pogovoril ne s politiki,
               ne, ne s politiki, on naj se pogovori z ljudmi, s konkretnimi prebivalci na ulici, na
               cesti, kjer bo lahko začutil, kakšni so njihovi občutki in želje. In to, da je NATO
               prisoten na Baltiku, ni kaprica politične elite, ni kaprica NATO, ampak je to želja
               ljudi, ker tam se ljudje zgodovinsko počutijo izjemno ogroženi s strani Rusije, in s
               tem, da je NATO tam prisoten, jim daje vsaj občutek večje varnosti, ker ko se
               pogovarjaš z navadnimi ljudmi, v njihovi podzavesti je, če bodo NATO vojaki prisotni
               v naši državi, si Rusija nikoli ne bo upala narediti tisto, kar je recimo, na primer,
               naredila na Krimu ali pa v Gruziji. In to je glavna poanta, okrog katere se vrti.
               Seveda je pa tudi to stvar možno izkoristiti za nabiranje točk, češ kako gre za
               nepotreben križarski pohod na Baltik in da to je neko izzivanje Rusije in podobne
               zgodbe. Ampak pač treba se je včasih pogovoriti pa stvari konkretno na terenu
               pogledati.</p>
               <p>Torej jaz ne podpiram tega sklepa, ki ga je predlagala Združena levica. Jaz celo
               kontra, predlagam dva dodatna sklepa. Prvi sklep je, da bi Odbor za obrambo dal
               pobudo Ministrstvu za obrambo, da začne pripravljati Belo knjigo o obrambi, kjer bi
               napisali, spisali, kaj potrebujemo, kaj si lahko privoščimo in kaj ljudje od obrambe
               pa Slovenske vojske tudi pričakujejo, to je en sklep, ki ga predlagam. In drugi
               sklep, ki ga predlagam, je, da priporočamo Vladi, da spoštuje zaveze iz Walesa, dane
               leta 2014, in da se do leta 2024 obrambni proračun dvigne na 2 % BDP. To sta dva moja
               zelo konkretna predloga sklepov, ki jih v fazi razprave še dam, ker vidim, da je
               nekoliko nervoze v koalicijskih vrstah, ampak po poslovniku in po proceduri v času
               razprave še lahko dajemo predloge sklepe in to sta moja predloga sklepov.</p>
            </sp>
            <sp xml:id="SDT7-OZO-nujna-51-2017-06-08.sp11">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Zdaj, če želite, da o takih sklepih tudi glasujemo, prosim, da so do glasovanja v
               pisni obliki na mizi pri poslancih.</p>
               <p>Kolega Kordiš kot predlagatelj, izvolite.</p>
            </sp>
            <sp xml:id="SDT7-OZO-nujna-51-2017-06-08.sp12">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Jaz mislim, da bo kolega Tonin moral iti k spovedi zaradi tega, ker je v svoji
               razpravi malo manipuliral, malo se je pa tudi zlagal. Recimo, če pogledamo Gallupovo
               raziskavo, bomo ugotovili, da 50 % prebivalcev Latvije misli oziroma več kot 50 %
               prebivalcev Latvije misli, da jih Rusija ne ogroža, in to kljub vsej izjemni
               propagandi, ki jo zahodni, politični, industrijski, vojaški, še kakšen, vrh izvaja,
               da Rusijo naslika kot tisto neko grožnjo. In ti prebivalci tudi nočejo prisotnosti
               NATO v svoji državi. Tako da kar se tega tiče, je to pač čista laž. Razumem, razumem
               pa, da in nekdo lahko podleže, ker se pač giblje v funkcionarskih političnih krogih.
               Druga taka trditev je bila recimo oziroma manipulacija je bila recimo trditev, da v
               Združeni levici pravimo, da Slovenska vojska kar povprek in čez nabavlja orožje v
               Združenih državah Amerike in potem demontaža te trditev, kar je navadno operacija
               deskreditacije socialistov kot predlagateljev današnje seje. Povejte, kolega Tonin,
               kje in kdaj smo pač mi zatrdili, da se Slovenska vojska izključno ali pa večinsko,
               kakorkoli že, oborožuje v Združenih državah Amerike? Boste ugotovili, da take trditve
               od sebe nismo dali, preprosto zaradi tega, ker ne drži. Potem so tu manipulacije
               obrambnih izdatkov po kakšnih državah. Ni naključje, da je kolega Tonin navajal
               absolutne zneske, čeprav vsi vemo, da tisto, kar šteje, je relativen znesek, torej
               odstotek bruto družbenega proizvoda, ki <stage type="mag"/><stage>(nadaljevanje)</stage> vkalkulira tudi velikost države in njeno industrijsko
               moč in tako naprej. In hitro ugotovimo, da nevtralna Avstrija po odstotkih BDP daje
               za svojo vojsko izrazito manj denarja kakor Slovenija. Skratka, avstrijska vojska
               glede na število prebivalcev in vse to je bistveno cenejša kakor slovenska, pa je,
               pazite, pa pazite, ta vojska razvija vse svoje rodove in je zmožna obrambe lastne
               domovine. Da je stanje s Slovensko vojsko porazno, da vojska životari, pa mislim, da
               je ugotovljeno stanje, niti nevrednostna trditev, kljub temu, da smo do sedaj vanjo
               namenili minimalno 1,5 milijarde evrov za investicije. Pa ni tukaj samo Avstrija,
               glejte, tudi, saj je tudi kolega Tonin Irsko omenjal pa opletal z absolutnimi zneski,
               do čim, če pogledamo relativnega, pridemo na 0,4 % bruto družbenega proizvoda in tako
               naprej. Skratka, primerjalno vzeto, Slovenija ne namenja premalo sredstev za
               Slovensko vojsko, je pa ta količina sredstev, ki jih namenja, vsekakor previsoka
               glede na namembnost Slovenske vojske in glede na njene kapacitete, ker ni zmožna
               sploh obrambe svoje domovine in v resnici niti ni zamišljena, da bi branila domovino.
               In mi v svojo lastno obrambo ne investiramo kaj prida. Prej sem govoril o pilotih
               helikopterjev, ki dejansko opravljajo družbeno koristno delo znotraj države, zaradi
               tega, ker lahko gasijo požare, rešujejo ljudi v gorah in tako naprej. 55 % pilotov
               helikopterjev ne more leteti zaradi tega, ker jim vojaška birokracija ni zagotovila
               potrebnih ur na simulatorjih in potrebnega usposabljanja. Pa imamo kljub temu opravka
               z vladnim predlogom, dvema vladnima sklepoma pravzaprav, ki narekujeta dvig sredstev
               za Slovensko vojsko za investicije v NATO staro železo, torej za nekaj, kar Slovenska
               vojska kot vojska v službi obrambe domovine v resnici ne potrebuje. Potrebuje pa te
               investicije za, prvič, NATO eskapade v tujini, in drugič, za to, da skozi to
               subvencionira vojaško-industrijske komplekse razvitih NATO držav. Kolega Tonin nam je
               prav tako manipulativno probal obesiti, da za vse težave Slovenske vojske krivimo
               NATO, kar tudi ne drži, kar tudi ne drži. Ne vem, a je od začetka tega današnjega
               odbora očitno sedel na ušesih. Ja, konceptualni problem Slovenske vojske kot
               izvoznice žive sile za NATO je problem, ni pa to popolni in izključen problem. Tukaj
               imamo 25-letno zgodovino neracionalnih nakupov, tukaj imamo popolno neracionalno
               uporabo Slovenske vojske, recimo, na NATO rabotah v Latviji in tako naprej. In
               navsezadnje, Združena levica sledi interesom delavskih razredov in v tem smislu
               nobenega kaj posebej nagovarja, da bi se driblali tukaj za volilne glasove, in smo v
               tej svoji politični poziciji popolnoma konsistentni. Na drugi strani je malo manj
               konsistentna Nova Slovenija kolega Tonina, ki zagovarja interese svojih ameriških
               prijateljev, namesto interese slovenskih državljank in državljanov. Kar se tiče
               neprestanih zavez, ki jih slovenski politični razred daje temu ali pa onemu NATO vrha
               in ki se neprestano pojavljajo kot nek argument, zakaj pa moramo iti v še en faliran
               nakup in še v poglabljanje Slovenske vojske kot NATO podizvajalke. Glejte, vsa
               politika je na zadnjih volitvah pa na volitvah pred temi pa še na volitvah pred temi
               vsem državljanom obljubila boljše življenje. A te obljube, a te zaveze ne štejejo
               nič? Da jih povozijo kadarkoli neke obljube, zaveze tujim centrom moči. Vsak cent, ki
               ga bomo dali za subvencioniranje vojaško-industrijskih kompleksov in na falirane
               nabave opreme, je cent, ki se poji na račun slovenskega zdravstva, na račun
               slovenskega socialnega sistema, infrastrukture, izobraževanja in tako naprej. <stage type="mag"/><stage>(nadaljevanje)</stage> To so vse sektorji v
               slovenski družbi, ki bi morali imeti prednost pred interesi zveze NATO. Interesi
               zveze NATO so Sloveniji tuji interesi. Vizija Slovenske vojske pa celotne obrambne
               politike, ki jo v Združeni levici imamo, je pa naslednja. Eden izmed prvih korakov je
               zagotovo izstop iz zveze NATO, potem pa, mislim, da bi morali dati v javno razpravo,
               presojam državljank in državljanov, po kateri poti bomo hodili naprej. Je to pot
               oborožene nevtralnosti, torej pot nekega naborniškega sistema po avstrijskem zgledu,
               ali je to pot demilitarizacije, kjer se vojska razpusti, se integrira v organe
               civilne zaščite in opravlja predvsem to vlogo notranje zaščitne organizacije.</p>
               <p>Hvala.</p>
            </sp>
            <sp xml:id="SDT7-OZO-nujna-51-2017-06-08.sp13">

               <speaker>PREDSEDNIK ŽAN MAHNIČ:</speaker>

               <p>Besedo ima gospod Marko Ferluga. Izvolite.</p>
            </sp>
            <sp xml:id="SDT7-OZO-nujna-51-2017-06-08.sp14">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Jaz razumem Združeno levico in gospoda Kordiša, razumem njihove usmeritve. Imajo vso
               legitimno pravico, da pač izpostavijo svoje videnje in pojmovanje, kaj bi morala
               Slovenska vojska delati. Zdaj, drugo pa vprašanje je, glede na to, da smo v NATO, in
               glede na to, da smo neki, bom rekel, zavezniki v vsej tej skupnosti evropskih
               narodov, da se ne predlaga potem, že ker se predlaga toliko referendumov, pa bi
               predlagali še tale referendum o izstopu iz NATO, pa rešimo eno od teh dilem, ki je
               pri vašem delovanju nekako stalnica sploh delovanja Ministrstva za obrambo in
               Slovenske vojske. Je pa tako, zanimivo je, da veliko o vojski govori gospod Kordiš,
               ki, mislim da, ni služil ne vojaški rok ne bil v vojski, ampak okej, tudi to je
               pravica v demokraciji.</p>
               <p>Z veliko stvarmi, ki jih je povedal gospod Tonin, se seveda strinjam, je pa določene
               stvari spet zapeljal na neko svojo pot. Mislim, da oba veva, da na Kosovu so tudi
               slovenski vojaki in to en zajeten kontingent. <stage>/ oglašanje iz dvorane/</stage> Ja, ne, saj,
               ampak si govoril kot, češ na Balkanu so tujci, naših pa ni. Tako sem jaz razumel
               tvojo, oprosti no, zdaj… Ampak to je ena, tako da samo to popravim. Si pa veliko
               stvari povedal, s katerimi se strinjam s tabo, absolutno, tu nimam problemov. Nervoze
               pa ne vidim glede teh tvojih predlogov in sklepov, absolutno ne. Imamo pa različne
               koncepte. In od teh tvojih sklepov, mislim da, na realnost, ki jo imamo, ki jo poznaš
               tudi dobro ti, je težko pričakovati, da bomo mi izpolnili teh 2 % v Walesu. Se pa
               trudimo, to je pa treba povedati, da se ta trend nekako zaustavi, in jaz lahko rečem,
               da smo ponosni na to, da se je glede na proračun, ki si ga omenil, 367 milijonov,
               našlo in da je Vlada pokazala in svoj namen, da se vojsko nekako popravi s temi 24
               milijoni. Ja, je verjetno mogoče to ena malenkost v vsej tej potrebi, ki jo ima
               Slovenska vojska, ampak vseeno je en korak naprej in jaz mislim, da je bilo to vzeto
               s strani Slovenske vojske z nekim odobravanjem. Da lahko rečemo, da je potrebna zdaj
               preučitev stvari z vizijo Slovenske vojske, kako naj bi se potekale nabave in to, ja
               okej, ampak mislim, da je bil pred kratkim, pred, mislim da, mesecem, dvema, smo
               govorili o tem strateškem načrtnem planu in tam bi bilo vmesno mogoče dajati kakšne
               predloge, zdaj v tej fazi mislim, da ni smotrno. Sicer pa so strokovne službe
               Ministrstva za obrambo temu primerne.</p>
               <p>Kar se tiče nabave in smotrnosti, pa vseeno pozivam tudi MORS, da se ti nadaljnji
               nakupi pa bodoči nakupi opravijo, kot prvo, smotrno, in kot drugo, transparentno, ker
               pač iz preteklosti je vedno bil nek tak čuden, grenak priokus vseh teh nabav. <stage type="mag"/><stage>(nadaljevanje)</stage> Če zaključim, da ne
               debatiramo tako v prazno. Moram še enkrat reči, da sem hvaležen Slovenski vojski za
               vse, kar je naredila, posebej pri begunski krizi se je izkazala, da je eno od
               velikih, bom rekel, stebrov varnosti v Sloveniji in jaz mislim, da se tega vsi
               zavedamo in da je treba na temu graditi. Zdaj, drugačni koncepti pa, tako kot sem že
               rekel, imajo pač in drugačne politične stranke imajo svoja videnja, ampak jaz mislim,
               da je ta vizija, ki jo imamo, se pravi delovanje v okviru NATO, ki je nek optimum
               vseh možnosti in resursov, ki jo imamo, edina pot glede na to nestabilnost, ki je v
               svetu.</p>
               <p>Hvala.</p>
            </sp>
            <sp xml:id="SDT7-OZO-nujna-51-2017-06-08.sp15">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Replika, Kolega Kordiš, izvolite.</p>
            </sp>
            <sp xml:id="SDT7-OZO-nujna-51-2017-06-08.sp16">

               <speaker>MIHA KORDIŠ (PS ZL):</speaker>

               <p>Hvala za repliko, predsedujoči.</p>
               <p>Kar se tiče referenduma o NATO, kolega Ferluga, a ga boš podprl, če ga predlagamo? <stage>/
               oglašanje iz dvorane/</stage> A ga bo podprla vaša poslanska skupina? Veš, da ne. Točko tako,
               ko smo imeli na mizi sporazum CETA, tega tudi niste podprli. Tako da lepo prosim, ne
               nam modrovati o temu referendumu. V Združeni levici bomo to sprožili, ko bo za to
               čas. Zaenkrat se pa trudimo predvsem dobiti zaveznike za drugačno vizijo Slovenske
               vojske in za drugačno vizijo slovenske zunanje politike, ki ne služi interesom NATO
               znotraj pač teh štirih sten. Kljub vašim razpravam, kolega Ferluga, vi ta
               antiimperialistični zaveznik očitno niste.</p>
            </sp>
            <sp xml:id="SDT7-OZO-nujna-51-2017-06-08.sp17">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>No, glede na to, kakšno Ustavo imamo, referenduma o izstopu iz zveze NATO ne more
               biti. Tako da…</p>
               <p>Gospod Matej T. Vatovec ima besedo. Izvolite.</p>
            </sp>
            <sp xml:id="SDT7-OZO-nujna-51-2017-06-08.sp18">

               <speaker>DR. MATEJ T. VATOVEC (PS ZL):</speaker>

               <p>Ja, hvala lepa, predsednik.</p>
               <p>Zdaj v bistvu najboljše izhodišče je dal kolega Tonin, ko je vprašal, kaj sploh želi
               Združena levica. Mislim, da je Miha do tega trenutka precej dobro pojasnil, kaj
               želimo s tem današnjim sklicem in tudi kje vidimo težave. Zdaj prva stvar, jaz moram
               tudi še enkrat poudariti, mislim, zavajanje z absolutnimi ali pa relativnimi
               številkami je precej jasno oziroma transparentno, tako da se hitro ugotovi, da gre v
               bistvu za manipulacijo. Zdaj Miha je že omenil Avstrijo, kakšne so bile številke, ali
               pa Irske. Zdaj rekordno, 2015, je Irska zmanjšala delež izdatkov za obrambo v, seveda
               v odstotku BDP, na 0,35. Finska, 2016, okoli 1,3. Švedska tudi tam okoli 0,1<stage>(?)</stage>. In
               mi zdaj razpravljamo o tem, da bi dvigovali stvari na 2 %. Zdaj, kolega Tonin, če se
               mi zavežemo, da dosegamo teh 2 %, kje bomo jemali? Bomo jemali pri zdravstvu, pri
               izobraževanju, pri sociali, kje bomo vzeli ta 2 %? In to je tisto, kar je naša
               poanta. Mi smo trdno prepričani, da že zdaj, glede na to, kakšna je namembnost
               Slovenske vojske oziroma slovenskega obrambnega sistema, tako kot je koncipiran,
               torej kot neka podporna enota za NATO vojsko, enostavno požre preveč denarja ravno za
               socialno, za zdravstvo, za izobraževanje in tako naprej. Ker kot je rekel prej Miha,
               vsak cent, ki gre za podpiranje NATO, gre seveda na drugi strani bilance v minus na
               teh področjih. In tukaj tisto, kar je ključno in kar bi se morali zavedati, je to,
               kaj sploh je NATO. Mislim, da to zelo, na nek način se NATO jemlje zelo samoumevno,
               ampak vemo, zakaj je nastal ta pakt. Nastal je pač kot odgovor Varšavskemu paktu,
               nastal je kot neka protiutež med hladno vojno in dejstvo je, da po letu '91, po
               razpadu Varšavskega pakta in tako naprej, ni nobene potrebe in nobenega razloga, da
               ta pakt sploh še obstaja. In mislim, da je to dobro razumel že de Gaulle, ko je leta
               '58 pravzaprav Francijo za več kot 30 let umaknil iz delovanja v zvezi NATO. Vedel
               je, kaj pomeni, vedel je, da je pomen NATO samo to, da je protiutež vzhodnemu bloku
               in da bi seveda Francija lahko tudi bila ogrožena, če bi aktivno participirala v sami
               zvezi, če bi recimo Vzhodna Nemčija napadla zahodno in tako naprej. Tako da je skušal
               tudi šahirati in pustiti odprte karte za Francijo, da ne bi prišlo do nekih večjih
               konfliktov. Dejstvo je pa, da po letu '91, potem ko pač vzhodni blok več ni obstajal,
               je NATO postal ena zelo preprosta stvar, in to je mehanizem za to, da predvsem pod
               taktirko Združenih držav Amerike za <stage type="mag"/><stage>(nadaljevanje)</stage> imperialistično ekspanzijo ZDA in to je dejstvo. Mislim,
               da je to jasno vidno tudi v tem, kam, kako se je preusmeril NATO po letu '91, v tem,
               kako se je pravzaprav fokus prestavil na Bližnji vzhod, na muslimanske države, če naj
               tako rečem, in to, kaj so bile potem kasneje intervencije. Vemo tudi, da je 5. člen,
               torej člen, ki določa, da zaveznice pomagajo državi, ki je napadena, bil aktiviran
               samo enkrat v celotni zgodovini NATO, to je po dogodkih 11. septembra 2001, to je bil
               edini primer, ki je seveda vodil v to, da se je napadlo Afganistan in tako dalje. In
               to tudi jasno kaže na to, kaj je namen zveze NATO. Smo že, Miha je že prej omenil to,
               koliko se pravzaprav tudi posluje, in dejstvo je, da je v bistvu glavna stvar, ki na
               nek način napaja zvezo NATO oziroma njen smisel za obstoj je pravzaprav ravno prodaja
               orožja. Seveda ne prodaja orožja Sloveniji, ker si ga ne more privoščiti, ampak
               prodaja orožja Savdijcem, pa drugim državam, in seveda vemo, da se na vojnah najbolj
               službi in zato tudi vse te intervencije po letu '91 na Bližnjemu vzhodu. In, gospod
               Bizjak je govoril o tem, kako so seveda spremenjene varnostne razmere razlog za to,
               da se tudi krepi naša zaveza v okviru NATO in tako dalje, ampak mislim, da tu moramo
               logiko. Spremenjene varnostne razmere, če hočete tako imenovati, ki jih dokazujete z
               dogodki po Evropi, niso vzrok za to, da bi še podkrepili delovanje v NATO, ampak so
               vzrok za to, da se omeji delovanje NATO, to so posledice, ki jih NATO povzroča. NATO
               intervencije na Bližnjem vzhodu so tako ali drugače neposredno povezane s tem, kar se
               dogaja s temi reakcijami, z vsemi napadi, ki se dogajajo po Evropi, če želite.
               Mislim, da je vsakomur jasno, da pač nasilje generira nasilje. In to je tisti temelj,
               v katerem je NATO zgrešen. In seveda se, ja, v Združeni levici zavzemamo za to, da bi
               izstopili iz NATO. Še dlje seveda, NATO bi moral razpasti kot tak. Nobenega razloga
               ni, da podpiramo hegemonistične interese Združenih držav Amerike.</p>
               <p>In, kar se tiče pa tega, kdo lahko razpravlja in kakšni so kompetence, če naj tako
               rečem. Zdaj, prepustiti odločevanje o vseh vojaških zadevah samo generalom, ni
               ustrezno. Potrebujemo nek civilni nadzor, absolutno, zato mislim, da je tudi prav, da
               poslanci razpravljamo o tem, in mislim, da niti ni nujno, da nekdo služi vojaški rok
               zato, da razpravlja o tem, kaj je, kakšen bi moral biti ali pa naj bil namen obrambe.
               Zdaj verjetno vsi poslanci razpravljamo o marsikaterih stvareh, za katere nismo
               specialisti. Zdaj kolega Ferluga verjetno tudi razpravlja o 95 % stvari v tem
               Državnem zboru v delu na delovnih telesih, o katerih ni strokovnjak. In tudi to, da
               če je on služil vojaški rok, ga seveda tudi ne dela za strokovnjaka za obrambo. Tako
               da tu ti argumenti so popolnoma nesmiselni.</p>
               <p>Skratka, jasno je, da so stvari zgrešene. Zgrešene v prvem smislu to, da pač NATO kot
               tak je zgrešen, NATO kot tak predstavlja v prvi vrsti grožnjo, ne pa obrambo, in
               druga stvar je ta, da če mi nadaljujemo po taki poti in seveda skušamo celo
               zasledovati vse višje odstotke, kar se tiče izdatkov za obrambo, ne bomo nič na
               boljšem. Dejstvo je, da naša vojska ni sposobna samoobrambe in zato sem tudi omenil,
               da je bil tisti 5. člen samo enkrat do sedaj aktiviran, tako da je tudi iluzorno
               pričakovati, da bi seveda vsi priskočili na pomoč, če bi se kaj zgodilo. Druga stvar
               pa je ta, da bi, kot je tudi Miha prej že povedal, morali razmisliti o nekem
               alternativnem vidiku. Zdaj, ali imamo nevtralno vojsko ali pa vojsko razpustimo, je
               najbrž stvar neke druge, širše debate. Dejstvo pa je, da tudi, če bi šli po poti
               ustanovitve nevtralne, lastne vojske, ki bi bila sposobna obrambe, zdaj vemo, da naša
               vojska na žalost ni tako organizirana, da bi bila sposobna braniti državo, bi lahko
               to storili podobno, kot to delajo Finska, Švedska, Irska, Avstrija z manjšim<stage type="mag"/><stage>(nadaljevanje)</stage> deležem BDP. In zadnja
               stvar je seveda ta, da moramo še enkrat poudariti, da več kot damo za tako vojsko, ki
               služi zgolj NATO in, ponavljam, interesom Združenih držav, trpijo po drugi strani
               sociala, zdravstvo, izobraževanje in tako naprej. In tu je seveda stvar politične
               odločitve, ali bomo v tem trenutku, ko so recimo dane te možnosti, nadaljevali z rezi
               na teh področjih, z rezi v socialno in namenjali drugam, ali bomo končno skušali tudi
               to Slovenijo spraviti na pot, ki bo v prvi vrsti poskrbela za državljane, ki so od
               časa krize do danes, čeprav so se ekonomske okoliščine bistveno izboljšale, trpeli in
               še vedno trpijo. In ves čas poslušamo, kako se morajo varčevalni ukrepi nadaljevati
               in tako naprej, po drugi strani pa se daje milijone in milijone za najbogatejše v tej
               državi, zdaj skušamo še dvigovati izdatke za vojsko in tako naprej. To ni smiselno.
               Država obstaja zato, da služi vsem državljankam in državljanom oziroma njenim
               prebivalcem in zato so takšne stvari, kot je povečevanje recimo obrambnega proračuna
               in podobno, nesmiselne, če ni poskrbljeno v prvi vrsti za to, da bodo vsaj vsi
               prebivalci te države živeli približno dostojno.</p>
            </sp>
            <sp xml:id="SDT7-OZO-nujna-51-2017-06-08.sp19">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Besedo ima gospod Matjaž Nemec. Izvolite.</p>
            </sp>
            <sp xml:id="SDT7-OZO-nujna-51-2017-06-08.sp20">

               <speaker>MATJAŽ NEMEC (PS SD):</speaker>

               <p>Hvala lepa, predsednik…</p>
            </sp>
            <sp xml:id="SDT7-OZO-nujna-51-2017-06-08.sp21">

               <speaker>PREDSEDNIK ŽAN MAHNIČ:</speaker>

               <p>Aja. Se opravičujem. Zdaj, kolega Kordiš kot predlagatelj, sicer ne vem, na kaj,
               ampak okej.</p>
            </sp>
            <sp xml:id="SDT7-OZO-nujna-51-2017-06-08.sp22">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Glejte, NATO je bila že od trenutka svoje ustanovitve naprej imperialistična zveza,
               ki ni imela nobene povezave z obrambo, ampak z izvažanjem ameriške hegemonije oziroma
               z vzpostavljanjem ameriške hegemonije oziroma širše-zahodnega kapitala. In tudi
               tukaj, Matej, če se ne motim, je bil celo NATO ustanovljen mesec dni prej kot
               Varšavski pakt in se je Varšavski pakt formiral kot v odgovor na agresivno
               oblikovanje NATO. In kaj NATO počne? NATO izvaža bombe in uvaža terorizem. In s tem
               ne služi v nikakršni kapaciteti naši obrambi, prej povzroča probleme. In Slovenski
               vojski, zasnovani kot podizvajalki zveze NATO, se sedaj namenja dodatna sredstva za
               nabavo NATO starega železja. To pomeni, da slovenska Vlada in slovenski politični vrh
               ne namenja sredstev obrambi in obrambnim kapacitetam Slovenije, ampak namenja
               sredstva interesom zveze NATO.</p>
               <p>Prej je kolega Vatovec zastavil vprašanje, da če dodatno financiramo investicije v
               vojsko, kje bomo pa to vzeli, na čigav račun bo to šlo. Jaz mislim, da mora biti to
               vprašanje zastavljeno tamle vladnim predstavnikom in predstavnikom Ministrstva za
               obrambo. Kolega Bizjak, vi ste iz Socialdemokratov, dajte mi povedati, kje bomo
               vzeli, v katerem sektorju bomo vzeli za to, da podpiramo interese zveze NATO? A je to
               zdravstvo? <stage>/ oglašanje iz dvorane/</stage> A je to šolstvo? Infrastruktura? Za vaše pač
               politične cilje, povečanja vojaških izdatkov, kje bomo ta denar dobili? Koga
               siromašimo na ta račun? Zdravstvo, šolstvo, infrastrukturo, socialo? Dajte mi to
               odgovoriti.</p>
               <p>Prav tako še od začetka seje tega odbora visi v zraku vprašanje o spremenjenih
               varnostnih razmerah. Neprestano poslušamo, da so varnostne razmere nestabilne, da so
               spremenjene, da smo lahko ogroženi zelo hitro, ampak vse so take floskule,
               neoprijemljivi, "buzzwordi", ki so značilni za NATO birokrate, ne glede na to, v
               katero državo gremo, ki to uporabljajo za upravičevanje dvigovanja vojaških izdatkov,
               za njimi pa v resnici ni nič kaj dosti konkretnega. Tako da me zanimajo te
               spremenjene varnostne razmere, kako, kje, zakaj je Slovenija očitno vojaško ogrožena,
               da moramo iti v nabavo nove stare šare, pa pošiljati našo živo silo v Latvijo oblegat
               ruske meje in tako naprej. Ob tem je pa seveda živo vprašanje, ki ga potrjuje zadnjih
               25 let izkušenj, kam gre denar za vojsko in kako se ta denar troši. Praktično vsak
               večji nakup vojaške tehnike je bil zgrešen, pa je bil <stage type="mag"/><stage>(nadaljevanje)</stage> efektivno neuporaben. In sedaj smo soočeni s
               tem, da Vlada dviga investicije v tovrstno tehniko, hkrati pa 55 % pilotov
               helikopterjev ni dobilo ustreznega usposabljanja, to je pilotov, ki dejansko rešujejo
               življenja znotraj naših meja z gorskim reševanjem, lahko z gašenjem in tako naprej.
               Pač tukaj pa nek družbeno koristen odsek Slovenske vojske je podhranjen, ostaja
               podhranjen, hkrati se pa namerava nameniti dodatna sredstva za NATO staro železo.</p>
            </sp>
            <sp xml:id="SDT7-OZO-nujna-51-2017-06-08.sp23">

               <speaker>PREDSEDNIK ŽAN MAHNIČ:</speaker>

               <p>Hvala lepa.</p>
               <p>Samo opozorilo. V kolikor ne končamo do enajstih, bomo morali nadaljevati enkrat
               drugič.</p>
               <p>Tako da gospod Nemec, imate besedo.</p>
            </sp>
            <sp xml:id="SDT7-OZO-nujna-51-2017-06-08.sp24">

               <speaker>MATJAŽ NEMEC (PS SD):</speaker>

               <p>Hvala, predsednik.</p>
               <p>In ravno zato bom poskušal biti čimbolj hiter, ampak nisem imel namena se sploh
               oglasiti, ker mislim, da je kar nekaj demagogije bilo izrečenih, ampak se mi zdi fajn
               vseeno, da o tem razpravljamo in zato se bom tudi jaz vključil v to razpravo. Bom
               izrazito hiter.</p>
               <p>Ampak, vselej ko se politično pozicioniramo ali pa, bom rekel, družbeno, socialno,
               mislim, da je treba najprej sploh se zavedati, kje smo, kakšno je stanje okrog nas,
               se pravi da se neka analiza stanja opravi, preden sploh podajamo kakršnakoli mnenja.
               Jaz bom začel kar pri slednjem, kajti govoriti danes o tem, da se varnostne razmere v
               globalnem smislu ne spreminjajo, se mi zdi naivno ali pa nekoliko malo podučeno.
               Namreč nekateri predlagatelji so kar večkrat izpostavljali, da jim obrazložimo, kje
               se odvijajo te varnostne spremembe. Jaz mislim, da po 15 najmanj, če se osredotočim
               vsaj od leta 2001, po terorističnem napadu v New Yorku se je globalni svet izrazito
               spremenil. Če pogledamo okolice Evropske unije ali pa evropskega kontinenta,
               praktično razen Maroka, od Alžirije dalje vse do Srednjega, Bližnjega vzhoda in
               severno, Turčije, praktično do Ukrajine smo deležni neki nestabilni situaciji. Se
               pravi govoriti o temu, da v globalnem ali pa v evropskem smislu ne prihaja do
               sprememb, se mi zdi nekoliko neodgovorno, namreč tudi vtis je, ne samo skandinavske,
               ampak predvsem baltske države in sama Poljska so tiste države, ki so v zadnjih letih
               izrazile, tudi v okviru zavezništva, določene skrbi vizavi do Ruske federacije. Mi
               smo tukaj v nekoliko drugačnem položaju in to gre zasluga tudi naši zunanji politiki,
               naših politikov in naših odnosov, da vsaj na vzhodu imamo iskrene prijateljske odnose
               in po zaslugi neke preteklosti, govorim predvsem v vidiku spomina na Jugoslavijo,
               tudi v Arabskem svetu imamo precej veliko prijateljev. Tako da Slovenija v tem
               pogledu mogoče ni toliko izpostavljena, ampak ko govorimo pa o našem kontinentu, o
               globalnem svetu v povezavi z varnostjo in nestabilnostjo oziroma da ta varnost je
               samoumevna, se mi zdi nekoliko neodgovorno.</p>
               <p>Zdi se mi pa zelo zanimiva razprava o samem NATO, kajti ravno v teh dneh tudi v
               Evropski uniji, v državah Evropske unije potekajo določene razprave o zamislih, kako
               se bo pa Evropa sama spopadala z novim globalnim svetom, govorimo o odmikom določenih
               politik Združenega kraljestva ali pa samih Združenih držav Amerike. Tako da v tem
               kontekstu se mi razprava bi zdela še smiselna. V kolikor pa smo tukaj in ljudem
               podajamo, ustvarjamo vtis, da je NATO samo zlo, se mi pa zdi nekoliko neodgovorno.
               Res je, da so v zadnjih 15 letih, če se osredotočim na nekatere članice, ne NATO,
               ampak nekatere članice izkoriščale samo organizacijo NATO za neke lastne interese,
               tukaj bi poudaril Libijo, sam Afganistan ali pa Irak in nekatere druge države, v tem
               smislu mogoče bi veljalo govoriti o samem NATO. Mogoče bi pričakoval in tudi v
               prihodnje napelje ta moj, da govorimo o prihodnosti, kako se vidimo mi skupaj v
               družini skorajda trideseterice NATO držav, če smem tako reči, ali pa kot Evropska
               unija, evropska skupnost v kontekstu varnosti le nje, le te.</p>
               <p>Tudi, in s tem bom tudi zaključil, naša odgovornost je tudi do nam bližnje regije,
               govorim o zahodnem Balkanu. Vemo, kakšna je situacija. Nekatere ocene so, da od
               podpisa Daytonskega sporazuma še nikdar situacija ni bila tako krhka na zahodnem
               Balkanu. Takšna je realnost okrog nas. Seveda najboljša politika, socialna
                  politika,<stage type="mag"/><stage>(nadaljevanje)</stage> seveda
               močno gospodarstvo, ampak temeljiti pa mora na varnosti. V kolikor varnosti ne bo in
               v kolikor bomo zanemarjali ta vidik, potem ne bomo resnično imeli od kje odvzeti, da
               bomo dali javnemu šolstvu, javnemu zdravstvu. Kajti, če ne bo varnosti, ne bomo imeli
               skristaliziranega pogleda niti v te druge segmente družbe.</p>
               <p>Zato se mi zdi, da mi, kot poslanci, moramo tukaj biti nekoliko bolj odgovorni, ko
               podajamo določene izjave. Predvsem z zavedanjem, da svet ni, bom rekel, samo med in
               mleko, ampak predvsem v zadnjih letih je potrebno biti izjemno odgovoren do svojih
               ljudi in na splošno do skupnosti v globalnem smislu.</p>
               <p>Toliko z moje strani, gospod predsednik, hvala lepa.</p>
            </sp>
            <sp xml:id="SDT7-OZO-nujna-51-2017-06-08.sp25">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Repliko ima gospod Matej Tašner Vatovec.</p>
            </sp>
            <sp xml:id="SDT7-OZO-nujna-51-2017-06-08.sp26">

               <speaker>DR. MATEJ T. VATOVEC (PS ZL):</speaker>

               <p>Ja, hvala predsednik.</p>
               <p>Kolega Nemec je govoril o tem, da predlagatelji vztrajamo oziroma govorimo o tem, da
               se varnostne razmere ne spreminjajo. Nobeden od naju tega ni izjavil. Dejstvo pa je,
               da bi morali pogledati na te stvari iz druge optike. To je tisto, kar si Matjaž zdaj
               na koncu skušal izpostaviti, torej pogled v prihodnost in razpravo o tem, kako se mi
               vidimo v zvezi Nato.</p>
               <p>In to je tisto, o čemer sem prej govoril. Zveza Nato je vzrok za to, da prihaja do
               teh spremenjenih varnostnih razmer. To je točno to, kar si ti zdaj poudaril s temi
               zadnjimi 15 leti. Glej, če ti greš pogledat Afganistan, Sirijo, pa še kakšno drugo
               državo, to so bile sekularne države, ki so do tistih let na nek način predstavljale
               to, kar si mi predstavljamo, to, kar si zahodni svet predstavlja kot neko moderno
               družbo. In radikalizacija v teh državah, to, da so recimo talibani prišli na oblast
               in podobno, je posledica tega, da se je ta območja destabiliziralo. Recimo v
               Afganistanu konkretno s spopadom z Rusijo in tako dalje.</p>
               <p>In te stvari so enostavno posledica tega, kar Nato oziroma Združene države pod
               pretvezo Nata, delajo na tem območju. In isto je padla Libija, isto se je zgodilo z
               ostalimi severnoafriškimi državami in tako naprej. In to je ta dvoličnost, v katero
               Slovenijo ne bi smela vstopati. Zato je potrebno seveda imeti neko zelo kritično držo
               do zveze Nato, ker ne služi več enostavno tisti hladnovojni protiuteži, ampak je samo
               še forum oziroma neka točka preigravanja geopolitične moči. In seveda po drugi strani
               vojaške ekonomike. In to je tisto, kar je problem tukaj. In zato smo v Združeni
               levici seveda zelo kritični do tega, kaj in koliko vlagamo v izpolnjevanje zavez do
               zveze Nato, ker ta zaveze so v prvi vrsti dvolične, ker ne bodo zagotovile varnosti,
               ampak služijo temu, da bo zveza Nato imela še vedno podporne vojaške enote in nič
               drugega.</p>
            </sp>
            <sp xml:id="SDT7-OZO-nujna-51-2017-06-08.sp27">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Replika, kolega Kordiš.</p>
            </sp>
            <sp xml:id="SDT7-OZO-nujna-51-2017-06-08.sp28">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Glejte, kolega Nemec, ti si govoril o odgovornosti. Da moramo poslanci razpravljati
               odgovorno, da moramo biti pošteni, ampak hkrati pa si nakvasil toliko nekih neumnosti
               in protislovij, da je to pač kar neverjetno.</p>
               <p>Za začetek. V Združeni levici ne trdimo, da se v globalu varnostne razmere niso
               spremenile, prav nasprotno. Pripisovanje nam takšnih trditev je zares neodgovorno.
               Hkrati pa za same te primere, ki si jih ti navedel, kolega Nemec, velja, da sploh so
               faktorji teh spremenjenih varnostnih razmer. Tukaj govorimo o ognjenem obroču, ki se
               je prižgal okrog Evrope, in ni se prižgal sam od sebe. Prižgala ga je zveza Nato
               oziroma njene države članice. Puč v Ukrajini, bombardiranje Iraka, invazija
               Afganistana, sesutje Libija in tako naprej in tako naprej. To so Natove rabote in ne
               moreš po eni strani kritizirati tega, po drugi strani pa zatrjevati, da Nata pa
               vendarle ne smemo vzeti samo za slabo in ob tem še navajati, da svet ni med in mleko,
               in to je nekako razlog, da dodatno še investiramo in se zaprisegamo zvezi Nato, ki
                  je<stage type="mag"/><stage>(nadaljevanje)</stage> dejstvo, da svet
               ni med in mleko, ravno največ prispevala v zadnjih 15, 20 letih. Bolj kot kdorkoli
               drug. Kdo je sprožil begunsko krizo, kdo je naredil begunsko krizo? Zveza Nato. Kdo
               je spremenil celotno regijo od Maroka do Irana v gojišče terorizma? Zveza Nato. Kdo
               prodaja orožje Savdski Arabiji, ki ga »lifra« naprej ISIS teroristom? Države članice
               zveze Nato – naše zaveznice.</p>
               <p>In nenazadnje, kolega Nemec, kot socialdemokrat, bi pa res to moral vedeti, svet ni
               med in mleko, če si odvisen od slovenskega zdravstva in slovenskega izobraževanja.
               Slovenske državljanke in državljani to presneto dobro vedo, vi ste pa očitno
               pozabili.</p>
            </sp>
            <sp xml:id="SDT7-OZO-nujna-51-2017-06-08.sp29">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Ni replike na repliko, Matjaž, žal. Za razpravo pa lahko, ja.</p>
               <p>Sedaj sem jaz na vrsti, ampak se bom razpravi odpovedal, ker nima smisla delati tej
               propagandi samo še dodatne reklame in prilivati olja na ogenj. Rekel bom samo to, da
               Nato, pa med in mleko, glejte, kakor mi je jasno, se Nato nikoli ni vmešaval ne na
               Kubo, ne v Venezuelo, pa ne vem, da bi se tam cedila med in mleko. Še v kakšno drugo
               državo ne. Kar se tiče konfliktov in pa spremenjene varnostne situacije, obstaja
               odlična spletna stran, ki se imenuje »Conflict Barometer«. Vpišete v Google, greste
               gor, pogledate, kjer je jasno, da se konflikti povečujejo. Tam so tudi analize
               konfliktov, tako da. O ostalih stvareh pa ne bom, ker itak nima smisla.</p>
               <p>Gospod Franc Jurša je naslednji. <stage>(Replika.)</stage></p>
               <p>Replika, izvolite.</p>
            </sp>
            <sp xml:id="SDT7-OZO-nujna-51-2017-06-08.sp30">

               <speaker>MIHA KORDIŠ (PS ZL):</speaker>

               <p>Ja, predsedujoči.</p>
               <p>Samo replika na vaše izvajanja. Se kdaj že slišali za Prašičji zaliv? Ko govorimo o
               nevmešavanju Nata v recimo kubanske razmere ali pa venezuelske razmere. Mislim, a ste
               že kdaj slišali za državni udar, ki se je tam zgodil na prelomu tisočletja, pa vse
               rabote, ki dol potekajo, ki jih direktno, neposredno, javno, neskrito financirajo
               Združene države Amerike z izgovorom varnostni in demokracije? Očitno ne.</p>
               <p>Dajmo paziti tukaj na besede no.</p>
            </sp>
            <sp xml:id="SDT7-OZO-nujna-51-2017-06-08.sp31">

               <speaker>PREDSEDNIK ŽAN MAHNIČ:</speaker>

               <p>Pa meni na avto jermen tudi zaradi Nata škriplje.</p>
               <p>Gospod Jurša, imate besedo.</p>
               <p>Izvolite.</p>
            </sp>
            <sp xml:id="SDT7-OZO-nujna-51-2017-06-08.sp32">

               <speaker>FRANC JURŠA (PS DeSUS):</speaker>

               <p>Malo prej sem razmišljal, da sploh ne bi nič več rekel, ampak vseeno. Najprej bom vas
               prav lepo pozdravil, zahvaljujem se za dano besedo.</p>
               <p>Sem pa prepričan v eno, da ta točka dnevnega reda ni dobro napisana. Da bi jo trebalo
               spremeniti na osnovi tistega, kar sem v tej dvorani danes že slišal. Ampak o vsebini
               same točke ne kaže uporabljati besed, saj v tej hiši se marsikaj napiše, potem pa se
               daleč, daleč od tistega tudi govori. Človek dobi občutek, da živimo v dveh različnih
               svetovih in da eni imamo takšne škatlice, drugi pa imajo drugačne škatlice. Realnost
               je pa treba pogledati v oči.</p>
               <p>In, če bi zdaj mene nekdo spraševal, jaz bom želel biti tu, razpravljati o tej točki,
               čisto na kratko. Če bi zdaj mene kdo vprašal. Prej ste rekli, eden od razpravljavcev
               je rekel drugemu, če je socialni demokrat. Jaz sem socialno čuteč poslanec, ki
               pripadam socialni stranki, in jaz bi govoril, da bi ves denar, ki ga namenjamo
               varnosti in ki ga namenjamo obrambi, dali tistim, ki to najbolj potrebujejo. Ampak
               veste kaj? Pri meni se takoj postavi vprašanje, a ni varnost dobrina, ki je ne smemo
               niti slučajno zanemariti? In živeti varno na nek način pomeni, kljub temu, da mogoče
               nimaš toliko, koliko bi si želel, vseeno pomeni veliko.</p>
               <p>Vsak dan poslušamo s sredstvi javnega obveščanja, kaj se dogaja na različnih delih
               sveta. To je zaskrbljujoče. Jaz težko povem, kdo vse to povzroča. Nisem strateg,
               takšni, kot ste danes že nekateri bili, da ste vsevedi in veste vse povedati. To so
               lahko ugibanja. Vsak ima svoj pogled in vsak lahko ocenjuje po svoje. Jaz bi bolj
               rekel takole. Glede na to, da smo Odbor za obrambo, mi imamo svojo funkcijo nadzora
               nad obrambnimi silami<stage type="mag"/><stage>(nadaljevanje)</stage> v
               Republiki Sloveniji. To je naša funkcija. In zaželeno bi bilo, da se člani odbora
               zavedamo te funkcije in da včasih tudi pogledamo, kaj se tam znotraj te strukture
               dogaja. Ne samo govoriti v dvorani na seji odbora. Tudi tam je treba videti dobre in
               slabe strani našega sistema. Za mene je vedno v zadnjem obdobju vprašanje, pa ne zdaj
               eno leto ali pa dve, že dalj časa, ker sem dalj časa v tej hiši, je vprašanje, ali
               imamo sistem obrambni tako organiziran, da bi nam lahko zelo dobro deloval? Ali je ta
               obseg prevelik ali premajhen?</p>
               <p>Po naši zmožnosti se mi zdi, da nimamo čisto dobro organiziranega, da ga ne moremo
               sfinancirati. Pa še vedno trdim, da je po tem sistemu, v katerega smo vključeni, to
               mednarodno integracijo, da je cenejši, kot, če bi ga sami organizirali. Prepričan sem
               v to, kljub temu, da vam bom povedal, mladi gospodje, da takrat, ko smo se na
               referendumu odločali, sem imel velike dvome, ali je to pametna odločitev ali na
               pametna odločitve. Vi nekateri še takrat niste bili na volitvah, niste odločali ali
               pa, bolje rečeno, soodločali. Nekateri pa smo že bili in smo seveda temeljito
               tehtali, kaj dobimo in kaj izgubimo. In ocenili smo, večina je ocenila, da pač imamo
               ta sistem. Enkrat mogoče v prihodnosti bomo drugače razmišljali.</p>
               <p>Pa še to vam bom povedal. Včeraj sem sedel na eni konvenciji ene stranke, kateri
               pripadam. Mene je predsednik te stranke, tudi zunanji minister, nekoč tudi obrambni
               minister, če želite, povedal varnostno situacijo na Balkanu in širši regiji. Jaz vam
               povem, mene zelo, zelo skrbi. In tega se mi vsi skupaj moramo zavedati. Odgovorni smo
               v nekem delu do te družbe, do teh državljank in državljanov. Poskušajmo tehtati, biti
               razsodni, kako z obrambnim varnostnim sistemom države v bodoče.</p>
            </sp>
            <sp xml:id="SDT7-OZO-nujna-51-2017-06-08.sp33">

               <speaker>PREDSEDNIK ŽAN MAHNIČ:</speaker>

               <p>Hvala, gospod Jurša.</p>
               <p>Kot predlagatelj, gospod Kordiš, izvolite.</p>
            </sp>
            <sp xml:id="SDT7-OZO-nujna-51-2017-06-08.sp34">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Pod razpravo kolega poslanca, tole ta zadnjo, lahko potegnemo naslednjo črto.
               Socialno čuteči poslanec iz socialno čuteče stranke bi metal socialno čuteče bombe.
               To, investicija v zvezo Nato, ki jo izvaja slovenski politični razred, dejansko je.
               To niso sredstva, ki gredo v našo obrambo. To niso sredstva, ki gredo za globalno
               stabilnost, za obrambno-varnostne kapacitete Slovenije, ampak so to sredstva, ki
               gredo direktno za potrebe Natovih intervencij na tujem, in za subvencioniranje
               vojaško-industrijskih kompleksov razvitejših držav Nata. In to je vsekakor sporno. To
               je sporna politika iz treh razlogov, zaradi katerih smo sklicali v Združeni levici
               današnjo sejo. Pa bom povzel te tri točke še enkrat, zaradi tega, ker je razprava
               malo zajadrala levo in desno.</p>
               <p>In sicer, prvič, kar se tiče same obrambne sposobnosti, je dejstvo, da povečanje
               izdatkov k njenemu izboljšanju ne bo prispevalo. Bo pa prispevalo k povečanju
               uporabnosti Slovenske vojske za Nato. Ker Nato v tem trenutku najbolj boli, da
               Slovenska vojska ni opremljena za sodelovanje na operacijah Nato – velike
               intenzivnosti -, oziroma vsaj ne dovolj opremljena, in v imenu tega tukaj pritiskajo.
               Saj Nato ne pritiska, da damo višje plače našim vojakom, ampak Nato države
               pritiskajo, da nabavimo njihovo vojaško tehniko in da pošljemo, da izvozimo svojo
               živo silo denimo na ruske meje.</p>
               <p>Drugi problem je v tem, da če nameniš več denarja za zasledovanje interesov zveze
               Nato, to pomeni, da si na ta račun izpraznil vrečo zdravstva, šolstva,
               infrastrukture, sociale in tako naprej. In to je seveda sporno, zaradi tega, ker
               slovenske državljanke in državljane veliko bolj ogroža nastajajoči <stage type="mag"/><stage>(nadaljevanje)</stage> kolaps zdravstvenega sistema skozi
               njegovo privatizacijo, denimo, in podhranjenost in premajhno financiranje. Kot jih
               ali pa nas ogroža kakršnakoli vojaška grožnja izven naših meja, za katero, mimogrede,
               še kar čakam, da mi bo kdo odgovoril, kje, kaj, kdo pa nas vojaško ogroža? Še zmeraj
               nisem dobil tega odgovora, razen izrazito posplošenih floskul. Ne s strani
               predstavnikov ministrstva, ne s strani predstavnikov predvsem koalicijskih strank.
               Stranke desne opozicije so itak čisto izgubljene v teorijah zarote grde Rusije, tako
               da to niti ni tukaj faktor.</p>
               <p>Tretji problem dvigovanja teh vojaških izdatkov pa je, da vojaška birokracija ni
               sposobna racionalne uporabe sredstev, kar lahko spremljamo pri vsakem večjem nakupu
               orožja. Vsak izmed teh nakupov je bil negospodaren, drag, potem se je pa izkazal za
               neprimernega ali neizkoriščenega. Skratka, to so blode in zablode slovenske obrambne
               politike, ki se pod vlado Mira Cerarja še stopnjujejo. Imamo rastočo gospodarsko
               rast, imamo rastoče prihodke, in namesto, da bi se ta denar namenil za krepitev
               temeljnih socialnih, izobraževalnih, zdravstvenih in infrastrukturnih stebrov v tej
               državi, se namenja, prvič, za davčne olajšave in dohodninske spremembe v korist
               najbogatejših in najmočnejših plačam, in najvišjim plačam, in na račun državni
               proračun izgublja sredstva, in drugič, seveda za zgrešene nabave in zgrešene poteze v
               korist zveze Nato, ki so v izrazitem nasprotju s koristjo slovenskih državljank in
               državljanov.</p>
               <p>In nenazadnje, vsak cent, ki gre v nabavo zgrešene vojaške tehnike, ki niti ne služi
               obrambnim kapacitetam naše domovine, bi, tamle kolegi iz Desusa, lahko šel tudi v
               pokojnine, če bi se vi malo bolj strastno za to zavzeli.</p>
            </sp>
            <sp xml:id="SDT7-OZO-nujna-51-2017-06-08.sp35">

               <speaker>PREDSEDNIK ŽAN MAHNIČ:</speaker>

               <p>Gospod Jurša, izvolite repliko.</p>
            </sp>
            <sp xml:id="SDT7-OZO-nujna-51-2017-06-08.sp36">

               <speaker>FRANC JURŠA (PS DeSUS):</speaker>

               <p>Običajno nisem nesramen, niti kaj dosti repliciram, ampak, ko me mlad poslanec na nek
               način izzove z začetkom njegove razprave, ki jo je malo prej imel, bom rekel tako.
               Kolega Kordiš, ti »flancaš« oziroma sadiš rožice.</p>
            </sp>
            <sp xml:id="SDT7-OZO-nujna-51-2017-06-08.sp37">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Besedo ima gospod Matej Tonin.</p>
            </sp>
            <sp xml:id="SDT7-OZO-nujna-51-2017-06-08.sp38">

               <speaker>MAG. MATEJ TONIN (PS NSi):</speaker>

               <p>Včasih, ko poslušam vse te razprave, se mi zdi, kot da bi bila pa Slovenska vojska
               samo tehnika in neki irelevantni objekti, ampak nenazadnje, Slovenska vojska so
               ljudje. In tu Združena levica, ki je, vsaj tako pravi, čuteča, potem bi se morala
               zavedati, da, ko govori o Slovenski vojski, govori tudi o vojakih, ki so slabo
               plačani. In, ko govorimo o dvigu obrambnega proračuna, prvenstveno govorimo ne o
               vojaških nabavah, ampak govorimo o izboljšanju položaja slovenskih vojakov. Večina se
               pa že tako ali tako danes namenja za plače.</p>
               <p>Tudi tukaj ste nekonsistentni, ko govorite, in tukaj se strinjam z vami, da je
               ključna helikopterska enota in da bi se jo dalo še nadgraditi in tako naprej, ampak
               ravno zaradi morda do te mere ni operativna, kot bi lahko bila, ker ni denarja. Ker,
               če bi denar bil, potem bi najbrž tudi operativnost bila večja, tudi morda bi kakšno
               tehniko, kakšen helikopter lahko imeli več.</p>
               <p>Strinjam se s poslancem Juršo, ki je rekel, da on razmišlja, ali je obseg pravi. Tudi
               zaradi tega sem jaz predlagal, da naredi Ministrstvo za obrambo belo knjigo o
               obrambi, da vidimo, ali je 7 tisoč tista številka, ki si jo Slovenija lahko privošči,
               ali morda 5 tisoč. Jaz ne vem, ampak o teh stvareh se je potrebno pogovarjati.</p>
               <p>Moja poanta, ki so jo v Združeni levici naokrog obrnili, je, pod 1, da jaz si še
               vedno želim, da bi Slovenija imela svojo lastno slovensko vojsko. Jasno. In si ne
               želim, da se jo ukine. 2 – da trdi, da je naše članstvo znotraj Nata za sredstva, ki
               jih namenjamo za obrambo, boljše, kot pa če bi bili zunaj. To sta dve moji ključni
               poanti. Biti znotraj Nata je za Slovenijo cenejše, kot biti zunaj.</p>
               <p>In zdaj glede manipulacij, ki so mi bile očitane. Najprej glede raziskave pa mnenja
               ljudi na Baltiku. Jaz ne vem, če to ve, ampak to vam lahko pošljem linke. Obstaja
               raziskovalna agencija Gallup International, ki ni<stage type="mag"/><stage>(nadaljevanje)</stage> agencija Gallup iz Amerika, znana, ampak je to
               agencija, ki so jo Rusi vzpostavili v Bolgariji za potrebe bolgarskih volitev, da so
               tam ustvarjali z anketami javno mnenje, češ, kako so socialisti super, ker so želeli,
               da v Bolgariji zmagajo socialisti. In nenazadnje, to je tudi slovenska medijska
               srenja spregledala, da je ta ista, bom rekel »fake« agencija Gallup International, ki
               ni ona tam čez, najbolj znana, delala tudi raziskavo med Nato članicami, češ, kaj bi
               si posamezni ljudje v Nato članicah želeli, katera država jih naj brani v primeru
               napada. In je bila Slovenija v kategoriji 4 držav z Grčijo, seveda skupaj z Bolgarijo
               in mislim, da Turčijo, ker so se ljudje prvenstveno ne za zaveznike odločili, ampak
               za Rusijo, kot tisto državo, ki jih naj brani v primeru napada. In jaz želim tukaj
               samo poudariti, da ta agencija je bila ustanovljena s strani Rusov za ustvarjanje
               »fake newsa«.</p>
               <p>Ta agencija, ali pa, to je recimo tudi na Baltiku je šla podobna zgodba. Če poznate
               tisto, ko so bili Nemci, nemški vojaki obtoženi, da so posilili litovsko deklico. In
               to se je razplamtelo. Dejstvo pa je, da je kanclerka Merklova povedala, da je ta
               »fake news« vzplamtel še preden je eden vojak nemški sploh vstopil v Litvo. Živimo v
               svetu vzporednih vojn, če hočete, hibridnih vojn, in da se tudi javnomnenjske
               raziskave, da jih Rusi spretno uporabljajo za ustvarjanje javnega mnenja. In to, kar
               je gospod Kordiš pravil, to je točno ta anketa Gallup International, ki je pač »fake«
               anketa. Ampak jaz mu dovolim, da on v te stvari verjame, mu pa priporočam, da se
               usede na vlak, gre gor in se pogovori z ljudmi. Saj jih naj sam izbere, s kom bo
               govoril, da ne bo kdo mu očital, da, češ, tukaj neka elita mu določa, kaj pa ne.
               Ampak še enkrat pravim, bistvena poanta je v tem, da se ljudje počutijo bolj varne.
               In če mi to, kot Slovenci, lahko naredimo, sem jaz hvaležen, da bodo naši vojaki tam
               gor služili tisto, kar morajo narediti.</p>
               <p>Glede obrambnih proračunov, da sem manipuliral. Glejte, nič nisem manipuliral, jaz
               sem samo konkretne nominalne zneske govoril. In ne en znesek, ki sem ga navedel, ni
               lažen znesek, ampak dejansko te milijone, ki sem jih navedel, države porabljajo za
               obrambo, pa niso znotraj Nata. Da pa ne boste rekli, da se izogibam. Tudi v relativni
               primerjavi in v odstotku BDP imam pa celotno tabelo napisano, lahko gremo čisto po
               vrsti. Recimo Avstrija namenja 0,74 % BDP, kar je nekoliko, relativno nekoliko manj
               kot mi, nominalno seveda mnogo več. Ciper 1,8, Finska 1,45, Irska 0,34, Malta 0,6,
               Švedska 1 %.</p>
               <p>Kaj vam hočem povedati? Da tudi te države, ki so nevtralne, v določeni meri nekatere
               trošijo mnogo več. Skratka, vse je, praktično vse trošijo v nominalnem, v konkretnem
               znesku trošijo mnogo več kot Slovenija. V relativnem deležu pa nekatere trošijo več,
               druge pa manj. In moja poanta pri teh zadevah je samo bila, da je lažno ustvarjati
               pričakovanja, da z izstopom iz Nata bodo pa vsi naši problemi rešeni. Vsi naši
               problemi bodo ostali, ker bistven del problema je, da so naši slovenski vojaki slabo
               plačani – ali znotraj Nata ali pa izven Nata -, in to njihovih problemov ne bo
               rešilo.</p>
               <p>Še glede tega, ker se je poslanec Ferluga jezil glede moje poante na Balkanu. Se
               opravičujem, če me je narobe razumel, ampak ni bila moja poanta povedati to, da dol
               za vse tujci skrbijo. Slovenija ima dol skoraj 300 vojakov in ima zagotovo največjo
               misijo pa največjo prisotnost dol. Moja poanta je bila predvsem v smislu
               »burden-sharing«, se pravi razdelitev bremen. Da dol imaš več kot 5 tisoč pripadnikov
               in da večina teh pripadnikov je iz držav, ki ima mnogo manj veze z Balkanom, kot pa
               mi sami.</p>
               <p>In zdaj pridem še na tisto stvar, ki je rekel poslanec Kordiš, kdo nas pa pravzaprav
               ogroža. Jaz mislim, da nas ogroža zelo, zelo nestabilna situacija na Balkanu,
               politična, radikalizmi tam dol, da nas ogroža terorizem. To so vse stvari, ki nas
               ogrožajo, in več stvari, ki jih bomo mi zamejili na Balkanu, da ne bodo razplamtele
               se, boljše bo to za Slovenijo. In tukaj zagotovo lahko pomaga tudi Nato, ampak seveda
               vse te moje razprave, vsi ti moji argumenti so<stage type="mag"/><stage>(nadaljevanje)</stage> bob ob steno, zaradi tega, ker so v Združeni levici
               prepričani. Njihova politična linija je ven iz Nata, okej, naj to zastopajo, jaz bi
               si samo želel, da mi pošteno povedo, da to stroškov za obrambo ne bo zmanjšalo, če
               bomo šli ven iz Nata. Bo pa tudi čisto politično legitimno, če bodo rekli vojsko
               ukiniti, ampak seveda to je lahko njihova politična linija, ni pa moja.</p>
            </sp>
            <sp xml:id="SDT7-OZO-nujna-51-2017-06-08.sp39">

               <speaker>PREDSEDNIK ŽAN MAHNIČ:</speaker>

               <p>Replika, kolega Kordiš, izvolite.</p>
            </sp>
            <sp xml:id="SDT7-OZO-nujna-51-2017-06-08.sp40">

               <speaker>MIHA KORDIŠ (PS ZL):</speaker>

               <p>Hvala lepa.</p>
               <p>Jaz sem mislil, da s teorijami zarote in »fake newsi« v tem parlamentu prvenstveno
               operira kolega Grims, ampak ravnokar se je temu »one man« orkestru pridružil še
               kolega Tonin.</p>
               <p>Za začetek s tem, da Nato ne govori o plačah slovenskega vojaka, pa ne postavlja za
               zahtevo plače slovenskega vojaka, ampak zahteva investicije v svoje staro železo in
               investicije v tehniko, ki lahko koristi Natovim interesom na misijah v tujini. To je
               pač prva stvar.</p>
               <p>Druga stvar, kar se tiče stroška, je sam kolega Tonina zdaj lepo povedal, kakšni so
               deleži v BPD, in lahko vidimo našo sosednjo Avstrijo, ki po BDP – štirikrat večja
               država je, ja seveda, to pomeni nominalno večje zneske, ampak v deležu svoji izdatkov
               oziroma svojega BDP -, namenja manj denarja za vojaške, obrambne smotre kot jih
               namenja Slovenija, pa ima usposobljeno vojsko, ki je zmožna braniti domovino.
               Slovenska vojska, kljub primerjalno po BDP višjim izdatkom, domovine ni zmožna
               braniti. Tako da trditev, da bi bila politika oborožene nevtralnosti slovenska
               dražja, kot je slovensko članstvo v Natu, ne zdrži v resnici, ne zdrži.</p>
               <p>In tudi problemi helikopterske enote niso problemi manka sredstev v investicije o -
               govorim o teh pilotih, o katerih zdaj teče debata -, ampak so problemi vojaškega
               birokratskega menedžmenta, ki ni namenil sredstev oziroma ni zagotovil dovolj hitro
               primernega usposabljanja za teh 55 % pilotov, ki zdaj nima pooblastila za izvajanje
               operativnih nalog. Pika. In to je zelo velik problem tudi pri nabavah tehnike, orožja
               in tako naprej, ker tukaj vojaška birokracija ni sposobna racionalno uporabljati
               svojih investicijskih sredstev, kot je pokazala pri praktično vsakem večjem nakupu
               vojaškega orožja. In to je recimo problem, ki ga pa vendarle ni zakrivila zveza Nato,
               in tega tudi v Združeni levici ne trdimo. Nato je velik del probleme, marsikaj pa
               lahko tudi pri sebi naredimo.</p>
               <p>In če zaključim pri teh ogrožanjih in floskul. Smo spet pri floskulah. Ja, ne,
               stabilnost Zahodnega Balkana … Pa dajte mi povedati, ali nas bo Hrvaška napadla? Ali
               nas bo Srbija napadla? A so Rusi tisti, ki nas žugajo, da če ne bomo pridni in začeli
               postavljati njihovih plinovodov, bodo k nam poslali vojsko ali kaj takšnega? Seveda
               ne. Slovenija ni vojaško ogrožena. In v slabih 3 urah, kolikor poteka ta odbor, se ni
               našel en človek tukaj notri, ki bi rekel: »Ja, Slovenija je vojaško ogrožena, zato
               ker…«, ne vem, neka ta država se očitno želi polastiti, kaj pa jaz vem, blejske
               cerkvice na otoku, ali kaj jaz vem kaj.</p>
               <p>Ni mi nihče bil zmožen tega narediti. Govorilo se je samo zelo posplošeno o
               nestabilni situaciji v svetu, o varnostnih tveganjih in tako naprej. In nanesla je
               beseda, vmes je nanesla beseda tudi na recimo na terorizem, pri tem pa vsak, ki je
               govoril praktično o terorizmu, je pozabil pridati, da je zveza Nato s svojim
               prižiganjem ognjenega obroča okoli Mediterana pa naprej gor v Ukrajino, vzpostavljala
               oziroma še vedno izpostavlja gojišče terorizma, in s prodajami svojega orožja
               državam, kot je denimo Savdska Arabija, direktno subvencionira in sponzorira
               raznorazne teroristične skupine. Tako da ne ga »biskati«, da je Nato, prvič,
               kakršenkoli garant varnosti, in drugič, finančno smiseln za Slovenijo iz vidika
               obrambe.</p>
               <p>In nenazadnje, veliko boljše je »flancati« rožice, kot pa metati bombe, kolega
               Jurša.</p>
            </sp>
            <sp xml:id="SDT7-OZO-nujna-51-2017-06-08.sp41">

               <speaker>PREDSEDNIK ŽAN MAHNIČ:</speaker>

               <p>Besedo ima gospod Matjaž Nemec.</p>
               <p>Izvolite.</p>
            </sp>
            <sp xml:id="SDT7-OZO-nujna-51-2017-06-08.sp42">

               <speaker>MATJAŽ NEMEC (PS SD):</speaker>

               <p>Hvala predsednik.</p>
               <p>Spet bom zelo kratko, ampak veliko mi je, da obrazložim kolegu Vatovcu,<stage type="mag"/><stage>(nadaljevanje)</stage> ker ga cenim, ker se mi je
               zdelo, da najine razlike niso tako velike. Jaz sem želel nekoliko širše obrazložiti
               situacijo tudi z neko kritično distanco do same zveze Nato. Socialni demokrati smo
               vselej nekako opozarjali in imamo neko relativno zadržano držo do te organizacije,
               zavedajoč se, da alternative v tem trenutku še ni. V kolikor bo, bomo delovali v
               smislu potencialne reorganizacije v razmišljanju te zveze, kajti vseeno – tako, kot
               je že večkrat na tem odboru bilo rečeno -, dobili smo visoko potrditev na
               referendumu, in sedanja situacija nas obvezuje, da skušamo iskati rešitev znotraj
               le-te.</p>
               <p>Tako da jaz vidim med mano in dr. Vatovcem zelo malo razlik, mogoče samo v tem, da
               jaz se spogledujem z, proti alternativam ali pa izboljšanjem, medtem ko dr. Vatovec
               zatrjuje oziroma predlaga nemuden izstop oziroma to kot alternativo, če prav razumem.
               Gospodu Kordišu pa ne bom niti odgovarjal. To ni moj način. Jaz sem, danes ste lahko
               videli, kako je razpravljal gospod Ferluga, gospod Jurša, gospod Tonin, gospod
               Mahnič, gospod Vatovec. Ta način izražanja mnenj z enostranskim obtoževanjem gospoda
               Kordiša se mi zdi tako oddaljen od tvojega razmišljanja, da ne bom niti
               odgovarjal.</p>
               <p>Hvala lepa.</p>
            </sp>
            <sp xml:id="SDT7-OZO-nujna-51-2017-06-08.sp43">

               <speaker>PREDSEDNIK ŽAN MAHNIČ:</speaker>

               <p>Replika, Miha Kordiš.</p>
            </sp>
            <sp xml:id="SDT7-OZO-nujna-51-2017-06-08.sp44">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Kako zgleda to enostransko obtoževanje, kolega Nemec? A je obrambni resor vaš resor?
               Ja. A je aktualna vlada vaša vlada? Je. A ta vlada dviga obrambne izdatke za
               investicije v Natovo vojaško tehniko? Da. A ta vlada istočasno dopušča finančno
               podhranjenost slovenskega zdravstvenega sistema in spreminja dohodninski režim v
               korist najbogatejših? Da.</p>
               <p>Kakšne torej so te obtožbe? To niso neke obtožbe, kjer bi iskal teorije zarote, pa
               kazal s prstom, pa se nekaj zaklinjal zraven. To je črno na belo politika vaše vlade,
               vašega obrambnega resorja, vaše obrambne ministrice in vašega, tamle, sekretarja na
               Ministrstvu za obrambo, ki aktivno zagovarjajo zvezo Nato in aktivno zagovarjajo nove
               investicije in subvencije vojaško-industrijskim kompleksom zahodnih držav, ki bi
               Slovenski vojski služili samo dokler je ta vojska v relaciji do Nata Natov
               podizvajalec in se gre vojaške avanture po svetu. Nikakor pa te investicije ne
               služijo Slovenski vojski v funkciji in vlogi obrambe domovine. To so vse dejstva.</p>
            </sp>
            <sp xml:id="SDT7-OZO-nujna-51-2017-06-08.sp45">

               <speaker>PREDSEDNIK ŽAN MAHNIČ:</speaker>

               <p>Ni replike na repliko, lahko pa razprava …</p>
            </sp>
            <sp xml:id="SDT7-OZO-nujna-51-2017-06-08.sp46">

               <speaker>MATJAŽ NEMEC (PS SD):</speaker>

               <p>Razprava.</p>
            </sp>
            <sp xml:id="SDT7-OZO-nujna-51-2017-06-08.sp47">

               <speaker>PREDSEDNIK ŽAN MAHNIČ:</speaker>

               <p>In potem replika <stage>/ nerazumljivo/</stage>.</p>
            </sp>
            <sp xml:id="SDT7-OZO-nujna-51-2017-06-08.sp48">

               <speaker>MATJAŽ NEMEC (PS SD):</speaker>

               <p>Bom zelo kratek, verjetno najkrajši. No, saj ravno o tem sem govoril. Jaz sem v
               teoriji, gospod Kordiš pa v praksi.</p>
               <p>Hvala.</p>
            </sp>
            <sp xml:id="SDT7-OZO-nujna-51-2017-06-08.sp49">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Želi še kdo?</p>
               <p>Če ne, zaključujem razpravo. Aha, izvolite, ja, ja.</p>
               <p>Izvolite, gospod Bizjak.</p>
            </sp>
            <sp xml:id="SDT7-OZO-nujna-51-2017-06-08.sp50">

               <speaker>MAG. MILOŠ BIZJAK:</speaker>

               <p>Hvala lepa.</p>
               <p>Jaz mislim, da pa kljub vsemu je treba nekaj povedati in odgovoriti. Najprej mogoče
               gospodu Toninu. Bela knjiga, ja, možnost je tudi takšnega pristopa. Nekatere države
               imajo na področjih tudi obrambne bele knjige, vendar mi smo v preteklem letu naredili
               strateški pregled obrambnega resorja, ki je neka oblika tovrstnih vsebin, in vsebuje
               tudi te segmente, katere po drugih državah vsebujejo bele knjige. Seveda je pa naš
               cilj, da spremenimo tudi še v tem mandatu oziroma čim prej pripravimo resolucijo o
               strategiji nacionalne varnosti in resolucijo o splošnem dolgoročnem programu razvoja
               in opreme v Slovenski vojski. Ta dva strateška dokumenta vsebujeta tudi tovrstne
               vsebine iz bele knjige, in seveda sta sprejeta v Državnem zboru z vso potrebno večino
               in narekujeta razvoj za dolgoročno obdobje, kar ste verjetno imeli v mislih, ko ste
               predlagali belo knjigo. Mogoče pa je ideja absolutno tudi sprejemljiva, vendar
               tovrstne bele knjige se praviloma piše v začetku mandata, ko pride oblast in ko si
               zada za celotno obdobje mandata strategijo na področju obrambe. Tako da, to je stvar
               razprave.</p>
               <p>Zdaj, seveda, je pa treba odgovoriti tudi gospodu Kordišu, pa tudi ostalim poslancem,
               zlasti gospodu Vatovcu. Neposredno ogroženi vojaško nismo. To vam zdaj povem. Nismo
               neposredno, ampak, če bomo, in ko bomo, <stage type="mag"/><stage>(nadaljevanje)</stage> bo pa prepozno se pogovarjati o razvoju obrambnih
               zmogljivosti. Tako da to vprašanje je tudi z vaše strani mogoče malo provokativno.
               Seveda vam ne bo nobeden tukaj povedal, da smo v tem trenutku vojaško ogroženi, ker
               nismo. Ker ti bi morali potem sprejeti, to potrditi, in seveda tudi drugače
               pripravljati. Vendar v trenutku, ko bomo, bo to zelo prepozno.</p>
               <p>Seveda, ostali, hibridno vojskovanje. To so spremembe v trenutnem okolju in te
               spremembe obravnavajo tudi organi evropske skupnosti, pa tudi Natovi organi. Imamo
               terorizem, sami vidite, kako vojska sodeluje v drugih državah, tudi na področju
               protiterorističnega delovanja. Imamo množične migracije, ki so seveda eskalirale, in
               tam je potrebno imeti tudi opremo vojske. Imamo potem vse te, ukrajinsko krizo, pa
               krizo na Bližnjem vzhodu, kjer so posamezne države absolutno, jih skrbi varnostna in
               politična situacija. Da ne govorimo o Balkanu, kjer sami veste, kaj se dogaja. In od
               tega trenutka, od te situacije, do prehoda v neko stanje, neko izredno stanje, ki ima
               absolutne posledice tudi na varnosti, lahko zelo malo časa. In seveda to obrambno
               področje je, si je, potrebno sodelovati na preventivnem področju in pa tudi seveda na
               pripravljenosti za morebitno. Seveda, če nikoli nič ne bo, toliko boljše, vendar
               pripravljeni moramo biti.</p>
               <p>Vi trdite tudi nekatere mogoče kontradiktorne trditve. Pravite, vse investicije v
               preteklosti so bile zgrešene. Večje investicije, se opravičujem potem. Večje
               investicije, vendar vam moram povedati, da ni temu tako. Imamo ladjo, katera je bila
               opredeljena za zgrešeno investicijo v preteklosti. Ne vem, če ste se tem idejam
               pridružili, vendar ladja je odigrala svojo vlogo v migrantski problematiki.
               Helikopterji so bili večja investicija, sami pravite, da jih s pridom uporabljamo.
               Inženirska oprema je tudi bila dokaj velika investicija, ki jo tudi uporabljamo.
               Oprema za prečiščevanje voda, oprema, vsa oprema, ki jo uporablja naša vojska na
               mednarodnih operacijah in misijah. In nenazadnje tudi vsa ta oprema, ki se bo nekoč
               lahko uporabljala tudi v dvonamensko rabo. Mislim, da v tem segmentu nimate težav s
               to opremo, ki se dvonamensko uporablja. Moramo vendarle ugotoviti, da ni bilo, vse
               velike investicije zgrešene.</p>
               <p>Tretje vprašanje, kje vzeti denar. Jaz mislim, da če bo rast, gospodarska rast,
               takšna kot je, ni potrebno nikomur jemati denarja, vendar se ga počrpa iz dodatnih
               prilivov v državni proračun ob takšni gospodarski rasti. Ker sem pa že pri tem in ker
               vi dostikrat ponazarjate vaše stališče s primerjavami. Naj tudi jaz povem zdaj
               določeno primerjavo. Če vzamemo obrambne izdatke v letu 2016 in 2017, in jih delimo
               na število prebivalstva, pomeni to od 17 do 18 evrov na prebivalca mesečno, ki da
               prebivalec, vsak državljan Republike Slovenije, zato, da ima zagotovljeno varnost.
               Kaj lahko dobi za ta denar, ne bom zdaj pravil, ker si lahko vsak to ponazori. Če
               bomo do leta kasneje, do leta 2025, povečevali obrambne izdatke, bo ta mesečni znesek
               na državljana 27 evrov.</p>
               <p>Potem je pa treba tudi drugo zgodbo pogledati. Republika Slovenija namenja 5 % bruto
               domačega proizvoda za odpravo posledic kajenja, kljub temu, da dokazano kadi samo
               četrtina Slovencev v obdobju od, ne vem, 18. oziroma 15. do 64. leta, kar znese
               bistveno več, kot znese zdaj obrambni proračun. Zato kot državni sekretar, pristojen
               za obrambo, se mi takšna razprava o insinuiranju previsokih obrambnih izdatkov, ne
               zdi korektna.</p>
               <p>Seveda je treba tudi povedati, da večino teh vprašanj, ki ste jih danes naslovili,
               sodi vendarle na zunanjepolitično sceno. To je tudi tema Odbora za zunanjo politiko,
               ne samo za obrambo, ker vključitev v zvezo Nato je zunanja tema zunanje politike. Bi
               pa vendarle povedal, da popolnoma razumem vaša stališča, in ste res konsistentni od
               začetka mandata, in tukaj ni nobene težave. Problem je samo v tem, da se moramo
               opredeliti do zveze Nato. Vaša opredelitev do zveze Nata je popolnoma jasna in
               kristalna, in tukaj ni dvoma.<stage type="mag"/><stage>(nadaljevanje)</stage> Vi pa morate razumeti tudi naše stališče, da so se
               državljani te Republike Slovenije z veliko večino odločili za zvezo NATO in mi kot
               obrambni resor to voljo spoštujemo in jo moramo spoštovati. Če se bo situacija
               kdajkoli spremenila, potem bo seveda potrebno zamenjati tudi nas oziroma zamenjati
               stališče. In prvenstven problem, kot jaz vidim vaše stališče, je v odnosu NATO da ali
               ne in izstop iz NATO da ali ne. Vendar dokler bo veljala odločitev, sprejeta na
               referendumu z veliko večino, veste, da absolutno bomo mi na tej strani.</p>
               <p>Hvala lepa. <stage>/ oglašanje iz dvorane/</stage></p>
            </sp>
            <sp xml:id="SDT7-OZO-nujna-51-2017-06-08.sp51">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Ne, ne bo odziva, ker je ura 11. Rekel sem, da bomo do 11. Zdaj je naprej seja
               Komisije za nadzor obveščevalnih in varnostnih služb, trije člani smo tudi člani
               Odbora za obrambo tam. In pa, ker veste, kako je politika tega Državnega zbora glede
               zasedenosti prostorov, prekinjam to sejo. O nadaljevanju boste obveščeni, verjetno pa
               je ne bo prihodnji teden, ampak čez 14 dni.</p>
               <p>Hvala lepa. Lep dan želim. <stage type="time">(SEJA JE BILA PREKINJENA 8. JUNIJA 2017 OB 11.01.)</stage>
               </p>
            </sp>
         </div>
      </body>
   </text>
</TEI>