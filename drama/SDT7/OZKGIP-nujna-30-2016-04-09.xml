<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-30-2016-04-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">81ED21544209D92AC1257F87002476A2</idno>
               <idno type="custom" subtype="day">DA19AD5616E69960C1257FAE0038D25D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DA19AD5616E69960C1257FAE0038D25D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-30-2016-04-09.OZKGIP" n="30">
               <name>nujna seja</name>
               <date when="2016-04-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-30-2016-04-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-30-2016-04-09.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">30. nujna seja</stage>
            <stage type="date">(14. april 2016)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo, gozdarstvo in
            prehrano. </stage>
            <stage type="time">Seja se je začela ob 14.01.</stage>

            
         

            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Spoštovane, spoštovani. Ura je dve minuti čez 14. uro. Cenjeni gostje najprej vas vse
               lepo pozdravljam. Pričenjam 30. nujno sejo Odbora za kmetijstvo, gozdarstvo in
               prehrano.</p>
               <p>Obveščam vas, da so zadržani in se seje ne morejo udeležiti naslednji člani in
               članice. Gospod Franc Laj.</p>
               <p>Na seji pa kot nadomestni člani odbora s pooblastili sodelujejo poslanec Janko Veber,
               njega nadomešča Matjaž Nemec in pa kolegico Ireno Grošelj Košnik nadomešča dr. Jasna
               Murgel. Oba lepo pozdravljam na tej seji.</p>
               <p>Prehajamo na določitev dnevnega reda seje odbora. S sklicem seje 31. marca ste
               prejeli naslednji dnevni red: Pretirana uporaba antibiotikov v kmetijstvu. Ker do
               pričetka seje odbora nisem prejel predlogov za spremembo dnevnega reda je določen
               dnevni red takšen, kot je bil določen s sklicem. Tako prehajamo na obravnavo te
               točke. Poslanska skupina Slovenske demokratske stranke je 30. marca vložila zahtevo
               za sklic nujne seje odbora z navedeno točko dnevnega reda. Kot gradivo ste prejeli
               zahtevo Poslanske skupine SDS s predlogi sklepov, ki naj bi jih odbor sprejel ter
               danes na klop še gradivo profesorja dr. Aleša Kuharja, Slovenska oskrbna veriga z
               rdečim mesom, stanje in izzivi, ki ga je predstavil v torek 12. aprila na Gospodarski
               zbornici Slovenije, kjer je potekala mesna konferenca organizacij Zbornice kmetijskih
               in živilskih podjetij.</p>
               <p>Dobili smo še eno pooblastilo. Kolegico Vesno Vervega nadomešča Dušan Radič.</p>
               <p>Na sejo smo vabili predstavnika predlagateljev Poslansko skupino SDS, mag. Dejana
               Židana, ministra za kmetijstvo, gozdarstvo in prehrano, Milojko Kolar Celarc,
               ministrico za zdravje, dr. Janeza Posedija, direktorja uprave za varno hrano,
               veterinarstvo in varstvo rastlin, Nacionalni inštitut za javno zdravje, Zvezo
               potrošnikov Slovenije, Veterinarsko zbornico Slovenije, Zbornico kmetijskih in
               živilskih podjetij pri Gospodarski zbornici Slovenije, Sindikat kmetov Slovenije,
               Kmetijsko gozdarsko zbornico Slovenije, Zvezo združenj ekoloških kmetov Slovenije,
               Slovensko združenje za integrirano pridelavo zelenjave, Govedorejsko poslovno
               združenje, Kmetijski inštitut Slovenije, dr. Jožeta Podgorška, varuha odnosov v
               verigi preskrbe s hrano in prof. dr. Aleša Kuharja z Biotehniške fakultete Univerze v
               Ljubljani, ki pa je kot že rečeno se opravičil.</p>
               <p>Bi začeli z razpravo in dovolite, da v imenu predlagateljev kar jaz povem nekaj
               stavkov zakaj smo se v Poslanski skupin SDS odločili, da predlagamo oziroma skličemo
               to sejo. Zveza potrošnikov Slovenije je s pomočjo medijev 15. marca ob svetovnem
               dnevu potrošnikov opozorila na nevarno povečanje odpornosti bakterij proti
               antibiotikom. Tudi Svetovna zdravstvena organizacija opozarja, da se bomo brez
               potrebnih ukrepov za zajezitev problema kmalu vrnili v čas pred antibiotiki, ko
               zaradi pridobljene odpornosti bakterij ne bomo več mogli pozdraviti infekcijskih
               bolezni. V Evropi zaradi okužb z bakterijami, ki so odporne proti antibiotikom letno
               umre že okoli 25.000 ljudi. Svetovna potrošniška organizacija je začela s kampanjo
                   s katero poziva
               globalne prehrambne verige naj pripomorejo k zmanjšanju odpornosti proti antibiotikom
               tako, da prenehajo uporabljati meso živali pri katerih so bili uporabljeni
               antibiotiki. Tako so potrošniške organizacije po vsem svetu zavzemajo za prepoved
               uporabe antibiotikov za preventivo v prireji živali, za okrepitev nadzora nad uporabo
               antibiotikov ter nujno omejitev uporabe nekaterih antibiotikov za zdravljenje živali.
               Prekomerna uporaba antibiotikov za zdravljenje ljudi in živali oziroma njihova
               preventivna uporaba v živinoreji pomembno prispeva k povečanju števila
               mikroorganizmov, ki so razvili odpornost proti antibiotikom. Ključni vir težav je
               prav kmetijstvo saj se kar okoli polovica svetovne proizvodnje antibiotikov porabi
               prav v kmetijstvu. Največjo grožnjo pomeni preventivna uporaba antibiotikov v prireji
               mesa. Nekatere bakterije so že odporne proti antibiotikom in so v surovem mesu, ob
               neustrezni pripravi pa lahko okužijo tudi človeka. Sicer po statističnih podatkih pri
               nas živinorejci za enkrat še ne uporabljajo veliko antibiotikov, a bolje preventiva
               in debata kot pa kurativa. Podatek se nanaša na leto 2014, ki je uraden in za prodajo
               22 miligramov na kilogram živali smo še vedno, na srečo, krepko pod povprečjem EU. A
               na drugi strani pa je skrb vzbujajoče, da so te vrednosti veliko večje v bližnjih
               državah, kot so Avstrija, Nemčija, Madžarska, Italija, od koder pride veliko mesa na
               naše prodajne police. Zato menimo v Poslanski skupini SDS, da so opozorila
               potrošniških organizacij povsem na mestu. Skratka, število okužb, ki jih z vstopnimi
               antibiotiki kratko malo ni več mogoče uspešno zdraviti in še manj pozdraviti vztrajno
               narašča, na drugi strani pa uporaba antibiotikov v živinoreji vztrajno in strmo
               narašča. Zdravstvene in potrošniške organizacije priporočajo drastično manjšo porabo
               antibiotikov v živinoreji, njihov cilj naj bi bil 50 miligramov antibiotikov na
               kilogram teže rejene živali. Predlagajo določene ukrepe o katerih upam, da bomo tudi
               danes kaj slišali. Kot že rečeno, zaenkrat je v Sloveniji raba antibiotikov v
               živinoreji zelo nadzorovana. Antibiotiki se uporabljajo le za zdravljenje živali, v
               sami tehnologiji živalske proizvodnje se antibiotiki ne uporabljajo, razen v
               posameznih delih reje v perutninski proizvodnji. Prav tako je prepovedana uporaba
               hormonov, kot simulatorjev rasti. V obmejnih? krajih se največkrat pojavlja primer
               nerazumevanja veterinarske stroke glede posameznih problemov v rejah. Pogosto pa je
               razlog za nakup zdravil v tujini tudi cena zdravil in dostopnost do učinkovitejših
               substanc v zdravilih, zato so po našem mnenju takšne seje potrebne, saj se verjetno
               vsi strinjamo, da je preventiva boljša in cenejša, kot kurativa. Po našem mnenju bi
               bilo potrebno pri vzorčenju živil živalskega izvora potrebno z analizami ugotavljati
               tudi razpadle produkte antibiotikov po karenci. Na naših policah v trgovini je veliko
               proizvodov iz mesa, ki so narejeni v Sloveniji, meso pa je bilo uvoženo iz tujine.
               Velik del teh živali je bil v tujini tretiran z antibiotiki, vendar z analizami teh
               antibiotikov ne dokažemo, ker je karenca mimo, dokazali pa bi lahko razpadle
               produkte. Tako meso in taki proizvodi so tudi velika konkurenca proizvodom, ki so
               narejeni iz mesa prirejenega v Sloveniji. Glede na to, da je v Sloveniji poraba
               antibiotikov v živinoreji še vedno zelo majhna v primerjavi z nekaterimi drugimi
               državami, menimo, da imamo potrošniki pravico biti obveščeni od kje in kakšno meso
               prihaja v Slovenijo, iz katerega se v naših predelovalnih obratih delajo prehrambni
               izdelki. Ker Slovenci pojemo veliko izdelkov, ki so proizvedeni iz uvoženega mesa
               pojemo tudi veliko ostankov antibiotikov in s tem postajamo tudi manj občutljivi za
               zdravljenje bolezni z antibiotiki. V Poslanski skupini SDS predlagamo, da se na
               pristojnem ministrstvu naredi posebna shema kakovosti, kjer bi se s številčno
               določitvijo količine porabe CO₂ za proizvod lahko določila oziroma
               označilo slovenske in neslovenske proizvode. V primerih, da so bile živali v tej reji
               dalj časa tretirane z antibiotiki pa bi bilo to že razvidno iz samega števila. Tako
               neobvezno označevanje proizvodov je omogočeno tudi v okviru podnebno energetskega
               paketa. Dejstvo je da na globalno uporabo antibiotikov Slovenija, kot tržno majhna
               država ne more vplivati. S predlagano shemo kakovosti pa lahko zagotovimo slovenskim
               državljanom, da se na podlagi poznavanja števila uporabe CO₂ ali pa
               življenjskega odtisa proizvoda odločijo za kupovanje boljših, slovenskih proizvodov.
               Za zaključek uvodnega dela, po našem mnenju Poslanske skupine SDS je potrebno
               informirati  ljudi o
               nezavednem uživanju antibiotikov preko hrane posebno, ko gre za uživanje
               perutninskega mesa, medu, sirov in uživanjem uvoženih proizvodov iz živil živalskega
               izvora. V Poslanski skupini SDS podpiramo prizadevanje vseh tistih organizacij, ki
               želijo preprečiti preveliko predvsem pa nepotrebno uporabo antibiotikov v kmetijstvu
               kar ima čedalje večje negativne posledice tudi za zdravje ljudi.</p>
               <p>V Poslanski skupini SDS smo vedno podpirali tudi vse ukrepe, ki so spodbujali
               pridelavo lokalne in ekološke pridelave živil naj se gre za meso ali druga živila.
               Potrošniki bi se po našem mnenju morali zavedati, da bi s kupovanjem hrane, ker je
               znan izvor podpirali tudi lokalne kmete. Slovenski kmetje pa bi se morali zavedati,
               da zaradi naše majhnosti ni primerna skrb kvantiteta temveč kvaliteta pridelave in
               pridelave živil naj bi domače res domače. Toliko za uvod. O sklepih pa, potem na
               koncu.</p>
               <p>Začenjamo z razpravo. Želi morda besedo državna sekretarka pristojnega ministrstva?
               Izvolite.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala za besedo. Spoštovani predsednik. Spoštovane poslanke in poslanci.</p>
               <p>Najprej bi želela povedati ali pa izraziti zadovoljstvo, da je prišlo do te seje in
               do obravnave te tematike, ki je v resnici zelo pereča v globalnem smislu na seji tega
               odbora. Gre za problem naraščajoče odpornosti proti antibiotikom oziroma proti
               mikrobnim zdravilom, ki je seveda globalni problem in ki je bila zaznana v Evropski
               uniji že desetletje nazaj oziroma že pred desetletjem je že EU sprejela ustrezne
               ukrepe. Tako da tukaj lahko rečemo čisto uvodoma, da je zavedanje in osveščenost
               stroke v EU na visoki ravni in da so bili že sprejeti določeni ukrepi. Medtem, ko v
               globalnem smislu pa ukrepi izostajajo in je ta skrb, da bi nekoč prišlo do situacije,
               ko se soočamo s pomanjkanjem učinkovitih antibiotikov, zaradi odpornosti v humani
               medicini je na mestu in ta opozorila svetovna, potrošniška organizacija so zagotovo
               na mestu. Vendarle pa želim v nadaljevanju osvetliti vse ukrepe, ki se izvajajo tako
               na evropski ravni kot tudi v Sloveniji za preprečitev take situacije. Naj povem, da
               je EU že leta 2006 pred desetletjem uvedla prepoved uporabe antibiotikov v živinoreji
               z namenom pospeševanja rasti.</p>
               <p>Evropska komisija je tudi leta 2011 sprejela akcijski načrt v smeri bolj smotrne
               uporabe antibiotikov oziroma proti mikrobnih zdravil in v lanskem letu septembra še
               smernice. Na nacionalni ravni imamo že od leta 2005 posebno medresorsko komisijo, ki
               usklajuje ukrepe v tem smislu in tudi od leta 2006 imamo kot del EU v uveljavi
               prepoved uporabe antibiotikov za pospeševanje rasti. Mi tudi že imamo strategijo za
               smotrno rabo antibiotikov. Sedaj pripravljamo nove strategije in se predvideva, da bo
               sprejet do konca leta na podlagi te strategije pa do leta 2017 pripravljamo tudi novi
               akcijski načrt. Namreč, gre za vsebino, ki ni samo v pristojnosti in domeni
               ministrstva pristojnega za kmetijstvo in veterino, ampak v tem primeru je potrebno
               tvorno sodelovanje tudi z Ministrstvo za zdravje, ker zahteva to humano medicino in
               zdravila, ki so v pristojnosti Ministrstva za zdravje.</p>
               <p>Tudi na evropski ravni imamo enotni pristop, ki ima tudi, potem tak naziv namreč eno
               zdravje. V smislu uresničitve teh ciljev iz teh strategij je eno zdravje ali pa iz
               strategije eno zdravje je bila tudi pred nedavnim, se pravi, 9. in 10. februarja v
               Amsterdamu <stage>/ nerazumljivo/</stage> konferenca. Namreč to je ena od prioritet nizozemskega
               predsedovanja v EU. Te konference so se udeležila tako naš minister za kmetijstvo kot
               državna sekretarka 
               pristojna za zdravje in tam smo dobili še nova izhodišča ali pa še nova izhodišča in
               potrditev za aktivnosti v naprej. Opozorila bi tudi rada, da v Sloveniji zbiramo že
               od leta 2010 podatke o prodaji proti mikrobnih zdravil, spremljanje teh podatkov kaže
               na ugoden trend saj se je uporaba v teh letih, če primerjamo podatke za leto 2010 v
               letu 2014 zmanjšala pomembno in sicer za 30 % oziroma, ko govorimo o veterinarski, o
               antibiotikih za uporabo pri rejenih živali se je ta vrednost kot ste že prej omenili
               je ta vrednost bila 22,4 miligrama na to enoto PCU med tem, ko je bila leta 2010 47
               miligramov. In po tej vrednosti smo dejansko med najnižjimi v Evropi, 26 držav
               spremlja te podatke in od evropskih držav ima nižjo porabo samo še Švedska, Norveška
               in Islandija tako, da podatki za leto 2014 zadnji podatki so bili ugodni.</p>
               <p>Želim tudi poudariti, da uporaba antibiotikov v preventivne namene v Sloveniji ni
               dovoljena. Potem izpostavila bi rada, da obstaja tudi redni nadzor nad sledljivostjo
               veterinarskih zdravil in prometom in uporabo zdravil pri živalih. In sicer ta nadzor
               izvajajo uradni veterinarji uprave za varno hrano, veterinarstvo in varstvo rastlin.
               Pri tem se preverja ali se zdravila vključno z antibiotiki uporabljajo v skladu z
               navodili proizvajalca in veljavnimi predpisi, poleg uradnega nadzora se izvajajo tudi
               letni pregledi kmetijskih gospodarstev, ki jih izvajajo veterinarska organizacija s
               koncesijo in ti pregledi tudi med drugim vključujejo sledljivost zdravil in vodenje
               evidenc o uporabi zdravil. Nujno je tudi izpostaviti, da je v Sloveniji režim uporabe
               antibiotikov zgolj v domeni stroke veterinarjev, se pravi antibiotike, antibiotiki se
               lahko uporabljajo samo v primeru, da tako storitev opravi veterinar ali pa, da je
               veterinar izdal veterinarski recept in so se taka zdravila na podlagi veterinarskega
               recepta kupila v lekarni. Ni mogoče kupiti antibiotikov v prosti prodaji v Sloveniji,
               kar ni primer, kar ne velja za vse recimo druge države.</p>
               <p>Nenazadnje bi še povedala, da smo tudi pred kratkim v marcu imeli inšpekcijo za varno
               hrano in veterinarstvo oziroma FVO misijo v Sloveniji prav s tega področja uporabe
               protimikrobnih zdravil in nadzora in, da so bili zaključki te inšpekcije, da imamo
               ustrezen nadzor in ustrezno urejen sistem. Če sklenem pri nas ni dovoljena raba,
               preventivna raba antibiotikov, ni dovoljena uporaba antibiotikov za pospeševanje
               rasti kar je v nekaterih predelih sveta še zmeraj možno, možna je uporaba samo preko
               veterine in uporaba antibiotikov od kar merimo to porabo je padla. Še naprej je
               potrebno sodelovanje vseh deležnikov in je veliko osveščanje tako rejcev živali kot
               nenazadnje veterinarske stroke in generalno tudi vseh državljanov o tem, da je mora
               biti res uporaba antibiotikov samo skrajno sredstvo in, da je treba več, če govorimo
               že o živinoreji več napora vložiti v to, da se izvajajo bio varstveni ukrepi oziroma,
               da sploh ne pride do potrebe do bolezni oziroma do nuje za uporabo antibiotikov. Kar
               se pa tiče vaše, vašega predloga glede sheme kakovosti jaz razumem, da se tudi ravno
               zaradi tega, ker imamo na področju uporabe antibiotikov prav zelo dobre rezultate pri
               reji živali v Sloveniji. Razumem, da bo tudi s tem, ko bomo letos uvedli to shemo
               kakovosti izbrana kakovost Slovenije, ki bo jamčila za poreklo živali in mesa iz
               Slovenije, da bomo s tem dali tudi potrošniku neko pomembno informacijo tudi kar se
               tiče kakovosti mesa z vidika rabe antibiotikov v živinoreji. Še enkrat pa mogoče povem, da meso kot
               tako ne sme vsebovati ostankov zdravil, za to obstajajo predpisi in karence,
               upoštevanje karenc omogoča, da potem meso ne vsebuje teh ostankov. Seveda je pa
               ključno, ne samo, da ni ostankov v mesu, ključno je tudi, da se antibiotiki ne
               uporabljajo. Zaradi tega so tudi prizadevanja za lokalno hrano in za to shemo izbrana
               kakovost, ki gre tudi v tej smeri podpore taki politiki, kar se tiče uporabe
               antibiotikov v živinoreji, kot jo izvajamo v Sloveniji. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo dajem predstavnici Ministrstva za zdravje, državni sekretarki Sandri
               Tušar.</p>
            </sp>
            <sp who="SDT7:TušarSandra">

               <speaker>SANDRA TUŠAR:</speaker>

               <p>Hvala, gospod predsednik.</p>
               <p>Spoštovani poslanci! Rada bi samo še malo dodala, kakšne so aktivnosti na Ministrstvu
               za zdravje v zvezi z obvladovanjem protimikrobne rezistence.</p>
               <p>Kot je že državna sekretarka z Ministrstva za kmetijstvo povedala, deluje ta
               medresorska skupina, s katero skupaj pripravljamo strategijo za racionalno uporabo
               protimikrobnih zdravil tako v humani kot veterinarski medicini. Ta komisija deluje že
               mnogo let in je tudi dosegla že zavidljive rezultate. Tudi v medicini je uporaba
               antibiotikov v primerjavi z ostalimi evropskimi državami dokaj na nizki ravni, samo
               pet držav je bilo pri tem predpisovanju antibiotikov boljših, se pravi, je bila
               količina predpisanih antibiotikov v humani medicini manjša. Mi se lotevamo tega
               problema zelo sistematično, in sicer tako na primarni ravni, kjer nadziramo porabo
               antibiotikov, kot tudi na sekundarni bolnišnični ravni, kjer delujejo komisije za
               obvladovanje okužb. Ves čas opravljamo tudi komisijski nadzor nad količino
               predpisovanja protimikrobnih zdravil. Ne rečemo, da smo vse dosegli, še vedno obstaja
               prostor za izboljšave in ta komisija na tem tudi aktivno deluje. 18. novembra vsako
               leto obeležujemo evropski dan antibiotikov, ki je namenjen osveščanju tako strokovne
               kot laične javnosti, za namen racionalne rabe antibiotikov.</p>
               <p>To bi bilo zaenkrat vse. Pa se bomo še potem oglasili. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala obema državnima sekretarkama.</p>
               <p>Besedo dajem ostalim vabljenim, pa prosim, da se za magnetogram predstavite z imenom
               in priimkom ter navedete institucijo, iz katere prihajate. Mislim, da se je gospod
               Posedi javil k besedi. Izvolite.</p>
            </sp>
            <sp who="SDT7:PosediJanez">

               <speaker>DR. JANEZ POSEDI:</speaker>

               <p>Lepa hvala za besedo, gospod predsedujoči. Spoštovane poslanke, spoštovani
               poslanci!</p>
               <p>Kot je že naša državna sekretarka povedala, tudi mi pozdravljamo, da je tako pomembna
               tema prišla v Državni zbor, tudi na Odbor za kmetijstvo. Slovenija je v preteklih
               desetletjih veliko napora vlagala v vprašanja, povezana z odpornostjo bakterij, pa
               tudi drugih povzročiteljev bolezni. Naj ob tem omenim, da antibiotiki so samo ena
               skupina od antiinfektivov, torej zdravil proti okužbam, imamo še zdravila proti
               virusom, imamo zdravila proti zajedavcem. Problematika je tam nekoliko drugačna,
               ampak vprašanje, ki se fokusira oziroma ki se izostruje kot svetovni problem, v tem
               trenutku predvsem z vidika zdravja ljudi, je dejansko odpornost bakterij na
               antibiotike. Kot rečeno, v preteklih desetletjih - nazadnje sem se pogovarjal pred
               štirinajstimi dnevi s predsednikom Veterinarske zbornice – so v Sloveniji začeli s
               prosvetljevanjem, izobraževanjem veterinarjev na to temo. Tudi profesorji na
               univerzi, vsaj v času, ko sem jaz študiral, kar je že tudi nekaj desetletij nazaj, so
               temu posvečali ustrezno pozornost.  In mislim, da je to odraz v tem, kako pri nas dejansko z
               antibiotiki ravnamo in kako visoka stopnja varovanja zdravja živali in ljudi izvira
               iz tega. To ne pomeni, da ne obstaja potreba po sredstvih za raziskovanje in razvoj
               na tem področju, to je eden od ukrepov, ki jih tudi propagira Svetovna zdravstvena
               organizacija, vse evropske institucije, vendar je to nekoliko drugačna tema.</p>
               <p>Če smem z vidika nadzora, kako vemo, kaj uporabljamo, kako vemo, kakšna je poraba,
               kako vemo, v katero smer se pri nas stvari razvijajo. Kot je državna sekretarka
               omenila, v marcu smo imeli posebno misijo evropske veterinarske inšpekcije, ki je
               prišla v Slovenijo pogledat, kakšne prakse imamo na tem področju. In izpostavili so
               dve, ki nas nekako izrazito postavljata v položaj, na podlagi katerega lahko
               zaključimo ali potrdimo svoje rezultate. Prva je javna veterinarska mreža, to je
               mreža koncesionarjev. V Sloveniji je zdravljenje živali, ki so namenjene proizvodnji
               hrane, v domeni države, gre za javno službo, ki je na koncesijo, torej, veterinarji
               ali pa veterinarske organizacije, ki nimajo koncesije, ne smejo zdraviti kužnih
               bolezni v Sloveniji. To vključuje precejšen paket garancij, predvsem pa zagotavlja
               neko strokovnost, ker pogoji za pridobivanje teh koncesij so relativno strogi tudi v
               evropskem merilu, kar velja za ambulante, in boste večkrat tudi slišali veterinarske
               organizacije, da se nad bariero, ki jo morajo prestopiti zato, da smejo opravljati
               javno službo, včasih tudi malo pritožujejo, še posebej, ko je gospodarska kriza.
               Drugi del, ki je tudi bil pomembno izpostavljen, pa je ta pregled rej v Sloveniji, ki
               je neke vrste unikum, mi smo ga pred leti vpeljali. To pomeni, da pogledamo letno med
               15 in 20 tisoč rej s strani koncesionarjev, kjer pridejo v hleve, si pogledajo,
               kakšna je situacija tam, opravijo nek popis in ob tem tudi pregledajo dnevnik
               veterinarskih posegov. In če pride tam do nekih odstopanj, ki so normalna, torej, da
               ni nič vpisanega, da se nič ne dogaja, samo stanje v reji pa ne odraža tega, se
               seveda aktivirajo tudi uradni veterinarji in potem se začne izvajati nek poostren
               nadzor oziroma se ugotavlja, zakaj tam ni nekih dogodkov, ki bi bili normalni ali pa
               predvidljivi.</p>
               <p>Glede količine porabe antibiotikov. Mi vseskozi govorimo o smotrni uporabi ali porabi
               protimikrobnih sredstev, iz preprostega razloga, ker je uporaba antibiotikov vsaj v
               Slovenji odvisna od zdravstvenega stanja živali. To pa je seveda podvrženo tako
               pogojem reje kot včasih tudi nekim naravnim nihanjem v kakovosti krme, ki se jo da
               zagotavljati, torej je neposredno povezano z odpornostjo živali. In pričakovati je,
               da se bomo verjetno gibali nekje znotraj te številke, ki je bila res izjemno nizka,
               in tam mogoče do 50 miligramov. Ampak, kot rečeno, to je odvisno dejansko od tega,
               kako niha. To vidimo tudi pri ljudeh, ko pride neka epidemija gripe, takrat pač se
               povečano pojavljajo tudi vzporedne okužbe z bakterijami in takrat se tudi poveča
               lahko uporaba antibiotikov. In podobno je pri živalih. Torej, če pride do neke
               neugodne epidemiološke situacije, se zna tudi v tem delu mogoče nekoliko odmakniti,
               ampak ne bistveno.</p>
               <p>Na upravi tudi veliko pozornosti posvečamo izrednim nadzorom. Torej, kot omenjeno,
               pri pregledih rej se včasih tudi kaj najde in takrat ugotavljamo tudi, ali res ni
               bilo uporabljenih antibiotikov, ali so iz nekih nelegalnih virov. In v primeru, ko
               ugotovimo, da je prišlo do uporabe antibiotikov mimo sistema, je letno tam med 3 in
               15, odvisno od leta, to je za zadnjih nekaj let podatek, tako da to niha. Nikakor si
               ne domišljamo, da v tem delu je vse stoodstotno, da ni nobenih drugih možnih poti, da
               pridejo antibiotiki, ampak, kot rečeno, glede na to, da smo zelo izrazito prisotni v
               rejah, je naša ocena, da tega ne more biti veliko in da tisto, kar se pojavlja
               sistemskega, sproti vedno odpravljamo. V preteklosti je bilo tudi veliko govora o
               nelegalnem uvozu zdravil iz Madžarske. To se je po vstopu Hrvaške nekoliko zmanjšalo,
               danes se govori o Hrvaški. Kolegi iz teh držav tudi včasih pravijo, da dobijo njihovi
               rejci pa pri nas, tako da je tu vprašanje, kako in kaj. Dejstvo je, da mi z našimi
                   nadzori skozi vse te
               sisteme dejansko tiste posameznike, ker v nekem večjem stilu se to ne dogaja tudi
               tukaj in tam najdemo.</p>
               <p>Če zaključim tema odpornosti bakterij proti antibiotikom je res top tema svetovna,
               gre za izjemno zahtevno materijo z vidika epidemiologije torej prenosa povzročiteljev
               tako znotraj sistemov o živinoreje tako možnosti prenosa teh bakterij na ljudi,
               podatki za enkrat tisto, ki so na razpolago ne kažejo o neki veliki povezanosti
               problematike, ki jo srečamo v reji in problematike, ki jo imamo pri ljudeh. Zelo,
               zelo malo paralel je, obstaja pa velika nevarnost ali pa potencial, da se nekaj
               dogaja in, da poudarim govorimo o tem kakšen potencial je na svetu. Evropa je ena
               redkih območij kjer se to sploh spremlja, če ste pogledali podatke, ki so bili glede
               porabe antibiotikov v evropski skupnosti na razpolago gredo te od nekaj 10 do nekaj
               100, če damo to v kontekst ena tableta, ki jo človek vzame uspela ali pa
               kakršnegakoli drugega zdravila presega te količine, ki so tiste najvišje, ki so
               navedene pod povprečno uporabo tako, da v tem delu ne vidimo neke nevarnosti tudi pri
               tistih, ki imajo nekoliko višjo porabo predvsem pa naj bom jasen v živilih živalskega
               izvora antibiotikov ne sme biti. Cel sistem je nastavljen tako, da ob legalni
               uporabi, ob uporabi v skladu z navodili proizvajalca v živilo v končni fazi nekih
               tveganj ne sme biti antibiotiki več niso prisotni v živilih in številke, ki se
               pojavljajo uporabe so številke, ki govorijo o tem koliko antibiotikov je bilo v času
               reje teh živali uporabljeno ne pa, da so ti prisotni v živilih. Tako, da s tega
               vidika res ne moremo dovoljkrat poudariti, da ne izvira nobena tveganja, tveganja, ki
               izvirajo iz uporabe antibiotikov so splošna epidemiološka tveganja in tukaj dejansko
               ocenjujemo, da s tem kar počnemo v Sloveniji ta prenos iz živali na ljudi dejansko
               zelo, zelo omejujemo in z vidika ne vem je bilo je omenjeno proizvodi ali pa živila
               proizvedena iz uvoženih surovin, da bi lahko predstavljala potencial tudi tukaj po
               naši oceni nekih resnih groženj ni mogoče zaznavati, ker antibiotikov ni prisotnih,
               živila živalskega izvora pa je potrebno vedno obravnavati tako, da se jih termično
               obdeluje. Torej uživanje surovih živil živalskega izvora ob tem naj mogoče tudi
               povem, da bakterije odporne na antibiotike najdemo tudi v živilih rastlinskega
               izvora, tudi tam jih najdemo, ker so v okolju tako, da s tega vidika ne predstavlja
               živilo živalskega izvora bistveno večjega tveganja od živila rastlinskega izvora in v
               kolikor želimo uživati surova živila, ker obstaja praksa v nekaterih državah ali pa
               pri posameznih vrstah je potrebno imeti posebne stvari, ni vsako živilo namenjeno
               uživanju v surovem stanju in vedno, ko ravnamo z živili je treba tudi paziti na
               osnovno higieno ampak to so tiste splošne stvari in v tem delu rezistentne bakterije
               ne predstavljajo drugačne problematike kot siceršnje bakterije, ki jih najdemo na
               živilih torej ob ustrezni higieni tudi te nebi smela predstavljati nekih večjih
               tveganj, toliko z moje strani za začetek. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Najlepša hvala.</p>
               <p>Naslednji se je javil k besedi, gospod Zupančič, kmetijsko gozdarska zbornica.</p>
            </sp>
            <sp who="SDT7:ZupančičCvetko">

               <speaker>CVETO ZUPANČIČ:</speaker>

               <p>Hvala lepa, predsednik za besedo. Lep pozdrav poslankam, poslancem, ostalim zbranim
               gostom.</p>
               <p>Bom zelo kratek kajti se mi zdi, da je bilo že v uvodu zelo podrobno opisan problem
               ali pa ne problem, se pravi gremo na en drugi del kot smo ga obravnavali takrat, ko
               smo imeli problem s čebelami in pa medom. Se pravi gre za del kjer naj bi bila
               Slovenija se pravi korak naprej ali pa celo nekako vodilna v evropskem delu, če
               govorimo o državah članic Evropske unije. Seveda to je pohvalno, da seveda se pri nam
               uporablja najmanj antibiotikov v, se pravi v prireji. Moram reči, da bi lahko še ta
               del se nekako izpopolnil še več dosegli, če bi mogoče malo več vlagali  v preventivo, se pravi, da bi
               nekaj sredstev več dali na tem delu, da bi se odpravilo prej določene bolezni, potem
               antibiotike kot take ne bi bilo potrebno uporabljati. Se pravi, opaža se predvsem, da
               je v EU predvsem države, ki imajo največ potrjenih statusov prostih bolezni so hirati
               v samem vrhu porabe antibiotikov, ja, majhne porabe. Veljalo bi na tem še nekaj
               dodati. Drugače pa vsekakor podpiram sklepe, ki so bili predlagani in pa jaz
               verjamem, da je to en poziv tudi k temu, kot je bilo že rečeno, da se še bolj nadzira
               uvoz mesa, mesnih izdelkov, se pravi živil tudi iz EU in en poziv lahko damo s te
               strani tudi temu, kar mislim, da je prav, da se v prvi vrsti naj le uživa, kupuje
               domača, doma pridelana hrana, ki je še enkrat potrditev, da je ta kvalitetna, dobra
               zdrava. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Gospod Medved.</p>
            </sp>
            <sp who="SDT7:MedvedAnton">

               <speaker>ANTON MEDVED:</speaker>

               <p>Hvala lepa<gap n="…"/> <stage>/ ni vključen/</stage> in živilskih proizvodov smo podvrženi številnim kontrolam
               v vseh fazah proizvodnje. Že pri proizvodnji krme smo podvrženi kontrolam gnojenja in
               strogim kontrolam porabe fitofarmacevtskih sredstev. Na podlagi vseh kontrol in
               lastne proizvodnje je doma pridelana krma za živali visoke kvalitete in neoporečna.
               Glede zaostankov nedovoljenih substanc, saj je varstvo rastlin lahko uporabljamo samo
               kvalitetne registrirane proizvode. Mineralno<stage>(?)</stage> vitaminski in drugi dodatki, ki jih
               kupujemo od registriranih proizvajalcev za popoln krmni obrok so podvrženi strogim
               kontrolam in preko certifikatov, ki jih dobimo ob nakupu so vse kupljene komponente
               visokih standardov. Na podlagi zgoraj omenjenega lahko trdimo, da prehranjujemo naše
               živali kvalitetno in brez nedovoljenih komponent v prehrani. Za zdravje živali ob nas
               rejcih skrbijo veterinarji, ki so zaposleni v veterinarskih ambulantah, ki imajo
               dovoljenja pristojnih organov za opravljanje dejavnosti. Veterinarji imajo za
               opravljanje veterinarske dejavnosti licence. Za veljavnost licence se morajo dodatno
               izobraževati in izbirati točke za ohranitev veljavnost licence. Izobraževanje
               veterinarske stroke so pa tudi nujno potrebna, da se v hleve prinese najnovejša
               znanja, ki kmetu svetujejo v najnovejšim potrebam. Ob sumu na bolezen pri naših
               živalih rejci pokličemo veterinarja. Veterinar na podlagi anamneze in kliničnega
               pregleda postavi diagnozo in na podlagi diagnoze tudi terapijo. Vsak poseg na živali
               se zapiše v dnevnik veterinarskih posegov na gospodarstvo. V dnevnik veterinarskih
               pregledov se zapišejo podatki o oboleli živali. Diagnoza, terapija, vsa zdravila in
               količina zdravila in karenčno obdobje za proizvoda jajca, mleko, organe živali in
               meso živali. V hlevsko knjigo pa tudi rejci vpisujemo nadaljevanje terapije po
               predhodni postavitvi diagnoze s strani veterinarja, tako da je vsaka uporaba zdravila
               na živali zapisana in evidentirana. Vsako gospodarstvo, ki oddaja proizvode na trg,
               ki je podvrženo rednim veterinarskim pregledom, ki jih izvajajo veterinarske
               ambulante s koncesijo. Rejci, ki oddajajo mleko se vsakemu odvozu vzame vzorec mleka
               za zagotavljanje kvalitete in nedovoljene substance. Vsaka žival v klavnico spremlja
               tudi izjava lastnika, da živel v zadnjem obdobju ni bila zdravljena in ni v karenčnem
               obdobju. Vsaka žival, ki gre v zakol je v klavnici pregledana pred klanjem in na
               linije klanja. V klavnici se opravlja tudi vzorčenje mesa in organov za vsebnost
               nedovoljenih substanc. Rejce naključno obiščejo inšpektorji in vzamejo vzorce krvi,
               urina, krme na vsebnost nedovoljenih substanc. Glede na zgoraj omenjeno lahko
               zagotovo trdimo, da so slovenski proizvodi neoporečni in kvalitetni, saj so
               nadzorovane vse faze proizvodnje od vil do vilic. Tega pa za živila, ki pridejo iz
               drugih držav ni možno zagotoviti in kontrolirati. Tako smatramo v sindikatu kmetov.
               Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo od vabljenih? Če ne<gap n="…"/> Gospod Podpečan.</p>
            </sp>
            <sp who="SDT7:PodpečanOžbalt">

               <speaker>OŽBALT PODPEČAN:</speaker>

               <p>Hvala lepa. Veterinarska zbornica Slovenije. Hvala za besedo, gospod predsedujoči.
               Spoštovane poslanke in poslanci, vsi sodelujoči. Lep pozdrav. Jaz se v glavnem lahko
               pridružujem mnenju vseh 
               naših, mojih predhodnikov. Imamo dober sistem nadzora nad porabo zdravil, imamo tudi
               dober sistem nadzora nad boleznimi, predvsem boleznimi, ki prizadenejo živali in zdaj
               v tem primeru govorimo o živalih, ki so namenjene prehrani ljudi. Mogoče bi omenil
               samo eno stvar, kar se tiče resistentnih bakterij in veterinarske medicine. Po naših
               informacijah lahko govorimo o resistentnih bakterijah, predvsem tistih, ki so zdaj v
               Evropi najbolj na udaru in to so MRSA in pa ESBL bakterije. V Sloveniji jih imamo,
               vendar jih genotipiziramo in lahko zelo lepo ugotavljamo njihovo poreklo. Veste vse
               te bakterije imajo svoj prstni odtis in za njih zelo dobro vemo od kod izvira in
               zaenkrat lahko trdimo, da v Sloveniji, vsaj po naših podatkih še nismo vzgojili
               svojih MRSA bakterij, ki bi izvirale iz živalskih vrst, kot so recimo govedo ali pa
               prašiči tisti, ki jih najdemo tako imenoval LA MRSA, to je livestock associated MRSA,
               smo jih v bistvu uvozili. Uvažamo jih na različne načine, bodisi preko živih živali –
               govorimo o tako imenovani kolonizaciji ali pa z mesom, govorimo o tako imenovani
               kontaminaciji. Podobno velja za ESBL, predvsem v recimo perutninski proizvodnji.
               Tako, da problem je velik, vendar želim jasno povedati, da strokovne službe v
               republiki Sloveniji, stroka s svojim načinom delovanja pač ni prispevala k temu, da
               so te bakterije pri nas. Imamo dober sistem nadzora antibiotikov, porabe antibiotikov
               in dober sistem nadzora zdravljenja živali. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo od vabljenih gostov? Če ne, bi dal besedo članom odbora. Najprej
               se je k besedi javila kolegica Violeta Tomić.</p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Ja hvala za besedo. Spoštovana predstavnica ministrstva in vsi ostali vabljeni,
               kolegice in kolegi. No, prišel je dan, ko se popolnoma strinjam z predlagatelji in
               podpiram vse njihove predlagane sklepe. Zelo sem vesela, da je danes sklicana ta seja
               odbora. Sicer predlagatelji v sklicu ugotavljajo, da je poraba antibiotikov pri nas
               krepko pod povprečjem Evropske unije in pod uporabo v sosednjih državah. To se sliši
               zelo dobro, če je temu res tako. Dobro vemo, da se veliko antibiotikov in drugih
               sredstev kupuje tudi izven naših meja in samo upam lahko, da je realna številka čim
               nižja, če že ni takšna, kot se tukaj navaja. No, ampak ne glede na to, da pravijo, da
               so pri nas najnižja poraba daleč naokoli je ta tema za nas vseeno relevantna, zaradi
               tega, kar smo prej omenjali – uvoza in predelave. Mislim, da so opozorila Svetovne
               zdravstvene organizacije zelo jasna. Porabo antibiotikov je definitivno treba
               zmanjšati. Bakterije so postale vse bolj odporne na antibiotike, pojavljajo se tako
               imenovane superbakterije, ki jim antibiotiki več ne pridejo do živega in kot je
               predlagatelj sam navedel, kmalu bomo v situaciji, ko bo tako, kot da antibiotikov še
               ne bi izumili. Glede na to, da se večina antibiotikov uporabi pri krmljenju živali,
               da kot preventivo za spodbujanje prirasta mesa je jasno, da je treba začeti to bolj
               kontrolirati in zmanjševati. Evropska unija je tukaj en korak pred Združenimi
               državami Amerike in večino drugih držav, ker že imamo prepovedano uporabo
               antibiotikov za povečanje prirasta mesa. Na tem mestu pa bi spet rada opozorila na
               poenotenje proizvodnih standardov v kmetijstvu in prehrani, ki naj bi se nam obetalo
               pri podpisu prostotrgovinskih sporazumov. TTIP je pri nas najbolj aktualen, tako kot
               TISA in CETA. Tukaj Slovenija in Evropska unija nikakor ne moreta ničesar pridobiti,
               izgubi pa lahko zelo veliko. In zato, bi še enkrat poudarila, da je ta pogajanja
               treba nujno ustaviti. Če pa bodo slučajno ti sporazumi sprejeti, ker žal ni vse
               odvisno samo od nas, pa je treba njihovo veljavnost vezati na ratifikacijo vseh
                   nacionalnih
               parlamentov držav članic EU, kajti ti sporazumi bodo posledično imeli zelo močne
               vplive na vsa nacionalna gospodarstva. Predvsem pa, če se vrnem na temo, ki jo zdaj
               obravnavamo, bo imelo velik, ogromen vpliv na to, kaj bomo jedli. O tem smo že
               večkrat govorili in načeloma se tudi ta odbor strinja s tem, da na področju varne
               hrane Evropska unija nikakor ne sme popuščati ameriškim pritiskom po poenotenju
               standardov, ampak vseeno je bolje, da večkrat opozorimo na to, da se le ne bi
               pozabilo, ker je zelo, zelo pomembno. Skušali smo že izvzeti kmetijstvo iz predmeta
               pogajanj, ampak Amerika vztraja pri tem in tudi vemo, zakaj.</p>
               <p>Naj se vrnem na preventivno uporabo antibiotikov pri vzreji živali. Ta se, žal, tudi
               pri nas prevečkrat izrablja. Po mojem mnenju je zelo problematično že samo dejstvo,
               da je žival treba preventivno krmiti z antibiotiki. To kaže na to, v kakšnih groznih
               razmerah te živali živijo. Vsaka industrijska proizvodnja teži k nižanju stroškov in
               k maksimizaciji dobička. Stroški se pa nižajo tako, da so prostori za vzrejo živali
               čim manjši, dobički pa se maksimizirajo tako, da se na čim manjših prostorih vzreja
               čim večje število živali. Očitno je ceneje nakupovati antibiotike in krmiti živali
               preventivno z antibiotiki, kakor razširiti živalim hleve, kjer bi imele več prostora
               in boljše pogoje. Žal tudi sama opažam, da se pri nas na veliko opušča prosta reja in
               se vse bolj izvaja hlevska reja. Ko se vozimo po Sloveniji, vidimo ogromno hlevov,
               poleg katerih so čudoviti pašniki, čudoviti travniki, vendar živali ponavadi ne
               vidijo sonca, krava ne sreča bika, sreča samo veterinarja, tam je privezana<gap n="…"/> <stage>/ smeh v
               dvorani/</stage> Tako mi je povedal nek kmet in je zelo zanimivo, glejte. Skratka, prvi ukrep
               uporabe antibiotikov je nedvomno izboljšanje pogojev vzreje teh živali. Me veseli, da
               vas spravim vsake toliko malo v dobro voljo, da ne bi čisto pozabili, kaj je bil moj
               osnovni namen in poklic. Dobra volja je najboljša. No, skratka, vsi ti ukrepi bi
               mogoče imeli kakšen vpliv na obseg proizvodnje mesa, vendar menim, da vendarle ne
               smemo biti preveč egoistični in vztrajati pri brezmejnih zalogah cenenega mesa.
               Včasih, vemo, da so bili mesarji, majhni mesarji, ki so tudi izumrli, ki so imeli
               toliko mesa, kolikor so ga dnevno prodali. Danes je v megamarketih pomembno, da se
               vidijo ogromne količine, da je to vse lepo osvetljeno, da je očem vabljivo, in potem
               se veliko tega mesa zavrže. Na žalost, mnoge od teh živali, ki so vzrejene, da bi
               imele čim večji prirast, umrejo brez smisla, kajti njihovo meso je potem zavrženo.
               Pred kakšnimi desetimi leti, ko se je začelo govoriti o podnebnih spremembah, je
               nekdo rekel, da je to pa zato, ker Kitajci, ker vemo, da so številni, hočejo vsak dan
               jesti meso. Mislim, zelo plemenito je, če je človek vegetarijanec ali vegan, vendar
               nismo vsi enaki in vsak človek ima pravico jesti to, kar si želi. Vendar je dobro
               začeti razmišljati o tem, koliko mesa lahko pojemo, da naše povpraševanje ne narekuje
               proizvodnje, ki ni več trajnostna. In mislim, da bomo morali v prihodnje razmišljati
               o znižanju porabe mesa tudi pri nas. Na eni strani imamo opozorila Svetovne
               zdravstvene organizacije, da je pretirano uživanje rdečega mesa zdravju škodljivo, na
               drugi strani imamo podatke o terminatorskih bakterijah, na tretji pa spet podatke o
               pretiranem obremenjevanju okolja s strani živinoreje. In potem se nam zgodijo tudi
               epidemije, ki smo jim bili priče, pa parkljevka, pa bolezen norih krav, pa ptičja
               gripa. Kajti vedno, kadar se v naravi ravnovesje poruši, nam narava udari nazaj. Po
               ocenah poročila Svetovne  organizacije za hrano in kmetijstvo, ki je bilo
               objavljeno leta 2013, je živinoreja prispevala kar 14 % vseh izpustov toplogrednih
               plinov, od tega kar dve tretjini vzreja goveda za pridelavo mleka in mesa. In še
               vedno je pri nas nekako standard, da se za zajtrk je salama, za kosilo zrezek, za
               večerjo pa hrenovke. In tudi če pogledamo prehrano po vrtcih in šolah, je skoraj vsak
               dan na jedilniku meso. Ministrstvo je imelo pred nekaj leti celo reklamno kampanjo
               <q>"Meso, tehtna odločitev"</q>, s katero naj bi se potrošnike informiralo o vzpostavljanju
               sistema sledljivosti in označevanja mesa ter o pomembnosti uživanja raznovrstne
               prehrane. Mogoče je bila kampanja slabo ali dobro zastavljena, o tem ne bom sodila,
               ampak jaz sem jo dojela kot spodbujanje k še večjemu uživanju mesa. Sicer je takšna
               poteza morda logična z vidika spodbujanja domačega kmetijstva in mesno-predelovalne
               industrije, vendar pa menim, da z vidika varovanja zdravja in okolja državi ni ravno
               treba spodbujati še večje porabe mesa, že tako ga verjetno pojemo preveč. Bilo bi
               mogoče modro, da ministrstvo zagotovi takšne odnose in prakse znotraj nacionalne
               prehranske verige, da ne bomo izvažali živih živali in uvažali mesnih izdelkov, ampak
               da se bo nekako čim več celotne prehranske verige odvilo znotraj naše države. Pri
               samooskrbi z mesom smo, za razliko od kmetijstva na splošno, in zelenjave, tu smo več
               kot 100 % samozadostni, izjema je le prašičje meso. Vendar pa menim, da imamo tudi tu
               toliko manevrskega prostora, da lahko postavimo nadstandarde, kar se tiče pridelave
               mesa, kar bi verjetno prispevalo k manjši porabi antibiotikov v živalski industriji.
               Seveda je treba tudi zaščiti domače proizvajalce pred konkurenco okoliških držav, ki
               že zdaj očitno uporabljajo kar precej več antibiotikov kot mi, in z uvozom le-teh
               potem dobimo tudi mi to na mizo.</p>
               <p>Skratka, naj zaključim. Čeprav je uporaba antibiotikov pri nas relativno nizka in
               čeprav se tudi na evropski ravni premikajo stvari v smeri zmanjšanja porabe
               antibiotikov za preventivo pri vzreji živali, menim, da ni razloga, da se ne bi
               pogovarjali o tem in vendar imeli čim strožje standarde. Zato, kot sem rekla, bom z
               veseljem podprla vse predlagane sklepe. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Lah. Pripravi naj se kolegica Dimic.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo.</p>
               <p>Lep pozdrav tudi ministru!</p>
               <p>Mislim, da je današnja točka zelo pomembna. Kot smo slišali stroko, ni pri nas nobene
               bojazni, smo med državami, ki najmanj uporabljajo antibiotike in smo lahko, bi rekel,
               brez skrbi. Po drugi strani smo bili pa od gospoda Posedija opozorjeni, da mora biti
               vse meso termično obdelano, da je potem varno, da moramo biti toliko previdni. Jaz pa
               mislim, da ni ravno tako, da bi bili lahko brez skrbi, kar se tiče uporabe
               antibiotikov oziroma zdravil. Če pogledamo, kako je pri čebelarjih, je statistika
               samo tisto, kar se uradno kupi pri Veterinarskem inštitutu, samo 22 % veterinarjev je
               kupilo ne zdravila, preparate, kolikor jaz vem, za parazite, ampak mi to imenujemo
               zdravila. V sosednjih državah se lahko v prosti prodaji to kupi. Potem je ta
               statistika lažna, če gre tudi v ostali živinoreji za podobne primere. Mislim, da so
               cene v sosednjih državah tudi raznoraznih tako imenovanih zdravil, ki se lahko v
               prosti prodaji kupijo, toliko cenejše, kot so fitofarmacevtska sredstva,  ki so tudi do štirikrat
               cenejša kot pri nas, in potem naši kmetje se verjetno poslužujejo tudi take nabave v
               tujini. Tudi sam sem slišal, da je strošek prvega obiska veterinarja okrog 50 evrov
               in nadalje še ne vem koliko. In če zdaj primerjamo cene, malo sem poizvedoval pri
               govedorejcih, se jih je kar nekaj letos odločilo, da bodo prekinili s prirejo
               govejega mesa, ker se enostavno ne splača več. In med nepredvidene stroške sodijo
               tudi veterinarske usluge. Večina uvoženih telet za rejo, nadaljnjo rejo, bikcev, že
               tam 250 kilogramov težkih, večino je uvoza in to iz sosednjih držav. In kmetje
               jamrajo, da si s tem uvozom nakopljejo tudi veliko bolezni in celo okužijo tiste
               domače, iz domače reje, ki jih praktično skoraj več ni. K temu je pa tudi država
               pripomogla, ker smo ukinili subvencije za krave dojilje, in kar je še teh bikcev, so
               iz uvoza in približno 250-kilogramski stane 900 evrov. In ko ga ima kmet 15 mesecev v
               reji, dobi zanj 1.300 evrov, razlika je 400 evrov. Če bi samo stanarino zaračunaval,
               bi bilo več, kot pa dobi razlike zanj. Po novem tudi ni več subvencij na prirejo,
               pravijo, da jih ne bo, no. Nikakor se ne splača, ni nobene računice, brez
               posredovanja veterinarja. Tisti, ki imajo pa večje hleve, že farme, ko seštejejo te
               stroške, so pa ti enormni. In jaz sem slišal, prišlo mi je na ušesa, da jih je kar
               veliko, ki so sami zdravniki, brez veterinarjev, in pride bistveno cenejše, tako
               verjetno kot čebelarji. Ne vem, to je verjetno težko dokazati, če se na mesu potem to
               ne pozna, če nihče tudi ne ugotavlja tega, raziskuje. Tako sem jaz pač skeptičen, kar
               se tega tiče, te statistike, ker se ljudje pač znajdejo, ker se morajo, če hočejo
               preživeti. Po statistiki oziroma tule smo dobili eno poročilo gospoda Kuharja, kjer
               pravi, da pri nas uvozimo 12 šleperjev na dan mesa in mesnih izdelkov. Ali kdo
               kontrolira, kaj je v teh šleperjih? Po mojem je to težko kontrolirati. Ali so ti
               mesni izdelki oziroma ali je bila živina deležna raznih rastnih hormonov,
               antibiotikov, ali je bilo to zunaj preverjeno ali ni, ali pri nas kdo preverja.
               Mogoče, če bi se to preverilo pa dalo v javnost, bi tudi pomagalo, da bi se
               potrošniki bolj odločali za doma prirejeno, za domačo hrano, da bi naredili kakšno
               uslugo. Ne tako kot z medom, tam je bilo kontra, kontra učinek, to je brez zveze,
               škodljivo za naše čebelarje. Tako jaz nisem prepričan, ker je prost uvoz tudi mesa
               pri nas, saj tudi ti kraški pršuti baje niso iz naših prašičev, da sploh nič ni
               našega, da je vse iz tujine, ampak imamo potem slovenske izdelke. Tudi tukaj, ko pogledam to
               statistiko koliko mi izvozimo mesnih izdelkov, jaz upam, da so to res izdelki, ker
               surovina naša ni, ampak so samo izdelki, surovina ne more biti naša, ker imamo majhno
               samooskrbo, pri govejem mesu pa verjetno boljši izvozimo in potem slabo kupujemo za
               naše potrošnike, pri prašičereji imamo pa tako in tako tako nizko samooskrbo, da je
               nujno uvoziti gro tega svinjskega mesa. Jaz se sprašujem tako kot so zdaj farme naj
               si bo goveja ali pa prašičja farma, ko so prašiči na tako majhnem prostoru krmljeni z
               razno raznimi dodatki, da mora priti do bolezni in da so nujni antibiotiki ali
               preventivno ali kurativno potem in vprašanje je verjetno na mestu, da se slej ko prej
               pride do rezistentnosti in se potem tudi dolgoročno to prenese na potrošnike na
               uživalce tega mesa in da je kontrola kakršna je ne more biti 100 % oziroma
               zadovoljiva. Mislim, da imamo priliko, če bi malo bolj preverjala to stroka kaj se
               uvozimo. Jaz samo vem, da mi industrijsko suho meso ne paše, ga ne morem jesti. Če
               solato kupite na tržnici in daste konju, pa jo ne je ali pa koza jo ne je, ne vem,
               težko je vprašati zakaj, ampak ne je. Verjetno ni najbolj zdravo, če ne je. Tako, da
               s tem bi pa naredili tudi korist našim proizvajalcem, če bi ugotovili ali pa
               določili, da je to uvoženo meso res slabe kvalitete in kakšne so možne posledice, pa
               bi bolj do izraza prišla naša butik proizvodnja na majhni kmetiji, ekološko predelana
               hrana, tudi kupci, potrošniki bi bili pripravljeni bistveno več plačati za kvalitetno
               meso, če bi vedeli kakšna je razlika v kvaliteti, tako kot recimo pitna voda, vsi
               vemo, da je pitna voda, ampak voda je tako različna, ki jo imamo v pipah kot je
               namizno vino ali pa vrhunsko vino. Imamo pripravljeno vodo za pitje, pa imamo
               mineralno vodo, izvirsko vodo, ki je bistveno, bistveno boljša in tudi cenovno bi
               morala biti parkrat višja cena. Imamo v Avstriji, tukaj so nam parlamentarci povedali
               avstrijski, ekološko predelano mleko odkupujejo po 58 centov, konvencionalno pa je
               enaka cena kot pri nas, pol nižja. Pri nas pa gre tudi tisto hribovsko mleko, ki se
               pasejo, pod isto ceno v proizvod. Ne znamo verjetno ceniti tega. Zdaj prihaja seneno
               meso, seneno mleko, ali bo to šlo pod isto ceno ali ne bo šlo ali se bo ločevalo.
               Imamo sire po 20 evrov, ki dišijo, pa imamo sire po 5 evrov, ki so kot radirke, sploh
               nič ne diši. Ali se kdo ukvarja s tem ali vsak posameznik, potrošnik mora to
               ugotoviti kaj je dobro? Nimamo inštitucije, ki bo rekla to je zadostno, to je dobro,
               to je odlično, to je vrhunsko. Jaz se bolj na vino spoznam kakšne kvalitete, pa imamo
               vodo, verjetno imamo pa tudi meso take kvalitete, vsaj tisto ekološko, ki ga sam
               kupujem, ni primerljivo s tistim kar kupim v mesnici, pa tudi to naj bi bilo, ne vem
                   pridelano ne ravno
               ekološko ampak v integrirani predelavi kako že rečeno. Tako, da bi bilo, bi bil čas,
               da se analize naredijo pa, da se rezultati dajo ven v javnost, če se dajo analizo
               narediti, če se pa ne dajo potem bodimo pa tiho. Pa naj vsak sam zaupa svojem tistim
               od katerega kupuje hrano. Jaz vem, da cenene hrane ne bom kupoval kar sam doma ne
               pridelam kupim od tistega, ki mu zaupam, da je zdravo in to mislim, da bi morali
               poudarjat na veliko pa bi tudi dosti pomagali slovenskem kmetijstvu sploh na tistih
               območjih z omejenimi dejavniki kmetovanje jo imamo skoraj malo bo v 100 % površini v
               Sloveniji in, da se zaveda, da kmetje ne bogatijo, da niso kapitalisti, če imajo
               velike traktorje ampak, da se borijo za preživetje in nam praktično ohranjajo
               kulturno krajino, obdelujejo našo kmetijsko zemljo, ki jo imamo sedaj že pol manj kot
               smo imeli pred 100 leti. In vsi se moramo potruditi, da bodo ti predvsem mladi kmetje
               imeli interes, ker voljo imajo, če že imajo voljo pa, če je izguba vsako leto potem
               bodo iskali priložnost drugje ali pa bodo šli s trebuhom za kruhom kot so pred 100
               leti v tujini, ker jim drugo ne bo preostalo. Ker, če gledamo kalkulacijo pa pod teh
               odkupnih cenah lahko rečemo, da so tisti, ki se še trudijo neumni ali pa ne znajo
               računati. Včasih so rekli, da ima neumen kmet debel krompir ampak bika pa ne more
               imeti debelega, če je neumen. </p>
               <p>Tako, da se naj ta seja bila sklicana z določenim namenom in, da vsi prisotni vsak na
               svojem področju lahko nekaj doda v prid naši domači predelavi hrane, prireja jih v
               pomoč našemu domačemu kmetu, na vseh področjih. Naši občini je po pred 60, 70 leti,
               ko je 1.000 gospodinjstev pa jih ni bilo letno prodanih 1.000 prašičev, zdaj jih je
               ne vem mogoče kakšnih 10. Enostavno jih ni več, ni več rejcev, ker se ne izplača, da
               bodo redili nazaj jih lahko prisilimo samo na ta način, ne prisilimo ampak
               stimuliramo, da se bodo zavedali, da je ta domače prirejen prašič trikrat, štirikrat,
               petkrat bolj kvaliteten kot tisto meso, ki ga kupi od uvoženega iz drugih držav
               uvoženega mesa ali pa izdelkov iz domačega, domačih prašičev. Zdaj se počasi zopet
               uveljavlja krško-poljski prašič čedalje več in interes je, ker je meso bistveno
               boljše pravijo, da ni več samo količino ampak, da je tudi kvaliteta pomembna in jaz
               apeliram na vse tiste, ki lahko pripomore, da se naše domače kmetijstvo opomore ali
               pa, da obstane in tukaj je kvaliteta zelo, zelo pomembna, ker je čedalje več ljudi,
               ki da na dobro hrano, da verjetno ne drži tisto, da več kot 30 % potrošnikov sploh ne
               gleda na kvaliteto ampak samo pogleda ceno in kupi. Mislim, da to več ne drži, da so
               potrošniki kljub temu, da so tako majhne tiste črke kjer je napisano na samih
               živilih, da pozorno pogledajo kakšna je kvaliteta in od kod to živilo prihaja. Hvala
               lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Naslednji ima besedo kolegica Dimic. Pripravi se Matjaž Nemec.
               </p>
            </sp>
            <sp who="SDT7:DimicIva">

               <speaker>IVA DIMIC (PS NSi):</speaker>

               <p>Hvala lepa. Lep pozdrav vsem. Tudi ministru, vendarle ga imamo med sabo, med
               nami.</p>
               <p>Jaz bi na začetek najprej rada povedala, ker je naslov današnjega sklica pretirana
               uporaba antibiotikov v kmetijstvu pa želim začeti s tem, da jaz slovenskim kmetom
               pridelovalcem močno zaupam, kar je tudi potrdila nenazadnje zveza potrošnikov čeprav
               zveza potrošnikov ni nek merodajni ali pa strokovni svet, ki bi lahko te zadeve
               potrjeval, ker mislim, da tukaj treba ni nek strokovni organ. Mislim, da tukaj kar
               lahko, če kdo govori glede antibiotikov ali bilo česa tukaj mora se oglasiti stroka,
               ki te zadeve in sem prepričana nadzira in jaz še enkrat povem, ker tudi sama vem pod
               kakšnimi kontrolami so slovenski proizvajalci oziroma predelovalci hrane. Tako kot je
               bilo že danes povedano en kup enih knjig se vodi, če je žival obolela, vse se vodi
               vse je s kontrolami nadzorovano in ni v interesu kmeta, da bi karkoli prišlo v stik
               ali s potrošniki tako ali drugače in mislim, da tukaj gre resnično vse moje zaupanje.
               Naj samo povem, da je nadzor tako na nek način mogoče ga niti vsi ne poznamo kako je
               ampak ravno te dni mi je nek kmet govoril, je rekel živino bom dal na pašo, ekološki
               kmet in preden, da živino na paši mora tudi dati vzorce govejega ali pa od živine
               blata, iztrebkov, da se vidi kaj in kako je, se pravi niti ne gredo živali ne gredo
               prosto na pašo, mora biti vse kontrolirano in tudi tukaj bi se karkoli lahko zaznalo.
               Tako, da se mi zdi, da današnja seja me je malo, ko sem prebrala sem rekla pa saj
               vendar je bilo objavljeno, da smo Slovenija ena z najnižjo uporabo antibiotikov v
               celi Evropski uniji pa bomo to zadeve obravnavali ampak ne karkoli jaz želim samo, da
               gredo, da naših potrošnikov danes iz tega Državnega zbora sporočilo ven, da je naša
               lokalna hrana najboljša kar jo premore trenutno vse sosednje evropske države in, da
               je zaupanje v to 100 %. Kako pa kaj pa mislim, da je potrebno pogledati, da tudi iz
               drugega vidika, bilo je danes govora treba povečati samooskrbo na področju, še
               posebno na področju svinjskega mesa, s tem se popolnoma strinjam, vsi vemo kaj je
               potrebno narediti. Govorili smo sicer, da bi bilo potrebno domače proizvajalce
               zaščititi, tukaj imamo prvo osebo v slovenskega kmetijstva, to je naš minister, ki
               verjetno pozna na kakšen način se da slovenskega proizvajalca tudi na področju
               prašičje reje zaščititi in verjetno bo tudi, pričakujem tudi v zvezi s tem kakšno
               izjavo podal ampak se pa sprašujem, če smo vsi kot družba zreli za ta preobrat, ker
               dejstva, ki jih kažejo kako pada število živali, govorim o prašičji reji kako pada
               prirast živali, kakšen je, kakšna je domača poraba in domača prireja mesa se mi zdi,
               da se zadeve iz leta v leto, od leta 2008 nekje mogoče tudi od 7 strmo in kar močno
               padajo. In zaradi tega sem rekla koliko smo zreli, gospa kolegica je prej rekla, da
               treba, da bi bila to neka višja dodana vrednost. Moramo tudi vedeti, da, če gremo v
               neke take ukrepe, ko bomo zaščitili svoje domače proizvode, ko bomo zaščitili vse te
               bom rekla celotno verigo je potem treba tudi na nek način tudi poseči na področje
               plač zato, da bodo lahko ljudje, ki bodo mogoče na nek način priznavali nekoliko
               višjo ceno imeli tudi seveda možnost to tudi kupiti. In to je potem celotna zgodba
               celotne države in celotne politike, da to seveda v državi uredi in mislim, da je
               skrajni čas, da bi se to uredilo, da bi se enostavno na ta način dvignilo samooskrba
               in seveda tudi poraba lokalne ali pa domače hrane v državi. Ne bi si upala trditi, da
               je karkoli narobe bilo ali pa, da je poraba antibiotikov, tukaj piše, da zveza
               potrošnikov predlaga določene ukrepe za preventivo uporabe antibiotikov pri ljudeh.
               Zdaj sicer to gre bolj na področje Odbora za zdravje, zdravstva ampak, da jih mi ne vem
               koliko uživamo. Jaz mislim, da preko nekih prehranjevalnih navad in še enkrat rečem,
               jaz sem prepričana, ker tudi sama prihajam iz živilsko predelovalne industrije, vem
               kakšni so nadzori tudi v živilsko predelovalni industriji in si upam trditi, da tukaj
               delajo vsi tudi Zveza potrošnikov Slovenije izreden nadzor nad vsem kar prihaja na
               naše police in, da tukaj tudi kvalitetno kolikor toliko opozarjajo vse potrošnike ali
               pa tiste, ki določena živila uživajo. Med drugim sem zasledila v samem tekstu tudi
               bolezni živali bi morali preprečevati z dobrimi kmetijskimi praksami. Jaz poznam
               mogoče samo dva, tri primera, ker vem kako je potrebno poskrbeti, da so dobre
               kmetijske prakse ampak včasih pri kravah dojiljah oziroma ane pride do mastitisa.
               Tukaj je ziher dobra kmetijska praksa, ekološka kmetijska, ekološko odziv tudi s
               kislim domačim kisom in tako naprej ampak včasih je potrebno tudi uporaba antibiotika
               tako ravno tudi pri brojlerjih pri piščancih, če kihajo potem ne moreš tam, treba
               tudi indosirati ampak saj so tukaj vendarle karenčne dobe, se pravi, če je krava taka
               tele ne sme tisto mleko piti, ne sme se oddajati mleko v mlekarno. Saj tukaj mislim,
               da imamo mi res dober vzpostavljen mehanizem pa tukaj zdaj ne želim hvaliti niti
               veterino, ker vem, da kmetje bi mi zdaj govorili, da so pa zdravila draga ampak to je
               pa spet drugo področje, ki odpira, ki odpira mogoče kakšen drug sklic seje na to temo
               ampak skratka mislim, da današnje sporočilo mora biti, da imamo Slovenci in domači
               proizvajalci dobro in kakovostno hrano katero moramo uvrstiti v svoje jedilnike vsak
               dan pa naj bo to meso ali pa zelenjava. Toliko za enkrat.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Nemec. Pripravi se kolegica Šergan.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala, predsednik.</p>
               <p>In prav tukaj bom nadaljeval kjer je kolegica Dimic zaključila. Namreč tudi sam
               pozdravljam današnji sklic, gospod predsednik in predlagatelji, ker namreč ni
               pomembno samo kakšno je stanje na današnji dan, pomembno je, da ga bomo takšnega
               ohranjali ali pa celo zboljšali. Zato sam vidim sklic današnjega odbora predvsem v
               luči zavedanja tako kot je, gospa Dimičeva zaključila, da imamo kakovostno hrano
               ampak glede na zunanje vplive na katere lahko ali pa ne moremo in se bomo morali še
               bolj potruditi vplivamo na način, da kakovost tudi ohranimo, ker namreč tako kot je
               že bilo povedano pritiski so precejšnji, multinacionalk, določenih interesov, ko
               govorimo o nekem zaupanju ali pa zavedanju lahko mirnega srce rečemo, da je, da so
               naši bom rekel prijatelji čez Atlantika nekako deležni manj pozornosti oziroma manj
               ozaveščenosti glede tega potem je nekako Evropa tista, ki kot kontinent najverjetneje
               prevladuje na tem področju in znotraj Evrope smo pa tudi mi tisti tako kot kažejo
               tudi analize, ki se zavedamo, da je to ena od bom rekel tistih dobrih, ko govorimo o
               naravi, o hrani, o tistem kar nam narava, da, ki jo moramo na nek način gojiti tudi
               naprej tudi za dobre, ki prihajajo. Predvsem v vidu pobud o prosto trgovinskih in
               naložbenih sporazumih ali pa o zavedanju pomembnosti voda, vode ne samo to, da jo
               imamo ampak kako z njo opravljamo, kako jo zadržujemo kot tudi hrana, hrana, ki na
               nek način je sam temelj zdravja ne samo družbe, naroda, posameznika ampak bom rekel
               predvsem zdravega razuma namreč veliko je bilo storjenega v preteklih letih na
               področju zavedanja kupujmo domače. Jaz imam občutek in, če bom se poigral z
               anekdotami v poznih 90 je moja babica rekla otrok samo, da boste imeli en kos zemlje,
               da boste preživeli, jaz sem babici takrat rekel ne, ne saj to so bila konca 90ih saj
               po svetu obstaja hiper produktivnost hrane, hiper produkcija hrane, danes pa smo
               priča kako so bom rekel predstavniki meščanske družbe tisti, ki skrbijo zato, da
               imajo na njihovem balkonu ali pa okenskih policah mogoče samo en ščepec bom rekel
               tistega kar lahko potem vnesemo v hrano.  Zakaj to omenjam? Predvsem zato, ker se krepi odnos,
               odnos do hrane, ki je zagotovo v neki perspektivi iz vidika Slovenije lahko še
               dodatno bogastvo, ki krepi tudi turizem potem od gospodarskih panog, ker namreč, ko
               se ljudje, ko tujci prihajajo v Slovenijo, ne samo, da smo obdani s prekrasno naravo,
               ampak tudi hrana je tista, ki jo položimo na krožnik in je nek odraz nas samih. Zato
               na nek način iz današnje razprave lahko ugotavlja, ne samo, da stroka, ampak po drugi
               strani tudi politika ugotavlja, da smo na dobri poti, kar pa ne pomeni, da nismo
               lahko še na najboljše. Zato, gospod predsednik, v nadaljevanju se bom najverjetneje
               še oglasil bolj podrobno, ampak pozdravljam vašo pobudo in želim, da se ta razprava
               na nek način predvsem deluje v smeri krepitve zavedanja kako pomembna je hrana v naši
               družbi.</p>
               <p>Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolegica Šergan, pripravi naj se kolega Zajc.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo predsednik. Pozdravljen tudi minister z ekipo, vabljeni, kolegice in
               kolegi!</p>
               <p>Letošnji svetovni dan potrošnikov je bil posvečen problematiki uporabe protimikrobnih
               zdravil na globalni ravni. Poudarjam, na globalni ravni, ker je na globalni ravni ta
               problem vpliva seveda tudi na življenje nas v Evropi. Današnjo razpravo pa pravzaprav
               se mi zdi, da je resnično, tako kot je že kolega poudaril, priložnost za ozaveščanje
               naše domače javnosti s to problematiko, zato jo jemljem kot pozitivno. V Evropski
               uniji je bilo že leta 2006 uveljavljena uredba s katero je bila prepovedana uporaba
               antibiotikov, ki so se dajali v krmo živali za pospeševanje rasti. Ker je
               zaskrbljujoča razsežnost odpornosti na antibiotike v Evropi in Svetu, seveda to
               zahteva odziv tudi na politični ravni. S tega vidika je globalizacija problem, saj
               ima samo Evropska unija za svoje države članice podatke o uporabi teh antibiotikov.
               Ostale države ne vodijo prave, zato bo pomembno tudi zasedanje OZN. To tematiko v
               letu 2006 seveda je treba to vključiti ves svet, da bo učinkovit nadzor nad porabo
               antibiotikov. Slovenija vse skozi aktivo sodeluje v razpravah, prav tako je Slovenija
               zaradi aktivnosti v preteklih desetletjih na tem področju že dosegla napredek. To je
               vidno iz rezultatov, saj nenazadnje imamo takoj za švedsko najnižjo porabo
               antibiotikov. Smo pravzaprav po porabi na repu, kar je razveseljujoče in zelo dobro
               za pridelavo hrane oziroma za tisto, kar užijemo potem prebivalci. Seveda z novo
               strategijo o smotrni rabi antibiotikov v veterinarski in humani medicini, ki bo
               sprejeta do konca leta 2016 in s sprejetim akcijskim načrtom v naslednjem letu se bo
               ukrepanje na tem področju še pospešilo. Seveda je pri tem dobro, nujno in tvorno
               sodelovanje vseh deležnikov, to so zdravstvo, kmetijstvo, veterina v prihodnosti pa
               seveda se bo moralo vključiti bolj aktivno tudi področje okolja, kajti uporaba
               zdravil vpliva tudi na okolje, skozi vodo, skratka skozi hrano, ki se predeljuje na
               zemlji, itn. V Sloveniji se izvaja redni nadzor nad sledljivostjo veterinarskih
               zdravil ter prometom in uporabo zdravil pri živilih. Nadzor izvajajo uradni
               veterinarji, izvajajo se tudi letni pregledi kmetijskih gospodarstev, s strani
               veterinarskih organizacij s koncesijo, ki obsega kar 10 % vseh gospodarstev, ki se
               ukvarjajo z živinorejo. Pregledi vključujejo med drugim tudi sledljivost zdravil,
               vodenje evidenc o uporabi zdravil, skratka tako kot je že kolegica prej omenila, so
               evidence o tem zelo dobre pri naših kmetih. Pomembna pa je ugotovitev, da v letu 2015 v okviru
               rednega monitoringa ostankov zdravil v živilih živalskega izvora niso našli. Zato bi
               nekako bilo sporočilo, da naši kmetje bi lahko rekla, da skrbijo za to, da pridelajo
               zdravo hrano, zato mislim, da je prav, da kupujemo hrano pri lokalnih kmetih.</p>
               <p>Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Zajc, pripravi naj se kolega Škodnik.</p>
            </sp>
            <sp who="SDT7:ŠkodnikIvan">

               <speaker>IVAN ŠKODNIK (PS SMC):</speaker>

               <p>Hvala gospod predsednik za besedo. Lep pozdrav gospodu ministru in vsem ostalim
               predstavnikom ministrstev!</p>
               <p>Ja, če smo danes že kaj ugotovili je to to, da si nobeden od nas ne želim, da se
               vrnemo v dobo pred tem, ko smo odkrili antibiotike. Če se to zgodi, pač se bomo na
               enkrat srečevali s težavami, ki se jih sedaj niti ne moremo predstavljati in bodo
               drugi problemi veliko manjši in mogoče je to edina svetla stran tega. Ampak že danes
               imamo zaradi tega, ker antibiotike tako v medicini kot v veterini nesmotrno in
               nerazumno uporabljamo, imamo težave pri izvajanju nekaterih boleznih kot je recimo
               HIV, tuberkuloza, gonoreja, itn., same neprijetne bolezni in če se bo to nadaljevalo
               v naprej, bodo težave vedno večje in se bomo zavedali pomena tudi današnje seje.
               Sedaj v Sloveniji smo danes že ugotovili, da smo zelo dobri, da je poraba
               antibiotikov v kmetijstvu nizka, med najnižjimi v Evropski uniji. Mogoče tudi zaradi
               tega, ker imamo tako malo prašičereje. Moramo se zavedati, da to, da število oziroma,
               da poraba antibiotikov upada, je zasluga tudi tega, da imamo v Sloveniji načeloma
               zelo dobre pogoje v živinoreji. Se pravi, naši rejci niso tako intenzivni, če jih
               primerjamo recimo z Američani, in so zaradi tega tudi naše živali bolj zdrave, ker je
               seveda dobra novica za našega potrošnika, ker še enkrat več slovenski potrošnik danes
               ve in je lahko slišal, da je slovenska hrana, slovensko meso dobra, zdrava, varna, in
               da se zaradi tega že splača kupovati, ne samo zaradi tega, ker s tem pomagaš našemu
               podeželju, našemu kmetu, ampak sami sebi v prvi vrsti. Problem pa je seveda, seveda
               se je treba zavedati, da je to svetovni problem, da ne samo Slovenija, tudi Evropska
               unija ni otok, ki je neodvisen od ostalega globalnega sveta. Slišali smo da, čeprav v
               Evropski uniji imajo večje porabe, ampak še vedno ta uporaba ni problematična v
               smislu zdravja ljudi. Problem pa nastane seveda, če bomo morali vedno več
               mikroorganizmov, ki se bodo požvižgali na antibiotike, oni ne poznajo mej in bodo
               prišli tudi k nam navkljub vsem tem našim prizadevanjem, ki jih v Evropski uniji pa
               tudi v Sloveniji zelo dobro vpeljujemo. Torej problem je širši, svetovni in se ga bo
               tako treba tudi lotevati. Me veseli, da je nadzor dober. Jaz vem, ko sem prej
               poslušal predstavnika sindikata kmetov, da je teh kontrol ogromno, in da so nadležne,
               in da vzamejo čas, da je treba papirje voditi. Vedno kadar imamo kakšno sejo, seveda
               se v tej birokraciji tudi pogovarjamo, ampak mogoče je pa danes tista seja, ki je pa
               ta birokracija, ki jo morate trpeti, gre pa zelo dobro v vašo korist, namreč s tem,
               ko je nadzor dober, je tudi naše zaupanje v proizvode, ki jih na trg daje slovenski
               kmet, visoko, in če je naše zaupanje visoko, to pomeni, da boste tudi dobro
               prodajali. In mislim, da je to, da kmet svoj pridelek dobro pa za pošteno ceno proda,
               boljše kot katerakoli subvencija, vendar v tem smislu je ta seja tudi dobra za to, da
               se to sporoči.</p>
               <p>Sedaj bi se pa še malo lotil sklepov, ki so bili danes predlagani, ki jih vsi
               podpiramo, podpirate, ker mi nekateri tudi niso jasni, pa bi mogoče potem še od
               predlagatelja kakšno obrazložitev prosil. Prvi je seznanitveni in ni problematičen.
               Drugega pa jaz ne razumem najboljše kaj točno naj bi s tem sklepom mi naredili. Če ga
               preberem, odbor za kmetijstvo, gozdarstvo in prehrano je ugotovil, to ne vem, če smo
               zares ugotovili, da bo uporaba antibiotikov v kmetijstvu prizadela slovensko
               kmetijstvo v njenem prizadevanju po širitvi lokalne in ekološke komponente v
               kmetijstvu. Kaj sedaj točno je to ta lokalna komponenta, kaj je to ekološko
               kmetijstvo, katerih antibiotikov? Ali to tovorimo o antibiotikih v Evropski uniji ali
               svetovnih ali v medicini ali v veterini, skratka o čem to govorimo. Če bi to
               razložili, pa če ga dobro obrazložite, ga tudi podpremo, če je smiseln.  Kar se pa tiče tretjega
               sklepa, se pa strinjamo z njim, s tem, da bi predlagali, če se bo predlagatelj
               strinjal, eno manjšo dopolnitev glede na to kar smo slišali od predstavnikov
               ministrstev in sicer, da bi bil sklep sledeč. Odbor za kmetijstvo, se pravi naš,
               nalaga Ministrstvu za kmetijstvo, gozdarstvo in prehrano, da v sodelovanju z vsemi
               deležniki pripravi strategijo, ki vemo, da jo moramo, in sicer, do konca leta 2016 in
               potem akcijski načrt do sredine leta 2017, o smotrni uporabi antibiotikov v medicini,
               ker tako se tudi v evropskih dokumentih naslavlja, to <stage>/ nerazumljivo/</stage>, ne nujno v
               zmanjšanju, ker samo zmanjšanje je problema<gap n="..."/>, mislim če, kot je bilo danes rečeno,
               če pride do bolezni, mi jo bomo pa probali zmanjšati, ne dosežemo tega. Mislim, da je
               naš namen to, da mi s smotrno uporabo začnemo dosegati, to se pravi, da ne kar
               povprek kar mimo pa trosimo antibiotike v <stage>/ nerazumljivo/</stage>, itn., ampak da govorimo o
               smotrni uporabi in to tako v medicini in veterini in o tem poroča Odboru za
               kmetijstvo, gozdarstvo in prehrano. To se pravi, dodali smo samo časovnico in pa bolj
               natančno ime strategije in načrta. Če se bo predlagatelj potem strinjal, bi ga tako
               spremenili in ga mi tudi podpremo.</p>
               <p>Kar se pa četrtega sklepa tiče, to se pravi, Odbora za kmetijstvo, gozdarstvo in
               prehrano nalaga Ministrstvu za kmetijstvo, gozdarstvo in prehrano, da zagotovi
               ustrezen nadzor nad uvozom živil, predvidevam, iz držav o katerih presegajo dopustno
               raven antibiotikov pri reji živine. Na tej točki bi mogoče prosil še predstavnike
               ministrstva, da malo bolj ustrezno razložite kakšen nadzor pa imamo mi že trenutno
               nad uvozom živil, ker če ta obstaja, pa če je dober, potem mogoče ta sklep ni ravno
               dobro zapisan, ker s tem bi rekli, da nimamo nobenega nadzora, če rečemo, da je šlo
               za naprej. Če ga pa imamo, pa mogoče tako potem v tem smislu ta sklep preoblikujemo.
               Kar se pa tiče potem nadaljevanje sklepa, iz držav v katerih presegajo dopustno raven
               antibiotikov, je pa problem, da ne vemo kaj je to dopustna raven antibiotikov, in če
               mi tak sklep sprejmemo, katera pa je tista številka, ki je dopustna in imamo potem
               tukaj velik problem. To se pravi, to je vprašanje za ministrstvo v prvem delu in pa
               potem za predlagatelja, če mogoče po tej vejici mi tole črtamo, ker ne vem kaj bi s
               tem dosegli.</p>
               <p>Toliko za enkrat. Hvala lepa.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala. </p>
               <p>Besedo ima kolega Škodnik, potem pa sem se sam prijavil k besedi.</p>
            </sp>
            <sp who="SDT7:ŠkodnikIvan">

               <speaker>IVAN ŠKODNI (PS SMC):</speaker>

               <p>Hvala za besedo gospod predsednik. Lepo pozdravljeni vsi predstavniki obeh
               ministrstev, gospod minister, kolegice in kolegi poslanci!</p>
               <p>Po dolgem času danes ugotavljam, da smo tudi na Odboru za kmetijstvo nekako vsi
               enotni, tako kot tisti, ki ste razlagali pravzaprav tematiko današnjega dne kot vsi
               člani opozicije oziroma koalicije in nekako lahko rečem, da smo nekako vsi izrazili
               misel, da slovenskemu kmetu zaupamo iz vse predlagane oziroma literature, tabel, ki
               smo jo dobili na mizo in ki smo jo pregledali, pač ugotovili, da je slovensko meso
               pravzaprav najbolj zdravo in v primerjavi z Evropo smo pravzaprav skoraj 20-krat
               manjši po porabi antibiotikov, ki jih uporabljajo v živinoreji. To je zelo dobro in
               eno sporočilo mogoče do potrošnikov, ki mogoče marsikdaj ne vedo zakaj je slovensko
               meso malo dražje, bi pa iz tega ven potegnil čisto eno kratko misel. Mogoče bi se pa
               morali zamisliti, da mi slovenskega mesa ne znamo tržiti. Mogoče pa bi to morali
               nekako izkoristiti, ker marsikdo ne ve zakaj je taka cena, in da je kvaliteta le
               posledica ali pa cena posledica kvalitete. Tega mogoče premalo vemo in bi morali na
               nek način potrošnika s tem seznaniti oziroma bolj seznaniti ali preko reklame ali
               kakorkoli. S tem bi mi slovenskega kmeta zaščitili in bi prav gotovo tudi povečal
               proizvodnjo. </p>
               <p>Toliko, hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Se opravičujem, dovolite, da še sam strnem nekaj misli, morda tudi kakšno vprašanje
               za ministra, ki ga tudi pozdravljam med nami.</p>
               <p>Dejstvo je, da v bistvu slovensko kmetijstvo ima nekako glavno debato med dvema
                   komponentama. Eno
               je to kako želimo zaščititi slovenskega kmeta, kako vsi radi govorimo, poslušamo, pa
               upam, da tudi kmetje delujejo v tem, kako je lokalno najboljše, kako je ekološko
               najboljše oziroma kako je domače najboljše. Na drugi strani pa se, ne samo slovensko
               kmetijstvo, ampak tudi evropsko kmetijstvo sooča z različnimi željami po mednarodnih
               sporazumih, ki pa, vsaj tako so prve ideje in orisi, pa želijo zmanjšati to varnost
               slovenskega in evropskega kmetijstva, pa naj bi gre to tako za zelenjadarstvo,
               prašičerejo, skratka vse ostale komponente v kmetijstvu. In jaz moram reči, tako kot
               sem že v uvodu rekel, da v Poslanski skupini SDS smo vedno podpirali in bomo vedno
               podpirali vse tiste ideje tako resornega ministrstva kot pa tudi predvsem evropskih
               inštitucij, ki želijo zaščititi lokalno predelavo, ki želijo spodbujati na različne
               načine različne fraze kot so, ne vem, od vil pa do žlice, razmišljaj lokalno, itn.,
               kajti mislim, da smo že večkrat na teh odborih govorili kako vsi skupaj podpiramo
               različne, pa naj si gre za manjše segmente v slovenskem kmetijstvu, ki so v želji, da
               slovenskega potrošnika prepričamo, da je dobro, da je zdravo in pa seveda, da je tudi
               kvalitetno. In ravno zato smo večkrat govorili kako vsi skupaj podpiramo ne samo na
               državnem nivoju pa tudi na lokalnem, skrb za kmečke tržnice, ki jih predvsem
               kmetijsko osveščeni župani imajo v svojih sredinah, kjer dajejo vsaj tistim manjšim
               oziroma srednjim kmetom priložnost, da pokažejo svoje proizvode, seveda s tem ne bomo
               rešili slovenskega kmetijstva niti ne svojo samooskrbo, še manj pa bili zanimivi za
               tujce, ampak kot sem že v uvodu rekel, jaz verjamem, da bomo tako slovenskega kmeta,
               predvsem pa slovenskega potrošnika vsi skupaj prepričali, da glede na žalost na našo
               majhnost države, na naše probleme, ki jih imamo z gozdovi in vsem ostalim, ki
               omejujejo kvalitetno oziroma predvsem pa kvantitetno pridelavo različnih poljščin in
               živil, da se vsi skupaj zavedamo, da je kvaliteta tista, ki bi morala biti nosilec
               razvoja slovenskega kmetijstva. In zato smo tudi sklicali današnjo sejo ker
               verjamemo, da ko se soočamo pri določenih temah, ko post festum se ukvarjamo s
               kurativo zaradi enega primera zaradi ene naravne nesreče ali zaradi ene manjše
               komponente je prav, da včasih obrnemo sliko in delamo čim več na osveščanju oziroma
               na preventivi. In tudi sam sem si z zanimanjem prebral gradivo prof. dr. Aleša
               Kuharja, na žalost se sam nisem udeležiti mestne konference, ampak moram reči, da
               pozdravljam vse te grafe v tem gradivu. Všeč mi je, da ne govorimo, da smo nekje pa
               najslabši, ampak da smo nekje med boljšimi in upam, da tudi takšne seje kot so
               današnje predvsem z uglednimi gosti na tisti strani, da lahko slovenskega potrošnika
               pomirimo, da v globalu je slovenski kmet dober pridelovalec, in da je slovensko meso,
               predvsem danes o tem govorimo, zelo dobro in zelo kvalitetno. Je pa seveda nekaj
               problemov za katere se vsi skupaj verjetno strinjamo, da pa so še možnosti, da to
               našo preventivo izboljšamo, in da si nikakor ne želimo delovati v smislu kurative.
               Eno so uvozniki. Prej je že kolega Lah rekel koliko kamionov dnevno vozimo mesa. Ali
               je kljub vsej skrbi z nadzorom, ki ga, danes smo večkrat slišali, ali je to meso
               resnično tisto, ki si ga slovenski potrošnik, ne samo dovoli, ampak zasluži ali pa
               se, predvsem te veletrgovci poslužujejo takšnih in drugačnih, jaz si bom dovolil reči
               nedovoljenih poti, morda tudi kakšnega ponarejanja, ki pa le ne kažejo sliko  na slovenskih policah
               tako dobro kot je. že v uvodu sem glede na podatke mednarodne primerjave pokazal kako
               je v bistvu povprečje 110 miligramov, predvsem pa marsikateri od naših sosedov,
               predvsem Italijani, Madžari pa tudi Nemci, torej naši uvozniki imajo veliko večjo
               porabo antibiotikov v živinoreji in da si želimo, da če že nismo samozadostni, če je
               naša samooskrba premajhna, da dobimo z njihove stvari kvalitetno meso, seveda pa upam
               predvsem na to kar beremo v letnih poročilih o stanju kmetijstva, da bo naša
               samooskrba na čim večjih segmentih ne idealna, kar zaradi naravne danosti ne moremo
               zagotoviti, predvsem pa zaradi naše kvalitete tako optimalna, da bomo lahko naredili
               čim več, da bo ta samooskrba, predvsem ta kvalitetna samooskrba dovolj slovenskemu
               potrošniku, da ne bomo gledali čez planke in iskali cenejše substitute, medtem ko
               imamo doma dobro in kvalitetno hrano. Pa me zanima ali morda s strani ministrstva
               obstajajo kakšni bolj konkretni podatki kolikšen del hrane uvozimo oziroma če danes
               ni tega podatka, jaz upam, da se bomo kmalu seznanili z letnim poročilom o stanju
               kmetijstva v Sloveniji in bom tam dali malo večjo besedno težo vsem tem podatkom za
               katere verjamem, da ministrstvo tudi stoji. Naslednja stvar, ki se mi zdi zelo morda
               problematična, pa ki verjamem, da gre mimo teh uradnih poti, pa je nakup zdravil v
               tujini. Vsi vemo, imeli smo problem oziroma problematiko čebelarstva, ko smo skoraj
               post festum želeli oziroma bili sposobni slovenskega potrošnika pozvati, da je
               slovenski med še vedno zelo kvaliteten, ampak o tem smo se soočili z različnimi
               vprašanji, zakaj in na kakšen način so možna v tujini cenejša zdravila in pa tudi
               predvsem kakšna so ta zdravila, kakšne so substance v teh zdravilih in ali so
               resnično tisto kar lahko dovolimo, da lahko pride do slovenskega kmeta, posredno pa
               tudi do slovenskega potrošnika. Tako, da me zanima ali obstajajo s strani
               kateregakoli vabljenega, morda direktorja uprave za varno hrano, ali obstajajo kakšne
               bolj konkretne analize kako je z nakupi zdravil v tujini, kakšne so vaše morda ideje
               in pa smernice, da bi bile cene zdravil tu v Sloveniji primerljive z evropskimi,
               seveda pa, da bi bila ta zdravila tudi pod nekim ustreznim nadzorom. Nadalje, ko že
               govorimo o strategiji in akcijskem načrtu, ja, kot eden izmed predlagateljev se
               strinjam s predlogom amandmaja s strani kolega Zajca, ki jih je predstavil, mislim,
               da koalicijski, da se ta tretji sklep malo spremeni, da ministrstvo pripravi
               strategijo in tak naprej, bom potem prebral, tako da jaz upam, da se bomo vsaj v roku
               enega leta, ko bo ta strategija in pa ta akcijski načrt pripravljen in sprejet, da se
               bomo s tema dokumentoma seznanili, kajti jaz verjamem, da vsi želimo, da imamo neko
               kvalitetno shemo kakovosti. In zakaj nenazadnje mislimo, da je ta seja bila potrebna
               tako v sodelovanju z ministrstvom za kmetijstvo kot pa tudi z ministrstvom za
               zdravje. Velikokrat govorimo o zdravju kako je to naša največja vrlina, vsakokrat si
               zaželimo predvsem zdravja, potem pa vsega ostalega in mislimo, da je prav, da tudi s
               takšnimi sejami s kompetentnim gosti, prej sta spregovorili dve državni sekretarki, z
               nami je minister, vsi ostali visoki gostje, da povemo slovenskemu kmetu, da naj
               prideluje dobro, na drugi strani pa, da povemo slovenskemu potrošniku, da naj kupuje
               to dobro slovensko hrano in kljub temu, da je morda na kašnih kmečki tržnici kakšna
               lokalno pridelana salama s strani slovenskega kmeta za kak evro dražja, ampak ima to
               dvojni pozitivni učinek, vemo kaj jemo in posredno s tem tudi podpiramo tega
               lokalnega  domačega
               kmeta.</p>
               <p>Morda za zaključek. Minister, ena ideja, ki sem jo dobil enkrat v poslanski pisarni.
               Mi imamo zakon o javnem naročanju, kjer je, pa me boste popravili, dovoljeno z
               zavodom, da lahko 20 % gre mimo javnega razpisa predvsem mislim, da osnovne šole se
               tega poslužujejo ali Ministrstvo za kmetijstvo podpira neko idejo, da bi teh 20 %
               predvsem na področju morda vzgojno izobraževalnih zavodov dvignili morda vsaj na 30
               %. Zakaj to govorim? To govorim iz prakse. Moram reči, da v naši občini kot sem že
               prej rekel smo zelo aktivni na področju spodbujanja ljudi oziroma kmetov, da
               prodajajo na kmečkih tržnicah in seveda tudi ljudi, da kupujejo na kmečkih tržnicah
               in pa tudi javni zavodi predvsem na področju vzgoje in izobraževanja so z veseljem
               pristopili k temu, da tudi morda za kakšen cent dražjo hrano kupujejo od lokalnih
               kmetov, naj se gre to za jajca ali za kakšne druge sestavine in imajo probleme, ker
               če imajo več kot 20 % so avtomatsko prisiljeni k javnim razpisom. Seveda tam pa vsi
               vemo kako lahko pride neki veletrgovec velekmet, ki lahko tudi za dumping ceno uniči
               idejo nekega lokalnega kmeta, da bi sodeloval z nekim bližnjih vzgojno izobraževalnim
               zavodom. Zanima me ali bi morda vsi skupaj tako kot člani odbora predvsem pa
               pristojno ministrstvo pozvali tako imenovanega četrtega koalicijskega partnerja to je
               ministra za finance, da bi razmislil, da se Zakon o javnih naročilih, čeprav vemo, da
               ni dolgo kar je zagledal luč sveta, da bi ga morda spremenili v tej skrbi kot sem že
               rekel, da kupujemo domače, lokalno, predvsem pa, da kupujemo ekološko. Toliko z moje
               strani. Če je še kakšen poslanec. Če ne, predlagam, da kar minister, ki ga še enkrat
               lepo pozdravljam nad nami spregovori.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Hvala, gospod predsednik. Vam kakor tudi vsem poslankam in poslancem in ostalim
               prisotnim lep pozdrav. Dovolite samo še opravičilo za zamudo. Verjamem pa, da ste
               prvi, ki me boste razumeli. Mislim, da je prvič bilo danes organizirano turistično
               gostinsko živilska borza z namenom, da v čim več slovenskih gostinskih obratov pride
               slovenska hrana torej v zasebnem in smo se o tem pogovarjali, promovirali in zato sem
               bil tam prisoten in zato se opravičujem za zamudo.</p>
               <p>Sam se tudi zahvaljujem vsem vam poslanke in poslanci za razpravo o temi, ki je
               mogoče celo bolj pomembna kot izgleda na prvi pogled. Verjamem, da sodelavke in
               sodelavci so že v uvodni razpravi povedali, da je odpornost na proti mikrobna
               zdravila postaja eno glavnih zdravstvenih vprašanj v EU in širše, da pa vseh odgovor
               na žalost ni. V ozadju so tudi alarmantne številke, mislim da je alarmantna številka
               za EU, da na leto umre zato, ker so enostavno bakterije, ki povzročajo bolezni pri
               ljudeh odporne na poznana antimikrobna zdravila in bi naj bilo teh smrti 25 tisoč,
               medtem ko je na svetovni ravni je to številka pristojnega angleškega instituta govori
               o številkah, ki so večje od 200 tisoč. Zato je izjemno pomembno, da se danes tudi
               tukaj predstavnice Ministrstva za zdravje, kjer je ta doktrina, ki že nekaj let velja
               verjetno edina pravilna in edina možna. To je, da ko govorimo o protimikrobni
               odpornosti v celoti sledimo doktrini eno zdravje. Namreč, o strategiji, kaj narediti,
               da bomo obvladali proti mikrobno rezistenco je morebiti skupen odgovor tako
               strokovnjakov zdravnikov kakor veterinarjev, ki pokrivajo tako zdravje živali kot
               sistem varne hrane in tudi strokovnjakov za okoljska vprašanja in to je ta
               strategija. Spoštovani predsednik, spoštovane poslanke in poslanci, tudi ministrstvo
               v celoti podpira v bistvu te sklepe, ki gredo v to smer, da pristojnemu odboru ali
               odboroma predložimo dokumente tako strategijo kakor akcijski načrt. Naša prošnja pa
               je, da v bistvu, da se za to zadolži vsa pristojna ministrstva, ker bo skupni
               dokument. To ne bo samo dokument našega ministrstva ali Ministrstva za zdravje, ali
               okoljska ministrstva, to bo dokument <q>"Eno zdravje"</q> torej vseh pristojnih, kjer se bo
               govorilo o ukrepih države.</p>
               <p>Sam se zavedam, da korak, ki smo ga naredili v Sloveniji v zadnjih štirih, petih
               letih, to je, 30 % zmanjšanje porabe antibiotikov v veterinarski medicini je hkrati
               dober znak in hkrati ni dober znak.  Potrebno je le vedeti ozadje in to ozadje je verjetno povezano s tem,
               ko se manjšajo nekatere velike koncentracije živali se zmanjšuje proizvodnja v
               Sloveniji in največ antibiotikov se je uporabljalo v večjih koncentracijah živali,
               tako da eden del zmanjšanja porabe antibiotikov ne gre samo v smer načrtne bolj
               uporabe, kar v vsakem primeru je bilo. Del gre tudi za to, da se je struktura
               živinoreje delno v Sloveniji spremenila. Sam ta načrt, ki bo verjetno kasneje tudi
               plus 30 % še manj torej minus 30 % bo tudi izjemno naporen in tudi zato se že
               izvajajo nekateri ukrepi. Mislim, da je to bilo tudi že vaše vprašanje gospa poslanka
               torej ali se s kakšnimi ukrepi, ki so finančne narave že stimulira rejce. V bistvu
               ja. To so ukrepi, ki jih mi sicer imenujemo ukrepi za dobrobit, pomenijo pa
               depopulacijo živali, ker namreč z zmanjšano obtežbo ali število živali na kvadratni
               meter izjemno nesorazmerno hitro se zmanjša infekcijski pritisk in s tem potreba po
               preventivni oziroma, če so živali bolne pa kurativni uporabi antibiotikov. Vi
               poznate, da imamo v Sloveniji že dve, tri leta v Sloveniji uveden ta ukrep za
               prašiče. Letošnje leto smo šli naprej v govedo in naslednje leto gremo naprej v
               drobnico. Tako da mislim, da so ukrepi pravi. Finančni vzvod od zadaj je relativno
               velik.</p>
               <p>Bilo je vprašanje kako je s subvencijami za prirejo oziroma krave dojilje. Tukaj je
               potrebno povedati, da eden del mislim, da 40 %, ampak moram številko točno preveriti
               je ostal v zgodovini, da pa neposredne subvencije oziroma neposrednih plačil kot
               krave dojile niti več ne smemo izvajati. Imamo pa, potem alternativne in eden od teh
               alternativnih je sofinanciranje proizvodnje mleka na gorsko hribovskih kmetijah, ki
               je ukrep, ki je vreden čez 120 evrov na kravo molznico. Potem, letošnji ukrepi, ki pa
               je velikostnega razreda pet milijonov evrov in to je ukrep dobrobiti kar v praksi
               pomeni, da bo na žival, ki bo zunaj več kot 120 dni izplačano približno slabih 54
               evrov torej na žival.</p>
               <p>Kar se hrane tiče. Bili sta dve vprašanji kakor sem jaz razumel. Prvo je bilo
               vprašanje oznake. Poznate, da je kar nekaj časa tudi že v Sloveniji tudi širše
               prisotna razprava ali je prehranski proizvod proizvod, ki je iz tuje surovine. Na
               žalost je. Proizvod je pač tisti proizvod tam, kjer je bila končna faza proizvodnje
               narejena in ne govori o izvoru surovine, iz katere je bil proizvod narejen so pa
               odmiki. Prvi odmik, ki je, je recimo pri mesu, kjer mora biti napisano kje je žival
               rojena, rejena, zaklana in podobno. Res pa je, da je v tem trenutku napaka v sistemu
               in ta je, da v bistvu lahko proizvajalec hrane to označi na zadnji strani z črkami,
               ki niso preveč vidne medtem pa, ko poreklo izdelka z zelo velikimi črkami označena na
               prvi strani. Sam sem imel na to temo tudi pogovore z evropski komisarjem, ko je bil
               pri nas, ki je odgovoren za to področje in je nekje obljuba z njegove strani bila, da
               se bo do konca tega leta spremenil pravni red na tem področju, tako da v bistvu bo s
               približno enako velikimi črkami na isti strani označeno kje je izdelek narejen in od
               kod je surovina <stage>/ nerazumljivo/</stage>. Mi ne uspemo na ravni EU, da bi prisilili ali
               prepričali ostale države, da bi podobno uvedli tudi pri mleku, ker so ekonomski
               interesi pač v ozadju in tukaj nam ostajajo prostovoljne sheme. Dobra informacija pa
               je, da se bo še v letošnjem letu začela izvajati neka shema, ki v Sloveniji še ni
               bila. Gre pa kot neke vrste javno zasebno partnerstvo in to je zasebna shema izbrana
               kakovost Slovenije. Končno bo potrošnik na enostaven način izvedel ne samo od kod je
               izdelek, ampak ali je surovina slovenska ali ni. Namreč izdelek, ki bo imel gor pečat
               izbrana kakovost Slovenija bosta dva organa. To je organ za certifikacijo te sheme to
               so pač te osebne družbe, ki bodo izvajale, hkrati pa tudi državna inšpekcijska bodo v
               bistvu, potem kontrolirali ali drži njegova trditev in ta trditev je, da je proizvod
               narejen in da je glavna surovina slovenska surovina. Zadeva je že povsem dogovorjena
               pri mleku in mlečnih proizvodih. Če bomo dobili pravočasno, ker je bila namreč
               izvedena priglasitev sheme odgovor komisije, po navadi pride med dvema do petimi ali
               šestimi meseci, možnost je, da ga dobimo že ob pol letu v soglasje. V praksi pomeni,
               da mesec dni po tistem bomo že lahko začeli to shemo uporabljati na izdelkih in
               takrat se bo tudi začela uporabljati. Prispevek se bo začel pobirati in promocija se
               bo začela izvajati v tistem trenutku, ko bo 10 % izdelkov na policah označenih s
                   tem znakom. Jaz
               verjamem, da bomo imeli že promocije že letošnjo jesen. Zelo dogovorjeno je tudi že
               pri sektorju govedo perutnina, zelo daleč sadje. Težava je v tem, ker se znotraj
               sektorja prašičereja pa deležniki znotraj kmetijstva niso med seboj še povsem
               dogovorili. Ker je pa to shema, ki je v bistvu javno zasebna mora biti soglasje, ne
               more tega država predpisati.</p>
               <p>Mogoče naslednja informacija, verjamem pa, da je gospod Janez Posedi to tudi že
               povedal. Vi se spomnite preden smo prišli v EU kakšne silne inšpekcije smo dobivali
               in tudi marsikaj so odkrile, tudi marsikje je bilo kar v bistvu težko po tem
               prilagoditi naš pravni red pa izvajanje v praksi evropskim zahtevam, ampak od
               trenutka vstopa v EU pomeni, da priznavamo tudi njihove delovanje varne hrane na
               njihovem ozemlju kakor v bistvu vseh ostalih 27 držav priznava, da sistem varne
               hrane, da v Sloveniji deluje in mi ne moremo na meji kontrolirati tega kar pride
               recimo ali iz Hrvaške ali pa iz Nemčije tudi obratno je. Medtem pa, ko znotraj
               prodajnih mest pa poteka kontrola, vzorčenje in vse ostalo nediskriminatorno.
               Predlagam pa, da to bolj pove generalni direktor.</p>
               <p>Kar se tiče koliko hrane uvozimo in izvozimo. Vedno vidite, da imamo na razpolago več
               podatkov. Zakaj več podatkov? Ker opazujemo kmetijske surovine. Namreč, ko se
               pogovarjamo o kmetijstvu opazujemo to milijardo 100 ali milijardo 200 kmetijskih
               proizvodov. Ko pa se pogovarjamo o hrani večinoma opazujemo proizvode. In če imamo
               tukaj v bistvu velikost nečesa milijarda in dvesto toliko je kmetijskih surovin. Eden
               del gre v slovensko hrano vse pa ne. Imamo pa po drugi strani dve milijardi in nekaj
               proizvodov. Če gledamo s stališča surovin imamo samooskrbo kakršno pač je, lahko tudi
               številke povem, ampak točne bodo, ko bo sedaj znan pregled za leto 2015. Pri sami
               hrani je nekoliko drugače, ampak zelo zelo različno. Generalno pa še vedno velja. To
               pa kaže tudi poročilo, ki ste ga dobili, bilo pa je predstavljeno v ponedeljek
               oziroma torek na mestni konferenci. Vidite, da imamo, pri mleku tako ali tako
               poznate, v tem trenutku to ni niti ni prednost, imamo samooskrbo, ki je okoli 120 %
               in to v fazi v času, ko je tako hudi pritisk viška hrane v Evropi, je to skrb. Imamo
               podobno stanje tudi recimo pri perutninskem mesu. Imamo zelo veliko stopnjo
               samooskrbe pri ovčjem mesu torej pri drobnici. Edino kar je pa zelo nizko je pri
               svinjskem mesu pa še to imamo dva podatka. Eden podatek je gledan skozi kmetijsko
               proizvodnjo, tukaj je samo oskrba med 36 do 39, ko pa gledamo domače svinjsko meso je
               pa nižja to pa je razlog dosti enostaven pri kmetijski proizvodnji štejemo, da je
               prašič tisti, ki se v Sloveniji do konca <stage>/ nerazumljivo/</stage> in po tem tukaj zakolje, ni
               pa ves ta prašič v Sloveniji tudi rojen, na žalost. Ko pa gledamo trgovine pa bodimo
               le toliko pozorni, ker včasih se ljudje vprašajo kako to, da pa je bistveno večji
               delež svežega svinjskega mesa na policah. Odgovor je dosti enostaven. V bistvu
               pomemben del ali pa večinski ali pa zelo velik del tega kar se v Sloveniji pa vzgoji
               gre v sveže mesto in zato je tako nesorazmerno velik del, medtem pa, ko v mesne
               proizvode gre pa uvoz. Ko na hitro primerjamo številke niso povsem identične.</p>
               <p>Kar se tiče sedaj javnega naročanja. Jaz sem absolutno strinjam, če je možno dvigniti
               ta delež. Meni je bilo kot ministru takrat, ko se je ta zakon spreminjal pač
               povedano, da je tako po evropskih direktivah. Sedaj vem, da se tudi ta sistem
               spreminja, da se lahko absolutne številke povečujejo v kolikor je možno delež
               povečati na 30 % ali pa 50 %. Sam kot pristojni minister to v vsakem primeru
               podpiram. Imam pa še mogoče eno informacijo. Pravna služba se je postavila na
               stališče, da že trenutni Zakon o javnem naročanju, ki je pa sprejet omogoča, da se
               preferenčno naroča znake, ki bodo imeli zgoraj znak izbrana kakovost Slovenije. S tem
               pa na čisto dovoljeni način brez tega, da bi kršili kakršnikoli Evropsko zakonodajo
               lahko damo to kot pogoj in to pomeni, da pa usmerjamo lokalno nabavo tja kamor
               želimo.</p>
               <p>Spoštovani, gospod predsednik, sedaj pa dovolite, da se generalni direktor.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Izvolite. Dr. Posedi ima besedo.</p>
            </sp>
            <sp who="SDT7:PosediJanez">

               <speaker>DR. JANEZ POSEDI:</speaker>

               <p> Hvala lepa za besedo. Še tistih nekaj odgovorov, ki smo jih dolžni.  Mogoče malo za vmes.</p>
               <p>Tistih krav nismo prikrajšali pri bikih, zaradi tega, ker bi želeli njihovo romantiko
               rušiti, ampak številne bolezni se prenašajo tudi z naravnim pripustom in izmenjavo
               bikov med raznimi rejami, ker je treba skrbeti, da ne pride v sorodstvo. Tako da
               glavni ukrep umetnega osemenjevanja na področju veterinarstva služi preprečevanje
               širjenja bolezni predvsem spolno prenosljivih, ampak tudi številnih drugih, tako da
               ni bil to namen ključni.</p>
               <p>Bilo je rečeno, da se zelo veliko telet v Sloveniji uvaža in da te imajo pomemben
               vpliv na zdravstveno stanje naših čred. Moja prva služba je bistvu bila leta 1995
               točno to, Slovenija takrat še ni bila članica EU in sam sem bil zadolžen, da sem
               pregledoval teleta, ki so se uvažala v Slovenijo in opravilo <stage>/ nerazumljivo/</stage>
               preiskave predvsem za področju tuberkuloze in tam sem deloval do leta 2000, tako da
               poznam to zgodbo. Obseg uvoza telet se sliši mogoče velik, ampak ne predstavlja ne
               vem 5 % slovenske populacije, ker nekaj čez palec lahko rečemo, da do 20 tisoč telet
               pride več ne in populacija v Sloveniji pa je krepko čez 400 tisoč. Tako da je to ena
               od problematik. Pravilo se te izolirane in to niso živali neznanega izvora, ampak
               morajo imeti tista osnovna jamstva torej iz področij, ki imajo jamstva vsaj taka kot
               je v Sloveniji torej prosta določenih bolezni drugače pa to ni možno. Je pa res, da
               imamo v Sloveniji ambicije na nekaterih področjih vsaj v govedoreji kar se tiče <stage>/
               nerazumljivo/</stage> in pa BVD priti v neko ugodnejšo situacijo, ampak tukaj bo potrebno
               verjetno še nekaj let, ko bodo rejci sami zaznali, da je to izjemno z ekonomskega
               vidika za njih zanimivo sicer zahtevna pot, ampak mi bi jih na tej poti spremljali v
               kolikor bi se v večjem številu tudi za to odločali. V tem kontekstu to.</p>
               <p>Vprašanje je bilo tudi izpostavljenost črnega trga uvoza in vprašanje statistike.
               Upam si trditi, da velika večina slovenske proizvodnje hrane še vseeno potek v
               velikih sistemih perutninarstvo kompletno. Zelo velike sisteme imamo tudi v
               govedorejskih. Tudi, če bi uvozili dvakratno do trikratno količino tega kar uradno
               porabimo bi še vedno bili na meji tistega kar v Avstriji porabijo. Tako da tudi v tem
               primeru v najbolj ekstremnih variantah ne bi mogli presegati neke pregledne številke.
               Sam si upam trditi, da te prakse ni v velikih sistemih. Posamezniki se še vedno
               pojavljajo. Mi kot rečeno jih ugotovimo tam med 3 do 10, 15 na leto ravno skozi te
               sisteme nadzora, ker če ima živali, če ima neko proizvodnjo in dnevniku veterinarskih
               posegov nima nič vpisano to zbudi neki sum in takrat se ga nekako natančneje locira
               in tudi obišče ne samo enkrat. Na tem področju delamo in upam si trditi, da teh
               razsežnosti ne morejo biti preko nekega procenta. In tudi tukaj krepimo naše
               aktivnost.</p>
               <p>Kar se tiče uvoza. Mi govorimo o uvozu takrat, ko prihaja iz tretjih držav torej ne
               iz držav EU. Tam se seveda izvajajo nadzori in pregledi in to v smislu kot je
               potrebno torej imamo te zadeve prilagojene znotraj EU pa je tako kot je že minister
               poudaril tako da imamo skupen trg. V Sloveniji izvajamo rezidualni monitoring, to je
               neki temeljni monitoring, v katerem moramo določen odstotek primarne proizvodnje
               pregledati na prisotnost aktivnih substanc tudi antibiotikov. Tukaj se gibljejo
               številke tam okoli med 580 in 600 v zadnjih letih in ne ugotavljamo ostankov zdravil
               vsaj v zadnjih dveh letih, ko sem gledal podatke ni bilo nič. Iste monitoringe imajo
               vse države članice. Gre za v bistvu določitev strani komisije, komisija evropska
               določi kakšen mora biti ta minimalni in tudi vse države članice so dolžne poročati. V
               kolikor neka država članica ne izvaja monitoringa v skladu z zahtevami skupnosti ali
               pa nima  ustreznih
               rezultatov, se omeji trgovanje na evropskem trgu. Tako da z vidika ali pa vprašanja,
               ali dobimo na mizo antibiotike, ne. Tudi pri trgovanju znotraj Evropske unije, torej
               verjetnost, da bo v živilu prisoten antibiotik, bodisi slovenskega izvora bodisi
               tujega, je enaka, torej jih ni, mislim, praviloma, zgodi se mogoče kdaj kje kaj,
               ampak praviloma jih ni. Tako da s tega vidika zaupamo ostalim državam članicam, da
               izvajajo monitoringe, kar pa ne pomeni, da v prometu ne vzorčimo. Torej, tudi v
               prometu, torej tudi tisto, kar pride v Slovenijo, se pogleda, bodisi na meji, ko gre
               za tretje države, ali pa v trgovini potem ob rednih nadzorih, ali so to
               razsekovalnice ali je to končna ponudba. In kot rečeno, večina uvoženih surovin konča
               v izdelkih tam. V teh večjih obratih pa smo itak stalno prisotni oziroma so pod
               velikim drobnogledom in tam tudi ni pričakovati, da bi lahko prišlo do tega. Tako da
               mi ocenjujemo na upravi, da je naš nadzor ustrezen in ga seveda želimo tudi krepiti,
               če bodo za to na razpolago viri, ampak vsekakor je ustrezen in v okviru tistega, kar
               nam kažejo tudi rezultati preteklih let, ker na podlagi tega delamo tudi ocene
               tveganja. Pomembno pri tem pa je tudi, da nadzor, ki ga izvajamo, ne sme biti
               diskriminatoren. To pomeni, da ne moremo reči, da bomo nekoga na podlagi nečesa bolj
               striktno obravnavali. Prav tako pa ne vemo, govorim o tem zadnjem sklepu, ne vemo,
               kaj so tiste sprejemljive meje uporabe antibiotikov. Kot rečeno, mi govorimo o neki
               primerni strokovni uporabi antibiotikov, torej, da se uporablja v skladu s potrebami,
               da se dela na tem, da je teh potreb čim manj, in v tej smeri tudi v prihodnje
               razmišljamo. Morebiti bo akcijski načrt prinesel kakšne novosti za veterinarje,
               predvsem z vidika shem, kako se izbirajo antibiotiki ali pa kakšen je vrstni red, ker
               trenutno to še ni ne vem kako dorečeno. Ampak generalno gledano, bi rekel, da stvari
               gredo v pravo smer.</p>
               <p>Mogoče še okrog tega vprašanja ali pa še enkrat poudarek. Uporaba antibiotikov in
               ostanki antibiotikov v živilih so ena zgodba, in tu smo prepričani, da jih ni. Druga
               zgodba je pojav odpornosti bakterij proti antibiotikom. Tu razumemo to, kar stroka
               sporoča, da je to sorazmerno s količino porabe, kar pomeni, da tam, kjer se več
               uporablja, je verjetno tega več prisotnega. Ob tem, da je treba poudariti, da prenos
               odpornih bakterij potekal s človeka na človeka, z živali na žival, z živali na
               človeka, s človeka na žival in od vseh v okolje tudi. Torej, gre za kompleksno
               vprašanje. In podatki, ki so na razpolago, v Evropi trenutno ne kažejo, da bi bila
               živila vir problemov v humani medicini, tam se ukvarjajo z neko drugo problematiko,
               izjemno zahtevno, predvsem kadar gre za bolnišnične zgode. Tako da naša ocena je, da
               na tem področju, kar se Slovenije tiče, obvladujemo situacijo. Sigurno si
               strokovnjaki, ki delajo na tem področju, želijo ustrezne vire. Mislim, da na področju
               raziskovanja država tega ne favorizira oziroma ne poudarja, predvsem pa je to
               pomembno zaradi tega, ker je odpornost bakterij proti antibiotikom globalen problem
               in odgovornost Slovenije in Evropske unije je v tem, da širi svoja znanja in da
               prispeva k spoznavanju tudi na svetovnem nivoju in tako pomaga tistim državam, ki
               nimajo resursov za razvoj ustreznih instrumentov. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>K besedi se je javil gospod Podpečan, Veterinarska zbornica.</p>
            </sp>
            <sp who="SDT7:PodpečanOžbalt">

               <speaker>OŽBALT PODPEČAN:</speaker>

               <p>Hvala lepa.</p>
               <p>Dolžan sem mogoče – odprli ste nekaj zelo zanimivih tem, pa bi jih radi pojasnili,
               ravno na primeru, kako naš sistem deluje. Prej se je govorilo o relativno visokih
               stroških veterine za kmete, pa do tega, da se potem ljudje poslužujejo raje zdravil
               na črnem trgu ali pa sivem trgu ali pa v drugih državah. Pa nekaj iztočnic. Prosta
               prodaja antibiotikov ali pa prodaja antibiotikov na recept je problematična iz enega
               preprostega razloga, sploh v tretjih državah. Prej ste omenili Madžarsko in Italijo
               kot državi, kjer se porabi zelo veliko antibiotikov. To sta hkrati tudi državi, ki
               nimata nadzora nad antibiotiki  organiziranega kot mi. Se pravi, tam gredo antibiotiki na
               recept v roke rejcem in s tem seveda imajo zelo visoko porabo. Pri nas je to
               nemogoče, ker gre antibiotik v roke veterinarju, on živali zdravi. Mimogrede, rad bi
               se zahvalil gospe Tomić za kompliment. Moram reči, da ste me zelo iskrivo primerjali
               z bikom, in to je kompliment. Hvala lepa. <stage>/ smeh/</stage> Kaj želim poudariti? Želim
               poudariti to, da ti antibiotiki so praviloma nepravilno uporabljeni, če gredo mimo
               veterinarske stroke. In največji problem, ki ga mi vidimo, je subdozacija, kar
               pomeni, da so ti antibiotiki praviloma uporabljeni v prenizkih koncentracijah, kot so
               terapevtske. In pa predolg čas ali pa pas, ki nima nobene logike, tri dni bom
               zdravil, pa je malo bolje žival, pa ne bom zdravil, potem pa seveda pride do
               ponovitve kliničnih znakov, pa bom čez štiri, pet dni spet zdravil, ker mi pa
               zmanjkuje zdravila, ga bom dal pa malo manj. To so glavni razlogi v veterinarski
               medicini, ki so vodili pri določenih državah, in moram reči, da so tu zahodne države
               na prvem mestu, so packi v primerjavi z nami, ki so vodili do te rezistence
               mikroorganizmov proti antibiotikom. To je ena stvar.</p>
               <p>Druga stvar. Prej je gospa Dimic omenila mastitis, recimo, in je rekla, ja, se ga da
               tudi zdravit s kisom. Res je, mastitis je pač vnetje, infekcija mlečne žleze, ki pač
               ima določeno klinično sliko, in med drugim se da to klinično sliko tudi ublažiti s
               starimi zdravili, ne rabimo antibiotika. Problem, ki ga tu imamo, je pa seveda potem
               mleko iz te mlečne žleze. Še posebej, če vemo, da približno 30 % mastitisov povzroča
               stafilokokus aureus. In kolegice tule na moji desni dobro vejo, za kakšno bakterijo
               gre. Jaz mislim, da tu enostavno brez antibiotika, žal, ne gre v zdravljenju, ker
               moramo vedeti, da obstajajo zoonoze, se pravi, prenosljive bolezni z živali na ljudi
               in obratno, ki jih moramo enostavno z antibiotiki radikalno zdraviti. In to je v
               domeni stroke in nikogar drugega.</p>
               <p>Kar se tiče pa cene zdravil, je pa treba jasno povedati, Slovenija je tako majhen
               trg, zahteve pa seveda visoke, in tu pač ima farmacija svoje pogoje, da so enostavno
               stroški registracije zelo, zelo visoki, glede na zdravila, ki jih mi porabimo. In
               seveda potem končno škatlica ali pa enota zdravila stane bistveno več kot v drugih
               državah. Mi se tega zavedamo, mi smo v kontaktu s pristojnimi službami in jaz
               verjamem, da nam bodo pomagali tudi te stvari rešiti. Se pravi, da bi bili tudi
               stroški registracije nekoliko nižji in primerni temu našemu majhnemu trgu.</p>
               <p>Toliko sem imel povedati, kar se tiče uporabe antibiotikov. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Najlepša hvala.</p>
               <p>Je še kakšna želja po razpravi? Ker ne, zaključujem razpravo.</p>
               <p>Prehajamo na glasovanje o predlaganih sklepih, ki smo jih predlagali v Poslanski
               skupini SDS. Najprej prvi sklep, ki se glasi: Odbor za kmetijstvo, gozdarstvo in
               prehrano se je seznanil z uporabo antibiotikov v slovenskem kmetijstvu. Verjetno o
               tem ni treba glasovati. Tako bomo glasovali samo o drugem, tretjem in četrtem sklepu.
               Tu bi vas obvestil, da sva tretji in četrti sklep s podpredsednikom uskladila, tudi
               glede na predlog SMC ali koalicije, pa bi o vsakem sklepu posebej razpravljali in
               glasovali.</p>
               <p>Drugi sklep se glasi: Odbor je ugotovil, da bo uporaba antibiotikov v kmetijstvu
               prizadela slovensko kmetijstvo v njegovem prizadevanju po širitvi lokalne in ekološke
               komponente v kmetijstvu. Želi kdo pred glasovanjem obrazložiti svoj glas? Kolega
               Simon Zajc.</p>
            </sp>
            <sp who="SDT7:ZajcSimon">

               <speaker>SIMON ZAJC (PS SMC):</speaker>

               <p>Obrazložil ga bom v imenu koalicijskih strank.</p>
               <p>Namreč, po današnji razpravi in predvsem po zadnji razpravi bi rad povedal, da v
               okviru ekološke pridelave kmetje živali ne krmijo, prvič, z gensko spremenjenimi
               krmili, temveč z ekološko pridelano krmo. Živina preživi vsaj 180 dni na paši, ki je
               ne obdelujejo z umetnimi gnojili in škropivi, in za njihovo zdravje skrbijo le z
               naravnimi zdravili. Če pa prejmejo antibiotike, za nekaj časa izgubijo ekološki
               status. Mislim, da tega sklepa ne moremo podpreti tudi s tega vidika, ker, kot smo
               slišali, za nekatere stvari pač ne gre drugače, kot da jih pozdraviš z antibiotiki,
               za tisti čas pa pač izgubijo status ekološkega kmeta. In v tem smislu mislimo, da ta sklep ni
               smiseln in ga v strankah koalicije ne bomo podprli. Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Še kdo? Če ne, glasujemo.</p>
               <p>Kdo je za? <stage>(6 članov.)</stage> Kdo je proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Prehajamo na tretji sklep, kjer predlagatelji umikamo svoj predlog oziroma ga
               nadomeščamo s sklepom poslanskih skupin koalicije, ki se glasi: Odbor za kmetijstvo,
               gozdarstvo in prehrano nalaga Ministrstvu za kmetijstvo, gozdarstvo in prehrano, da v
               sodelovanju z vsemi deležniki do konca leta 2016 pripravi strategijo o smotrni
               uporabi antibiotikov v medicini in veterini in do sredine leta 2017 akcijski načrt o
               izvedbi strategije ter o tem poroča Odboru za kmetijstvo, gozdarstvo in prehrano.</p>
               <p>Minister se je javil k besedi. Izvolite.</p>
            </sp>
            <sp who="SDT7:ŽidanDejan">

               <speaker>MAG. DEJAN ŽIDAN:</speaker>

               <p>Spoštovani gospod predsednik, samo ena prošnja. Ker nosilec gradiva, ki se bo
               pripravilo in se pripravlja, ne bo Ministrstvo za kmetijstvo, gozdarstvo in prehrano,
               ampak bo Vlada oziroma znotraj Vlade Ministrstvo za zdravje, ali bi bilo možno
               preoblikovati, ne Ministrstvo za kmetijstvo, gozdarstvo in prehrano, da Vladi nalaga.
               Hvala.</p>
            </sp>
            <sp who="SDT7:LisecTomaž">

               <speaker>PREDSEDNIK TOMAŽ LISEC:</speaker>

               <p>Lahko. Mislim, da se vsi strinjamo. Ali še enkrat preberem ali<gap n="…"/> <stage>/ oglašanje v ozadju/</stage>
               Tako, namesto ministrstva je vlada.</p>
               <p>Želi kdo obrazložiti glas? Če ne, dajem predlog sklepa na glasovanje. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>V razpravo in na glasovanje dajem četrti predlog sklepa, ki je tudi nekoliko
               modificiran, pa dovolite, da ga preberem: Odbor za kmetijstvo, gozdarstvo in prehrano
               nalaga Ministrstvu za kmetijstvo, gozdarstvo in prehrano, da tudi v bodoče zagotavlja
               ustrezen nadzor nad uvozom živil iz drugih držav. Da se ne bomo lovili glede dopustne
               ravni antibiotikov. Želi kdo obrazložiti glas? Če ne, glasujemo.</p>
               <p>Kdo je za? <stage>(16 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugih predlogov sklepov nismo prejeli, zato zaključujem to točko dnevnega reda in s
               tem 30. sejo odbora. Vsem prisotnim se zahvaljujem za udeležbo, predvsem pa za
               razpravo. Srečno! <stage type="time">Seja se je končala 14. aprila 2016 ob 16.18.</stage>
               </p>
            </sp>
         </div>
      </body>
   </text>
</TEI>