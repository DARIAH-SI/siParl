<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-nujna-38-2016-10-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D62734B321CAFEE5C1258051001D1693</idno>
               <idno type="custom" subtype="day">B068489448E8EC79C12580610035CF15</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B068489448E8EC79C12580610035CF15</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-38-2016-10-28.OZG" n="38">
               <name>nujna seja</name>
               <date when="2016-10-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-38-2016-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-38-2016-10-28.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR  REPUBLIKA SLOVENIJA ODBOR ZA GOSPODARSTVO</stage>
            <stage type="session">38. nujna seja</stage>
            <stage type="date">(28. oktober 2016)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo. </stage>
            <stage type="time">Seja se je začela ob 12.01. </stage>


            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Prav lepo vas vse pozdravljam. Vas vabim, da se usedete na prosta mesta. Vse članice
               in člane odbora vabljene ter ostale prisotne lepo pozdravljam.</p>
               <p>Pričenjamo z 38. nujno sejo Odbora za gospodarstvo. Obveščam vas, da so se opravičili
               in se seje ne morejo udeležiti naslednje članice oziroma člani odbora, in sicer
               gospod Franc Laj, gospod Franc Breznik, mag. Marko Pogačnik in mag. Matej Tonin. Na
               seji kot nadomestni člani sodelujejo: gospod Miha Kordiš namesto dr. Franca Trčka,
               gospod Saša Tabaković namesto gospoda Marka Ferluge. S sklicem seje ste prejeli
               dnevni red. Ker v poslovniškem določenem roku nisem prejela predlogov za spremembo,
               ugotavljam, da je določen takšen dnevni red seje kot ste ga prejeli s sklicem.
               Prehajam na obravnavo te točke. Poslanska skupina Združene levice je z dne 17.10.2016
               na Odbor za gospodarstvo naslovila zahtevo za sklic nujne seje z navedeno točko
               dnevnega reda. Kot gradivo k tej točki dnevnega reda ste prejeli zahtevo za sklic
               nujne seje Odbora za gospodarstvo s predlogi sklepov. Na sejo so bili vabljeni gospod
               Miha Kordiš, predstavnik predlagateljev poslanske skupine Združene levice,
               Ministrstvo za gospodarski razvoj in tehnologijo, Ministrstvo za finance, Zveza
               potrošnikov Slovenije, Urad za makroekonomske analize in razvoj, Trgovinska zbornica
               Slovenije, dr. Bogomir Kovač, Univerza v Ljubljani, Ekonomska fakulteta, dr. Franci
               Križanič, Ekonomski inštitut Pravne fakultete, dr. Igor Masten, Univerza v Ljubljani,
               Ekonomska fakulteta. Prehajamo na obravnavo navedene zadeve. Želi predstavnik
               predlagatelja podati dodatno obrazložitev?</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Vsekakor.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Gospod Miha Kordiš, izvolite imate besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo predsedujoča. Vlada je 7. aprila letos na svoji 83. redni seji
               sprejela uredbo o oblikovanju cen določenih naftnih derivatov. Ta uredba je potem
               stopila v veljavo dva dni kasneje in nadomestila prejšnjo uredbo o oblikovanju cen
               naftnih derivatov, ki je predpisovala metodologijo za oblikovanje cen 95 oktanskega
               neosvinčenega motornega bencina, 98 ali več oktanskega neosvinčenega motornega
               bencina, ki se uporablja v cestnem ali pomorskem prometu, dizelsko gorivo in ekstra
               lahko kurilno olje. Z uredbo o oblikovanju cen določenih naftnih derivatov se je
               predpisana metodologija oblikovanja cen uporablja samo še za 95 oktanski neosvinčen
               bencin in za dizelsko gorivo. Marže distributerjev za ti vrsti goriva še vedno
               ostajata fiksni in se ne spreminjata. Določene marže za 98 in več oktanski bencin in
               kurilno olje pa je po novem prepuščeno distributerjem. Nova ureditev določanja cen
               naftnih derivatov pomeni delno liberalizacijo trga z naftnimi derivati pri nas.
               Čeprav se zaradi nasprotovanja Ministrstva za finance deregulacija cen uvaja kasneje,
               kot so si to želeli na 
               MGRT je dejstvo, da Slovenija počasi ampak vztrajno drsi proti modelu popolne
               liberalizacije trga z naftnimi derivati. Minister Počivalšek je bil tukaj jasen, po
               sprejetju te nove novele je izjavil, ga bom kar citiral: <q>"Naredili smo prvi korak,
               verjamem, da bomo naredili tudi naslednjega."</q> Naslednji korak je očitno deregulacija
               cen 95 oktanskega bencina in dizelskega goriva ob avtocestnem križu in na obmejnem
               območju. Tako, kot številni drugi gospodarski ukrepi v Sloveniji se tudi deregulacija
               cen naftnih derivatov gradi na mantri prostega trga, čeprav bo imela ta dokazano
               negativne družbene učinke. Deregulacija cen naftnih derivatov in posledična
               liberalizacija trga je problematična iz več vidikov. Prvi vidik je javnofinančni, na
               katerega opozarja tudi Ministrstvo za finance. Zaradi deregulacije se bo znižala
               količina denarja, ki ga država pobere iz naslova trošarin kar seveda lahko postavi
               pod vprašaj stabilnost proračuna. Tukaj analize kažejo, da bi proračun ob popolni
               deregulaciji izgubil med 40 in 60 milijoni na leto, medtem ko bi zaradi tega
               distributerji pridobili med 40 in dobrih 80 milijonov evrov dodatnih prihodkov zaradi
               dviga marž. Če bi distributerji z dvigom marž nadomestili ukinjeno subvencijo za
               dodajanje bio goriv bi se ta izpad iz proračuna povečal za dodatnih 38 do 42
               milijonov evrov. In to naj bi se dogajalo v času varčevanja in največjega
               zmanjševanja dolga, kar bi pripeljalo do še večjega minusa oziroma do 100 milijonov
               evrov javnih prihodkov v izpadu. Pri tem ne smemo pozabiti, da je državni delež v
               Petrolu že nižji od 70% in da se na tujih računih v tujini koncentrirajo deleži tujih
               podjetij, ki bi lahko tangirale na sovražni prevzem Petrola. Deregulacija cen je
               naprej problematična tudi zaradi dejstva, da se bodo cene naftnih derivatov po
               deregulaciji zvišale. Zveza potrošnikov je že spomladi v zvezi z deregulacijo cen
               kurilnega olja opozorila, da se ta dogaja v tako imenovanem mrtvem obdobju, ko se
               tega goriva ne proda veliko, hkrati pa so zasledili tudi primer, ko so trgovci končno
               ceno naročenega kurilnega olja obračunavali na dan dobave, ne pa na dan naročila. Z
               deregulacijo ne moremo pričakovati kakršnegakoli padca cen. Pač te cene bi se lahko
               znižale samo ob sekanju davščin na naftne derivate, kar seveda zaradi prej omenjenih
               javnofinančnih zadržkov ne gre, oziroma če se znižajo marže, česar pa spet ne moremo
               pričakovati glede ne to, da je Vlada do zdaj z uredbo določala samo najvišjo možno
               maržo. In največja trgovca z naftnimi derivati pri nas, to sta Petrol in OMV, ki
               obvladujeta 87% trga se za nižje marže že do zdaj nista odločala. Če to dereguliramo
               pomeni, da bodo te marže lahko poletele v nebo, nič jih pa ne bo prisililo, da bi te
               svoje cene znižali, ker bi to storili lahko že do zdaj. Sploh zato, ker sta pač v
               oligopolnem položaju. Že ob aprilski deregulaciji 98 in več oktanskega bencina in
               kurilnega olja je minister Počivalšek napovedal, da bo naslednji korak cilj popolne
               deregulacije cen naftnih derivatov, deregulacija cen 95 oktanskega bencina in dizla
               ob avtocestnem križu. Študija Ministrstev za finance in gospodarstvo pa je pokazala,
               da bi bila posledica višji dobički distributerjev naftnih derivatov, višje cene za
               potrošnike in izpad prihodkov za državni proračun. In če sodimo tukaj po maržah ob
               italijanskih in avstrijskih avtocestah bi se marža, pardon na bencinskih servisih, v
               nekaj letih dvignila za 100%, se pravi podvojila bi se. Tak dvig bi prikrajšal
               javnofinančne prihodke za 4,6 milijona evrov na leto, medtem ko bi se prihodki
               distributerji dvignili za 13,5 milijona na leto. Zaradi tega dviga prihodkov naftnih
               distributerjev bi  se
               sicer dvignili tudi prilivi v državni proračun iz naslova davka na dohodek, ki bi se
               poznal z eno letnim zamikom ampak pod črto bi bil neto izplen distributerjev še vedno
               dobrih 100.000 evrov, med tem, ko bi bila tukaj država 3,5 milijona evrov v minusu.
               Pri tem, da finančni učinki na potrošnike, ki bi ob avtocestnem križu točili držaji
               bencin v tej študiji ostajajo zanemarjeni. No navkljub temu pa ob besedah ministra
               Počivalška ob zadnjem podaljšanju obstoječe uredbe, ni prišlo zaradi negativnih
               makrofiskalnih in socialnih učinkov, kot jih prinaša nadaljnja deregulacija cen,
               ampak samo zato, ker na tej seji vlade ni bilo prisotne Alenke Smrkolj, takrat v
               funkciji ministrice za finance in takrat še državne sekretarke, pa današnje
               ministrice za finance Mateje Vraničar Erman. Podražitev cen naftnih derivatov bo še
               posebej prizadela revne prebivalce, neposredno s samo podražitvijo naftnih derivatov,
               posredno pa s podražitvijo cen javnega prevoza, ki jo lahko pričakujemo naknadno. Pri
               tem je deregulacija cen problematična tudi zaradi diferenciacije cen samih verig
               trgovcev z naftnimi derivati. Pričakujemo namreč lahko, da se bodo cene naftnih
               derivatov najbolj povišale na prodajnih mestih, kjer je že danes prodaja največja,
               torej predvsem ob avtocestah. Ob tem bodo lahko trgovci dnevno, ali pa celo večkrat
               dnevno spreminjali cene naftnih derivatov, kar bo potrošnikom zaradi nezmožnosti
               pridobivanja informacij tudi na teoretični ravni onemogočilo izbiro o kateri tako
               radi govorijo zagovorniki prostega trga. Potrošniki bodo tako soočeni z višjimi in
               nepredvidljivimi cenami naftnih derivatov. Niso pa potrošniki in državni proračun
               edini, ki bodo potegnili ta kratko. Prizadeti bodo tudi ostali gospodarski sektorji,
               še posebej tisti deli, ki so odvisni od prevoza ljudi in blaga po cestah, pa tisti
               del, ki svoje energetske potrebe zadovoljuje s kurilnim oljem. In ker se začenja
               sezona prodaje tega energenta, je potrebno vzpostaviti jasen in pregleden trg, ki bo
               kupcem omogočil nakup kurilnega olja po naprej znanih in navzgor omejenih cenah. V
               Združeni levici smo na nesprejemljivost deregulacije cen naftnih derivatov v
               preteklosti že opozarjali. Žal je država sprostila cene 98 in več oktanskega bencina
               in kurilnega olja, kljub škodljivostim za proračun in negativnim učinkom na
               materialni položaj ljudi. predvsem najbolj ranljivih. Se v vladi še vedno razmišlja o
               nadaljnji deregulaciji cen naftnih derivatov, zato socialisti predlagamo, da Odbor za
               gospodarstvo sprejme naslednje sklepe:</p>
               <p>Prvič, Odbor za gospodarstvo na podlagi predstavljenih podatkov ugotavlja, da je
               deregulacija cen naftnih derivatov nesprejemljiva, saj je v nasprotju z javnim
               interesom. Drugič, Odbor za gospodarstvo poziva Vlado Republike Slovenije, da naj
               regulira cen 95 oktanskega neosvinčenega motornega bencina in dizla ob avtocestnem
               križu, in tretjič, Odbor za gospodarstvo nalaga Vladi Republike Slovenije, da Uredbo
               o oblikovanju cen nekaterih naftnih derivatov nadomesti z režimom določanje cen
               naftnih derivatov, kot je veljal pred 8. aprilom 2016. V osnovi gre za to, da ne
               dopustimo nadaljnje deregulacije cen naftnih derivatov in da še tisti del, ki je že
               doživel deregulacijo, vrnemo nazaj v regulirane okvirje. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala gospodu Kordišu za uvodno dodatno obrazložitev. Besedo bi pa predala
               predstavniku Ministrstva za gospodarski razvoj in tehnologijo, državni sekretarki
               gospe Evi Štravs Podlogar. Izvolite.</p>
            </sp>
            <sp who="SDT7:ŠtravsPodlogarEva">

               <speaker>EVA ŠTRAVS PODLOGAR:</speaker>

               <p>Hvala lepa za besedo spoštovana predsednica odbora, cenjeni poslanke in poslanci.
               Ministrstvo za gospodarski razvoj in tehnologijo se zavzema za konkurenčno
               gospodarstvo in svobodno delovanje podjetij na trgu. Ukrepi, ki so predvideni v
               Zakonu o kontroli cen in na podlagi katerega se sprejema tudi Uredba o oblikovanju
               cen naftnih derivatov, so izredne narave in naj bi kot taki trajali največ od šest do
               dvanajst mesecev. Nato pa naj bi sledila postopna odprava teh ukrepov. V Sloveniji pa
               so na podlagi tega zakona cene bencina regulirane od aprila 2000. Torej že več kot 15
               let.  Trenutno so v
               Sloveniji poleg določenih cen naftnih derivatov, to je bencin 95 in dizel, regulirani
               le še cene edinih učbenikov za posamezni razred. Tako so se v zadnjih letih
               deregulirali oziroma sistemsko uredili tudi drugi trgi energentov, kot na primer
               elektrika, zemeljski plin in daljinsko ogrevanje. Zato menimo, da je sedaj čas, da se
               postopoma sprosti oziroma deregulira tudi cene naftnih derivatov. Manjšega dviga marž
               s strani naftnih distributerjev sicer ni možno izključiti, vendar bi zaradi majhnosti
               in izrazite tranzitne narave Slovenije, prekomeren dvig marž odprl aktivno cenovno
               konkurenco, tako med obstoječimi kot tudi potencialnimi novimi ponudniki. Zato po
               liberalizaciji cen ne pričakujemo pretiranega dviga marž. Trenutno regulirana nizka
               marža odvrača vstop novih ponudnikov na trg, zato po odpravi regulacije cen
               pričakujemo vstop novih diskontnih ponudnikov goriv v mestih. Ob enem pričakujemo
               tudi povečanje heterogenosti cen, predvidevamo, da bodo cene na avtocestah višje, med
               tem, ko bodo cene v mestih in ob mejah nižje. Po liberalizaciji cen ne pričakujemo
               velikega dviga marž in s tem končne drobnoprodajne cene. Po naših predvidevanjih bi
               lahko prišlo do dviga marž za do dva centa in s tem do povišanja končne cene za do
               dva odstotka. Za en cent se je na primer dvignila povprečna marža po liberalizaciji
               cen goriva na Hrvaškem, podobna pričakovanja imamo tudi v Sloveniji. Naša
               pričakovanja in predvidevanja pa potrjujejo tudi trenutno stanje na trgu
               liberaliziranih cen 98 in več oktanskega bencina in ekstra lahkega kurilnega olja. Na
               Ministrstvu za gospodarstvo še naprej izračunavamo cene 98 in več oktanskega goriva
               in kurilnega olja po v preteklosti veljavnem modelu oziroma modelu, ki je veljal po
               uredbi. Tako izračunane cene primerjamo z oglaševanimi cenami naftnih trgovcev. Na
               podlagi takih primerjav smo ugotovili, da v obdobju po deregularizaciji cen 89 in več
               oktanskega goriva in kurilnega olja ni prišlo do bistvenega povišanja cen in se torej
               cene gibljejo v skladu z napovedmi in pričakovanji ministrstva. Potrebno je namreč
               vedeti da marže distributerjev predstavljajo le manjši delež stroškov v celotni
               strukturi cen naftnih derivatov, le okoli 6 odstotkov, med tem, ko nabavna cena na
               svetovnem trgu skupaj z dajatvami predstavlja kar okoli 90 odstotkov maloprodajne
               cene. Morebiten dvig marž ima torej sorazmerno majhen vpliv na končno ceno posameznih
               naftnih derivatov. Za boljšo predstavo naj povemo še, da je bila na primer na
               včerajšnji dan, cena goriva 98 na Petrolu enaka 1,316 evra na liter, po starem
               reguliranem izračunu pa bi bila cena 1,299 evra na liter. To pomeni, da je končna
               cena za gorivo 98 na trgu višja za 1,7 centa na liter oziroma da se je konča cena
               dvignila za dober 1 odstotek. Podobna situacija je tudi pri kurilnem olju. Cena na
               Petrolu je bila včeraj enaka 0,826 evra na liter, po starem reguliranem načinu
               izračuna pa bi bila cena 0,811 evra na liter, kar pomeni, da je končna cena kurilnega
               olja višja za 1,5 centa na liter oziroma, da se je končna cena dvignila za nekaj manj
               kot 2 odstotka. Glede na zgoraj navedeno lahko mirno rečemo, da liberalizacija cen ni
               prinesla znatnega povišanja cen. Ministrstvo za finance je sicer ocenilo, da bo
               zaradi deregulacije cen 98 in več oktanskega bencina ter ekstra lahkega kurilnega
               olja prišlo do sorazmerno majhnega izpada javnofinančnih prihodkov in sicer za
               približno 0,3 milijona evrov, saj 98 in več oktansko gorivo predstavlja le slaba 2
               odstotka vseh prodajnih naftnih derivatov, saj gre za gorivo, ki se uporablja pri
               motornih vozilih višjega cenovnega razreda. 98 in več oktanska goriva se uporabljajo
               tudi za motorna kolesa, ki pa ne predstavljajo osnovnega prevoznega sredstva, ampak
               se uporablja večinoma v rekreacijske namene. Gre torej za gorivo, ki  nima vpliva na materialni
               položaj ljudi saj ga uporabljajo potrošniki, ki imajo višje dohodke. Za ekstra lahko
               kurilno olje pa imamo v Sloveniji večje število ponudnikov, saj več kot 10, ki so
               kupcem že pred deregulacijo cen ponujali različne komercialne popuste in je bila tako
               končna cena že v preteklosti nižja od oglaševanja. Da bi zagotovili boljšo
               informiranost potrošnikov, bo ministrstvo vsekakor vzpostavilo spletni portal, kjer
               bodo prikazane cene vseh trgovcev, ki bo potrošnikom omogočal lažjo, hitrejšo
               primerjavo cen na posameznih bencinskih servisih in torej tudi cen pri posameznih
               trgovcih. Cilj države je vzpostaviti normalno delujoč trg, na katerem se bodo lahko
               vzpostavili tržni mehanizmi in konkurenca med distributerji naftnih derivatov. Zato
               si bomo še naprej prizadevali za liberalizacijo cen naftnih derivatov, sprva ob
               avtocestnem križu, kasneje pa na celotnem ozemlju Republike Slovenije. Sprostitve
               ukrepov kontrolnih cen naftnih derivatov, bo po naših predvidevanjih na daljši rok
               prispevala k večji konkurenci na trgu naftnih derivatov. Posledično bo med ponudniki
               prišlo do večje cenovne konkurence, od česar bodo imeli koristi tudi potrošniki, saj
               bodo cene enake ali nižje kot doslej. Zaradi vsega zgoraj navedenega menimo, da v
               danem trenutku ni nobenega razloga za to, da bi se zopet uvedla regulacija cen 98 in
               več oktanskega bencina in ekstra lahkega kurilnega olja. Zato tudi ne podpiramo
               nobenega od predlaganih sklepov predlagatelja. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za dodatno uvodno obrazložitev. Besedo pa predajam predstavnikom
               Ministrstva za finance, državnemu sekretarju gospodu Tilnu Božiču. Izvolite, imate
               besedo.</p>
            </sp>
            <sp who="SDT7:BožičTilen">

               <speaker>TILEN BOŽIČ:</speaker>

               <p>Bi se raje potem, ko bo razprava malo več odzival, ker bo šlo bolj za podatke in tako
               naprej. Kar se tiče nekega splošnega vtisa ali pa stališča Ministrstva za finance je
               ta do kar se tiče deregulacije nekako zelo zadržano, predvsem zaradi nekaterih zadev,
               ki so bile že omenjene. Glede morebitnega vpliva na stanje v javnih financah.
               Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi za vašo dodatno obrazložitev. Za magnetogram naj preberem, da gospo Anito
               Koleša nadomešča poslanec gospoda Jani Möderndorfer. Besedo bi predala še dodatno
               vabljenim, če jo kdo želi. Besedo najprej predajam gospe Bredi Kutin, predstavnici
               Zveze potrošnikov Slovenije. Izvolite.</p>
            </sp>
            <sp who="SDT7:KutinBreda">

               <speaker>BREDA KUTIN:</speaker>

               <p>Hvala lepa. Se zahvaljujem za vabilo in bi povedala, da pravzaprav Zveza potrošnikov
               Slovenije ponavlja svoja stališča, da na žalost ne moremo biti tako optimistični, kot
               je Ministrstvo za gospodarstvo. Naši podatki so malo drugačni, čeprav seveda glede na
               to na katerih področjih vse delamo, smo poskušali zdaj na hitro indikativno stvari
               pogledati in pogledali smo kaj se pravzaprav dogaja na tem delno dereguliranem trgu.
               Stanje, ki ga pa imamo na trgu pa vemo, da mi nimamo osnovnih pogojev za pošteno
               konkurenco. Povedala bi tudi to, da bi težko govorili o nadzoru cen kot smo ga imeli
               v preteklosti, a veste, ko je država določala cene, ampak Slovenija ima model navzgor
               omejene cene. To je nekaj drugega. Mislim, da model navzgor omejene cene ima tudi
               Belgija in pa Malta in glede na naš položaj, ki ga imamo in pa že na število
               bencinskih črpalk in to kar smo že slišali dva oligopolna ponudnika ne moremo
               pričakovati konkurence, ki bi nižala cene. Tudi ne verjamem, da bo v to majhno
               Slovenijo kar naenkrat vse velike naftne družbe pridrvele, ker bi lahko imele tukaj
               velike zaslužke. Lahko pa nas seveda zanima kaj se bo zgodilo, če bomo prodali našega
               največjega trgovca. Komu bo šel potem ta denar? Seveda iz žepov potrošnikov koga pa.
               Tukaj bi povedala samo na podlagi, poglejte pogledali smo ceno, ki je veljala ob
               modelu polne regulacije, to se pravi tudi za bencin 100 in pa kurilno olje in pa
               podražitve do danes. Bencin 95 se je v tem obdobju pač na podlagi  modela podražil za 5,1 odstotek,
               dizel za 9,4 odstotke, bencin 100 pa variira od 6,9 do 8 odstotkov podražitev. To se
               pravi, da če že pogledamo primerjave bencinov, je šel bencin 100, ki je zdaj
               dereguliran, več kot 50 odstotkov gor v primerjavi, podražitev je bila približno
               takšna. Če pogledamo kurilno olje je situacija še bolj zanimiva. Dizel in pa kurilno
               olje. Jaz zdaj govorim o indikativnih, ker mi zdaj pač nimamo pogojev, da bi šli v
               poglobljeno analizo. Kurilno olje je šlo v tem obdobju gor za 17 odstotkov. Pri tem,
               da imamo po našem mnenju popolnoma nepoštene splošne pogoje prodaje, namreč ti kupiš
               nekaj kar sploh ne veš po kakšni ceni. Zanimivo je, da tržni inšpektorat sploh še ni
               nič reagiral. Kako lahko nekaj kupiš, ko ne veš koliko bo stalo? V modelu se je vsaj
               vedelo koliko bo stalo? Ali si predstavljate, da na internetu nekaj kupite, potem pa
               rečete, da ne, da to ste vi naročili takrat ampak danes imamo mi to ceno. Zato, ker
               je to zapisano imamo spet tolmačenje <q>"ja seveda, to je zakonito, ker je v splošnih
               pogojih dobavitelja, ki ga mora pač potrošnik sprejeti, ker drugače kupiti ne more."</q>
               Še dodatno ta fama o tem, da bo Slovenija cenejša. Glejte, dajte mi pa razložiti kako
               je možno, da kurilno olje, ki se pač kupuje na globalnem trgu, se v Sloveniji prodaja
               22,5 odstotka v povprečju dražje kot v Avstriji, pa skoraj 34 odstotkov dražje kot na
               Hrvaškem. Se pravi Slovenija na tem dereguliranem področju kaj zdaj plačujejo?
               Slovenski potrošniki plačujejo bistveno več. Mi smo šli pogledati, a veste, zdaj bom
               povedala nekaj kar pravzaprav ne bi smela povedati, smo gledali, če bi se lahko šli
               kolektivnega nakupa. A veste ne moremo. Evropski trg pa tu ne deluje, ker potem bi
               morali potrošniki dvakrat plačati trošarino – enkrat v maloprodaji, drugič pa še
               doma. Tisti, ki to naredi zasebno, pa tega ne prijavi s trošarino, je kaznovan, če ga
               ne dobijo. Toliko o delovanju enotnega trga. Zdaj pričakovati na teh dveh energentih,
               da bomo pa sedaj kar imeli super konkurenco na enkrat z nižjimi cenami, je totalna
               iluzija. Sosednja Avstrija ima na avtocestah več kot 10 odstotkov višje cene. Druge
               države tam 3,5 ali 4,5 ali 5,5 in je to že veliko. Pričakovati nižje cene na tem
               področju, oprostite no, mislim, ne nam bučk prodajati. To se preprosto ne bo zgodilo.
               Če bi se na novo ta trg postavljal, potem morda. Pa še to, da ne govorim kako majhen
               je ta trg. Da ne govorim zdaj o takih zadevah kot je okolje in pa vpliv na okolje, pa
               poglejte kakšne obremenitve na avtocestah oziroma cestah že imamo, a zdaj bodo pa
               potrošniki potovali še po cenejši bencin. Mislim oprostite, mi smo že pred časom
               predlagali, da se dajmo raje usesti koliko uspešen je ta model navzgor omejene cene,
               če je treba tam kaj popraviti in stvari pametno doreči, ker tukaj ni osnovnih
               pogojev, da bi konkurenca delovala. Samo to bom še dodala. Potrošniške organizacije
               smo vedno za konkurenco, kadar deluje za korist potrošnikov pa kadar so osnovni
               pogoji vzpostavljeni. Tukaj jih ni in mislim, da jih je iluzorno pričakovati. Hvala
               za besedo.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za obrazložitev. Besedo pa predajam gospe Mariči Lah, predstavnici
               Trgovinske zbornice Slovenije.</p>
            </sp>
            <sp who="SDT7:LahMariča">

               <speaker>MARIČA LAH:</speaker>

               <p>Spoštovani poslanci, spoštovana predsednica in seveda vsi ostali vabljeni, lep
               pozdrav. Moja ime je Mariča Lah in sem predsednica Trgovinske zbornice Slovenije, ki
               je nosilka študije, ki je bila kot podlaga za razprave na temo liberalizacije cen
               naftnih derivatov v Sloveniji. Ta razprava pravzaprav v Sloveniji poteka že kar, bom
               rekla, petnajst let, kar jo spremljamo. V določenih trenutkih bolj uspešno, v
               določenih trenutkih manj uspešno. No, ampak danes smo tu na Odboru za gospodarstvo,
               ki pravzaprav že drugič obravnava na pobudo Združene levice to problematiko in zato
               bom tudi jaz nekatere stvari ponovila, ki sem jih  že na prvi seji Odbora za gospodarstvo in se
               opravičujem zaradi teh ponovitev, vendar se čutim dolžno, da jih ponovim. Regulirane
               cene v Sloveniji, če pogledamo je res nabor reguliranih cen izjemno skromen. To je
               nekaj javnega prevoza in pa nekaj učbenikov, potem pa že tu kar nehamo. Celotna
               komunala, celotna energetika ostala, vse to je na prostem oblikovanju cen naftnih
               derivatov, torej na prostem oblikovanju cen, pa zato sploh ni bilo potrebno nobene
               tako zelo velike diskusije v slovenskem prostoru. Naj že na tem mestu rečem, da
               naftne družbe, tu je bil sicer omenjen Petrol, vendar mi kot trgovinska zbornica smo
               študijo naredili v imenu vseh nastopajočih naftnih trgovcev v Sloveniji, ne samo v
               imenu enega. In naj nadaljujem, da vse te naftne družbe iz svoje marže plačujejo
               stroške, ki se oblikujejo po tržnih pogojih. To se pravi, iz omejen marže, državno
               regulirane marže morajo plačevati stroške, ki se na trgu oblikujejo prosto. Nekoliko
               za boljšo predstavo je pa tole, to je struktura maloprodajne cene goriva, jaz upam,
               da jo vidite, ker so barve res namenoma tako zelo izstopajoče. Ta zgornji rumeni del,
               to je ta del na katerega ima naftni trgovec vpliv. To je bruto marža iz katere
               pokriva popolnoma vse stroške, transporte, skladiščenja, prodaje, gradnje bencinskih
               servisov, skratka vsega ostalega. Ta rdeči del, ta je državni del oziroma fiskalni
               del. Naftni derivati, z izjemo kurilnega olja ekstra lahkega, vsi ostali pogonski pa
               so obremenjeni s petimi fiskalnimi dajatvami. In zato je ta v višini 60%. Marža pa je
               v višini 5 do 6% v maloprodajni ceni pogonskega goriva. Zeleni del pa predstavlja
               nabavno ceno in je na letnem nivoju nekje v povprečju 35% v strukturi maloprodajne
               cene. Nabavna cena vseh derivatov pa se oblikuje na borzi. In preračun v evre
               predstavlja pravzaprav borzna cena v dolarjih in pa vpliv tečaja dolar napram evru in
               je popolnoma javno objavljena in sledljiva, tako da tu ne more prihajati do nobenih
               kakršnihkoli malverzacij oziroma umetno napihnjenih cen. Tako za uvod, da vemo o
               kakšnem delu in o kakšnem potencialnem tveganju se danes pogovarjamo. V bistvu o 5 do
               6% v strukturi maloprodajne cene pogonskih goriv.</p>
               <p>Rada bi pokomentirala to, kar je bilo že na prejšnji seji Odbora za gospodarstvo
               izpostavljeno, pa sta danes izpostavila tako poslanec gospod Kordiš kot gospa Breda
               Kutin. In sicer kurilno olje ekstra lahko pa cena na dan dobave. Mi potrošniki
               plačujemo ceno na dan dobave. Ko naročimo, ne vem, danes, blago pripeljejo čez 5 dni
               in plačamo tisto ceno, ki velja čez 5 dni. To je torej na dan dobave. To je v
               splošnih pogojih napisano in to je zato, ker je to borzni artikel. Plačamo lahko več
               kot je tista cena na tisti dan, ko smo naročili, lahko pa tudi manj. Cene se
               spreminjajo po današnjem modelu 14 dnevno oziroma po liberalizaciji se spreminjajo
               skladno z gibanjem cen na borzi. Torej, potrošnik lahko plača več, lahko pa manj. In
               bi si težko predstavljala tistega potrošnika, ki bi na dan dobave moral plačati višjo
               ceno, čeprav bi dejansko na trgu veljala druga. Vedno je treba pogledati obe plati.
               To, da je cena na dan dobave velja že vrsto vrsto let in to ni popolnoma noben nov
               element, ki bi bil kakorkoli povezan z liberalizacijo.</p>
               <p>Potem naslednja trditev v obrazložitvi, da trgovci se za nižje marže pri prodaji še
               niso odločili. Ta trditev preprosto ne vzdrži. Več kot 60% plinskega olja, torej
               dizla,  se na
               bencinskih servisih proda gospodarskim subjektom, ki imajo za nakup pogonskega goriva
               sklenjene kupoprodajne pogodbe z dotičnimi trgovci. In vse te pogodbe in pogodbeno
               določene cene je odvisna od kontinuiranosti odjema in pa od višine letnega odjema
               posameznega gospodarskega subjekta in dobivajo tako imenovane rabate. Da je temu res
               tako je potrdil tudi gospod Klobasa na javno je to potrdil, kot vodja oziroma
               predsednik Združenja transporterjev v Sloveniji. In tudi trditev, da bo
               liberalizacija prizadela vse gospodarske panoge v Sloveniji ne velja, saj vsi
               gospodarski subjekti ne glede na to v kateri gospodarski dejavnosti delujejo,
               kupujejo naftne derivate po pogodbi in imajo tudi za to določene rabate in tako
               politiko bodo trgovci obdržali tudi v bodoče, če bodo seveda pri svojem poslovanju
               želeli in hoteli ostati konkurenčni. Trditev, dvig marže se bo povečala za 100%
               odstotkov ob avstrijski in italijanski meji. Ta trditev preprosto ne more vzdržati,
               še posebej ne za avstrijsko mejo glede na to, da je razlika v ceni pogonskih goriv,
               tu pa izpostavljam še posebej motorni bencin z avstrijsko mejo, torej za lokacijo ob
               avstrijski meji zelo majhna. In potisni faktor, ki deluje na oblikovanje maloprodajne
               cene v pogojih prostega oblikovanja cen je seveda tudi konkurenca. Če ima konkurenca
               nižje cene v sosednji državi, potem je to jasen signal plejerjem v Sloveniji, da bodo
               morali v zakup vzeti tudi to dejstvo. Tako, da do 100% dviga marže v nobenem primeru
               ne more priti v poštev. Tudi trditev, da je ob avtocestah največja prodaja v
               Sloveniji ne drži. Ob avtocestah se proda, govorim za področje Slovenije, na letnem
               nivoju okrog 30% vseh pogonskih goriv in nič več. In še ta je v pretežni meri bi
               rekla pogojena s sezonskimi meseci od maja pa do meseca oktobra, ko je ta prodaja
               bistveno večja, kot v ostalih mesecih. Tako, da če bi se odločili za postopno
               liberalizacijo oziroma deregulacijo cen naftnih derivatov s tem naslednjim korakom ob
               avtocestnem križu, mislim, da domači potrošnik v ničemer ne bi občutil kakršnegakoli
               tveganja na tem področju. Na drugi strani pa je potrebno za objektivno sliko v obzir
               vzeti nekoliko daljše obdobje in tu se oslanjam na izsledke študije Ekonomskega
               inštituta Pravne fakultete v Ljubljani, ki je analizirala obnašanje fiskalnega dela
               maloprodajne cene pogonskih goriv po letu 2009. Znano namreč je, da je do leta 2009
               Slovenija vršila tako imenovano zmerno fiskalno politiko. Po letu 2009 pa je začela
               vršiti aktivno ali pa agresivno davčno politiko, rezultat katere je bil, da tudi v
               obdobjih, ko so potrošniki v sosednjih državah plačevali nižje cene pogonskih goriv
               smo v Sloveniji plačevali več. Ker je država pač imela za orodje polnjenja torej
               javnih financ naftne derivate in je v primeru, ko so borzne cene naftnih derivatov se
               znižale na borzah prekomerno poviševala fiskalne dajatve z namenom, ki sem ga že
               omenila. Vse to pa je seveda plačal potrošnik. Vse ostale države v Evropski uniji
               običajno, to je velika večina, spreminjajo trošarine največ dvakrat na letnem nivoju,
               medtem ko je Slovenija trošarine spreminjala praktično po potrebi na 14 dnevnem
               modelu. Kar sicer ni nič narobe, če je takšna državna politika in jaz je ne nameravam
               tu kritizirati samo rada bi razložila konsekvence, ko se zdaj bojimo, da bo zdaj
               slovenski potrošnik moral plačevati več. Slovenski potrošnik je več že plačeval iz
               razloga, ki sem ga pač 
               navedla. Pogosto se tudi, pogosto se tudi navajata dve državi, ki naj ne bi imeli
               liberalizirane cene. Trditev namreč, Trgovinske zbornice Slovenije na osnovi študije,
               ki smo jo naredili skupaj s profesorji Ekonomske fakultete Univerze v Ljubljani, da
               so cene v Evropi liberalizirane. Pogosto pa slišimo primere dveh držav, da cene tu
               niso liberalizirane. To sta državi Belgija in Malta. Res je, to ni klasična
               liberalizacije, je pa še kljub temu dogovorno oblikovanje cen, ki ga dogovorita
               naftno združenje, zdaj govorim za primer Belgije, naftno združenje belgijskih
               gospodarskih subjektov in pa belgijska država, v katerem vnaprej dogovorita elemente.
               Pri čemer se nabavna cena vedno oblikuje po pogojih borze in pa valutnega preračuna
               in pa maržo dogovorita naftno združenje in pa Vlada dogovorno in je v primeru Belgije
               43% večja, kot je to v primeru Slovenije. In če bi nam slovenska Vlada ponudila tak
               način oblikovanja cen, kot ga ima Belgija bi ga mi tudi z veseljem sprejeli. Pri
               Malti je pa zadeva nekoliko drugačna. Malta zaradi svoje geostrateške pozicije
               oblikuje cene naftnih derivatov, bi rekla, strateško, politično strateškem na takem
               nivoju, da si polni proračun. Ker je siromašna na veliki večini gospodarskih
               dejavnost so se pač dogovorili, da polnijo med drugim tudi iz naslova naftnih
               derivatov. Vendar ne glede na to je za naftne trgovce tu dobro poskrbljeno, cena
               maloprodajna pa je na letnem nivoju, govorim za leto 2015 43% višja, kot je bila
               povprečna cena v tem istem obdobju v Sloveniji. In verjetno si takega načina, takega
               dogovora v Sloveniji ne bi želeli. Pa samo še predsednica, dovolite samo še eno
               zadevo, ki se mi zdi zelo, zelo pomembna za razumevanje problematike. Ni strokovno in
               ni dopustno medsebojno primerjati gibanja oziroma dvige maloprodajnih cen naftnih
               derivatov. Je pa dopustno in strokovno medsebojno primerjati gibanje borznih cen. Ker
               vsak derivat ima svoje specifike. In vsak derivat ima svoje sezonske vplive. To, da
               primerjamo, da se je cena 95 oktanskega povečala manj, kot cena 95 in več oktanskega
               bencina, ki je na sistemu prostega oblikovanja cen ne vzdrži zaradi tega, ker
               oblikovanje teh dveh cen med seboj nista primerljivi. 95 in več kot 95 oktanski
               bencin vsebuje še drugi borzni element, to je premija za oktansko število. To je
               dodatek, ki je tudi strošek, ki ga je potrebno pri nabavi plačati, plačati pa ga
               morajo seveda tudi potrošniki. Tudi v sistemu reguliranih cen je bila cena 100
               oktanskega bencina vedno dražja, kot cena 95 oktanskega bencina. Da so pa – samo še
               eno pripombo imam oziroma komentar na do sedaj povedano – da so pa cene kurilnega
               olja, ekstra lahkega, mimogrede na slovenskem trgu je 70 registriranih ponudnikov
               prodajalcev kurilnega olja, da so pa cene kurilnega olja dražje, kot v sosednji
               Avstriji je pa razlog v fiskalnem delu strukture cene kurilnega olja ekstra lahkega.
               Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za dodatno obrazložitev. Želi še besedo kdo od vabljenih? Ugotavljam,
               da ne. Zato prehajamo na razpravo članic in članov odborov. Kot predlagatelj izvolite
               gospod Kordiš imate besedo, pripravi naj se gospod Danilo Anton Ranc.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo predsedujoča. Bom pokomentiral razprave, argumente in predvsem kvazi
               argumente s katerimi so postregli zagovorniki liberalizacije cen naftnih
               derivatov.</p>
               <p>Če kar začnem tam pri Ministrstvu za gospodarski razvoj in tehnologijo. To
               ministrstvo  trdi, da
               ne pričakujejo kakšnega silnega dviga cen, hkrati pa pač razpolagamo s študijo, ki jo
               je pripravilo to isto ministrstvo skupaj z ministrstvom za finance, ki na primer za
               avtocestni križ ugotavlja, da se bodo cene bencina ob avtocesti v primeru
               deregulacije v nekaj letih dvignile za 100%. Podvojila se bo cena bencina z
               deregulacijo. To je, to so podatki in informacije lastnih vladnih virov. Hkrati se pa
               lahko čisto zdravorazumsko vprašamo po nekaterih trditvah. Na primer, da bo
               liberalizacija omogočila vstop novih ponudnikov. Ja kaj pa sedaj onemogoča vstop teh
               novih ponudnikov? A je regulacija kriva, da ti novi ponudniki ne pridejo? Kako je
               lahko regulacija kriva, če zamejuje ceno navzgor, ne pa navzdol? Če želi nekdo
               vstopiti na slovenski trg z naftnimi derivati in želi to narediti z nižjo ceno, kar
               naj bi bil cel cilj liberalizacije, potem to lahko stori že danes. V smislu politike
               liberalizacije tega novega konkurenta ne ovira prav nič, nič. Seveda drugo vprašanje
               je da imamo pri nas dejanski monopol Petrola in OMV-ja tako, da mogoče lahko tukaj
               iščete kakšen razlog zakaj je novim ponudnikom tako težko prodreti na slovenski trg.
               Okej, lahko imamo tudi to debato ampak ta debata z regulacijo nima veze. Kdor želi
               priti in prodajati bencin pri nas ceneje od konkurence to lahko stori že danes. In se
               je pač treba vprašati kakšen je pa materialni interes za takšnimi trditvami. Višje
               marže, višje marže za oligopolne distributerje naftnih derivatov. In to bi tudi
               pritegnilo potencialne nove konkurente. Da bi lahko zaslužili več, da bi bila njihova
               profitna stopnja višja. Tako, da liberalizacija bodisi ne deluje - sploh pa ne tako,
               kot to prodajajo tamle advokati kapitala bodisi iz ministrstva, bodisi neposredno iz
               zasebne sfere -, bodisi pa deluje v korist naftnih trgovcev. In to je vse kar je
               tukaj, čisto nič drugega. Ob tem bi opozoril, da na spletni strani ministrstva za
               gospodarski razvoj in tehnologijo ni podatkov za deregulirane derivate, čeprav so to
               obljubili že na prejšnji seji takrat, ko smo se pogovarjali. Tudi zdaj je bilo
               omenjeno, evo tukaj sem naprosil strokovnega sodelavca, da je med govorom natisnil.
               12.4.2016 poglejte, prazen stolpec – cene se ne beležijo več, kje so te cene, kje so
               ti podatki. Pa je bilo pač omenjeno, da razpolagate s temi podatki, zakaj jih ni na
               spletni strani? Tako, da še enkrat naj tukaj ponovim osnovno trditev, ki pač zdrži
               kot pribita. Liberalizacija cen naftnih derivatov ne bo pripeljala do povečanja
               konkurence prvič, drugič sploh ne bo pripeljala do znižanja cen. Vodila bo edino in
               samo v dvig cen za potrošnika, vodila bo v izpad javnofinančnih prihodkov in pomeni
               na sploh velike družbene stroške zato, da bosta tam dve podjetji na ta račun
               zaslužili. In to seveda pač ni prav, to je skregano z bazično socialno pravičnostjo
               in zato seveda v Združeni levici temu nasprotujemo in predlagamo ponovno regulacijo
               cen naftnih derivatov, kot smo jo imeli pred aprilom letošnjega leta. Okej, če grem
               naprej na trgovinsko zbornic in njihove trditve. Prva je skakanje cen, da je to v
               resnici lahko dobro. Če pač nekdo naroči kurilno olje, da mu pripeljejo pet dni
               kasneje, je to tako, kot da bi vlekel neko loto srečko, lahko bo cena višja od tiste,
               ki jo je naročil lahko bo pa ta cena menda tudi nižja. Pri tem se pa moramo vprašati
               zakaj pa trgovci so v svojem trgovinskem biznisu, če ne zato, da  zaslužijo. Kateri trgovec bo šel
               potem, ko že ima naročilo, nižati ceno, česarkoli navsezadnje, ne samo kurilnega
               olja. Seveda jo bo pa z veseljem zvišal in to se bo dogajalo. Točno to se bo
               dogajalo, če v tem trenutku sploh damo na stran, da je pač neka osnova normalnega
               delovanja to, da ko ti nabaviš neko stvar, pa naj bo to za par čevljev ali kurilno
               olje, to, da ti pač veš pod kakšnimi pogoji to nabavljaš, v smislu, da veš koliko to
               stane. Pač <stage>/ nerazumljivo/</stage>, da ja, saj to pa je pravilih nabave, pa je tam notri
               povedano, da mogoče bo pa cena drugačna in tako naprej. Poglejte, za nekega reveža
               ali neko povprečno delavsko družino to pomeni natančni nič, jih bo pa pošteno udarilo
               po žepu, potem ko bodo kar naenkrat ugotovili, s cisterno pred hišo, da morajo
               plačati bistveno več, kot so mislili, da bo treba. In to ni prav in to ni
               pošteno.</p>
               <p>O.k., kar se tiče vpliva na druge sektorje gospodarstva, kar smo lahko slišali iz
               izvajanja naftnega lobija je, da velikim kapitalistom prodajajo z nižjimi maržami.
               Oh, kako filantropski ukrep!? Pa še to, da velikim kapitalistom prav tako ne računajo
               na dan dobave. Ti imajo očitno privilegiran tretma. Ko pride pa do porabnikov, do
               potrošnikov, do delavnih ljudi pa so podvrženim muhastim cenam, ki se računajo na dan
               dobave, ne pa na dan nakupa, pa so podvrženi dvigu cen, kot se bo ob liberalizaciji
               zgodil na trgu.</p>
               <p>Kar se tiče študije, na katero se je trgovski naftni lobij skliceval, povejmo
               naslednje stvari. Ta njihova lastna študija dokazuje, prvič, da so neki novi
               konkurenti, ki bodo vstopili na slovenski trg z liberalizacijo cen zgolj in samo
               potencialni. Drugič, nujen je nadzor pristojnih institucij, zardi tega, ker drugače
               trgovcem, jasno, ne gre zaupati. To je tudi izsledek te njihove lastne študije.
               Tretjič, potencialni novi konkurenti in nadzor pristojnih institucij lahko, torej
               pogojnik, poskrbijo, da cene ne bodo pomembno zrasle, ni pa nujno, da bodo. Četrtič,
               cene nedvomno bodo zrasle, vprašanje je samo ali bodo šle te cene v nebo ali bodo ob
               nadzoru in potencialnih novih konkurentih, skratka v tej magični sliki, ki jo
               predvideva tamle naftni lobi, zrasle samo nepomembno. vse to so pač informacije. Vse
               to je zapisano v lastni študiji, ki jo je naročila in plačala TZS. Seveda si avtorji
               študije ne upajo izjaviti, da bo dejansko prišlo do povečanja konkurence ali da cene
               dejansko ne bodo zrasle ali pa da nadzor ne bi bil potreben, ker bomo kar naenkrat
               dobili nereguliran trg in vse bo lepo in živeli bomo srečno z nizkimi cenami. In
               študija tukaj v resnici ne daje nikakršnih odgovorov, ampak postavlja samo nove
               hipoteze. Ne daje pa nikakršnih resnih zagotovil. Vlada je sicer o omenjeni študiji v
               stališču zapisala, da študija ugotavlja, da bi deregulacije cen naftnih derivatov v
               Sloveniji povzročila heterogenost cen, zvišanje marž distributerjev naftnih derivatov
               in vstop neodvisnih diskontnih ponudnikov naftnih derivatov, pri čemer je Vlada
               očitno vstop potencialnih novih distributerjev vzela kot zdravo za gotovo, kar je
               mimogrede silno kratkovidno. Če bo do tega sploh kakorkoli prišlo se bo to zgodilo v
               zelo zanemarljivem obsegu. Kot že rečeno, imamo prvič monopol na slovenskem trgu
               naftnih derivatov, tukaj dva velika ponudnika OMV in Petrol. In drugič, če bi nekdo
               želel vstopiti na naš trg z nižjimi cenami bi lahko to storil že tukaj in sedaj,
               lahko bi to naredil danes. Pač edina predpostavka, da ob liberalizaciji cen naftnih
               derivatov dobimo nove konkurente in nove ponudnike je seveda da se marže dvignejo,
               torej da gredo cene gor. To je pač edina mehanika, ki bo sem pripeljala nove
               konkurente, pika. Če bi bili ti ljudje  in te organizacije filantropi in humanitarne ustanove
               ali kaj si že bodi, če ne bi delovali na profitni obrat, bi lahko prišli že danes in
               ponudili nižje cene. Pa se to seveda ni zgodilo. Tako, da tukaj so tudi izvajanja, ki
               vam jih ponuja MGRT, slonijo izključno na ideološkem balastu prostega trga. Nič ne
               stoji za njimi. Nič. Nobenega resnega argumenta tukaj ni, razen takih, potegnjenih iz
               neoliberalnih ekonomskih učbenikov. Pri čemer še teoretično ta stvar pri nas odpove,
               ker imamo oligopol. Pika.</p>
               <p>Kar se tiče pa TZS se moramo pa zavedati, da glejte to je pač lobistična
               organizacija, to je organizacija zastopnica trgovcev, ki je tudi na svoji lastni
               internetni strani zapisala, da citiram <q>"skrbimo za kakovosten razvoj in uspešnost
               trgovinske dejavnosti."</q> Glejte, te organizacije in te navsezadnje študije s katero
               opletajo, ne zanimajo ne socialni učinki, ne zanima jih okoljski impact, ne zanima
               jih dostopnost določenega blaga, zanima jih dobičkonosnost, kar je popolnoma
               legitimna osnovna funkcija neke kapitalistične organizacije znotraj kapitalističnih
               okvirjev, seveda jasno. Ampak dajmo se zavedati, ko poslušamo njihove semi-tehnične
               razprave o gibanju na borzah, da so vse to v resnici zgolj argumenti in maska, za
               katero se skrivajo apetiti naftnih trgovcev po večjih dobičkih in prav nič drugega.
               Tukaj imate vso popolno legitimnost, da te dobičke zagovarjate kakor najbolj veste in
               znate, vam je ne odrekam. Vsekakor pa pač odrekam politični izplen tega lobija, da
               zviša cene naših sodržavljanom, tudi nam navsezadnje, da pripelje do izpada
               javno-finančnih prihodkov in da se veda na ta račun profitirajo naftna podjetja
               oziroma trgovska podjetja. Pri tem, da še enkrat poudarjam, imamo pri nas oligopolno
               situacijo z dvema velikima firmama. Pa se bom tukaj ustavil in potem še naprej.
               Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam kolegu gospodu Danilu Antonu Rancu.</p>
            </sp>
            <sp who="SDT7:RancDaniloAnton">

               <speaker>DANILO ANTON RANC (PS SMC):</speaker>

               <p>Predsednica hvala za besedo, lep pozdrav kolegicam in kolegom in tudi predstavnikom
               ministrstva. Jaz bom bolj v enostavnih besedah poskušal povedati, ker je bilo slišati
               precej strokovnih izrazov in študij in čisto po domače, kako pa človek, bi rekel, ker
               prihajam bolj s podeželja, s periferije kako pač tam razmišljamo. Mi smo zadaj
               ujetniki neke situacije, slabe ali pa zgrešene politike na področju oblikovanja teh
               cen, ki je povzročila neko nelogično situacijo in smo v bistvu skoraj unicum v
               Evropski uniji z nekim modelom. Kaj je to prineslo do tega, da so ponudniki goriva
               dobesedno pobegnili iz Slovenije. Situacija je nastala taka, da imamo tu seveda dva
               ponudnika, oligopol, ki na nek način imata dobesedno situacijo, ki je na nek način
               privilegirana. Na dolgi rok pa to pomeni seveda nadaljevanje takšne situacije in zato
               mislim, da je toliko pomembno, da z nekim novim modelom in načinom tudi na dolgi rok
               privabimo tuje investitorje, ki bodo videli nek interes, ker te investitorje ne
               gledajo neke trenutne situacije. Predstavljajte si, da bi zdaj nek investitor želel
               vložiti v neko državo kjer je neko regulirane cene, na dolgi rok ne vem kako se bo ta
               država obnašala in dobesedno ne vidi interesa, da bi tukaj investiral v neko tržišče,
               tudi če je bolj malo. Torej kot že rečeno, je ta situacija dobesedno, spomnite se par
               let nazaj, je tu bilo nekaj več ponudnikov. Tudi, če greste kam v tujino je tudi
               skoraj vsaka črpalka drugačna. Tu pa vidimo samo dve vrsti črpalk, če se osredotočimo
               na ponudbo goriv.
               Tako, da tu mislim, da ta model, ki ga zagovarja ministrstvo oziroma ta nov pristop
               cenovni o oblikovanju cen, prosti ponudbi in povpraševanju, je vsekakor mislim
               preskok v tej smeri, da bomo na nek način tudi postali zanimivi za investitorje
               bodoče. Pred nami so namreč tudi večji infrastrukturni projekti, govorimo o tretji in
               četrti razvojni osi, kjer bo seveda možno z neko novo ponudbo goriv pritegniti tudi
               druge, tuje investicije, ne bom rekel samo tuje, da se mogoče tudi nek domači trgovec
               odloči za tovrstno delo. Tako, da jaz bi tu, tako kot sem rekel, ne logična se mi zdi
               ta situacija, da smo dobesedno unikum tukaj v Evropski uniji in če se spomnim par let
               nazaj seveda tudi če se ustavim pa boste rekel, da je to drugo področje, nakup
               avtomobila ali pa karkoli, par let ali 20 let nazaj si kupil Stoenko pa si čakal
               nanjo 12 mesecev pa še potem barve nisi mogel izbrati. Zdaj je situacija obrnjena. Je
               več ponudnikov, podobno tudi na področju živil in tako naprej. mislim, da bo na nek
               način to pritegnilo investitorje, pa četudi je trg tako mali. Tako, da si iz tega
               vidika ne znam predstavljati, da bi tudi za to vrsto, da ne bom rekel neke ponudbe
               imeli samo dva ali pa v bodoče celo enega ponudnika, ki ga bo prevzel nek tujec in si
               dobesedno ne bomo mogli pomagati in bo obvladal celotno prodajno mrežo ali goriv ali
               pa tudi ane<gap n="…"/> Seveda bi tudi potegnil paralelo z liberalizacijo cene električne
               energije, ki je bila veliko strahu. Poglejte situacijo po tem, ko se je pojavil.
               Nekateri dodatni ponudniki so cene hitro šle dol in tudi še vedno se pojavi nek trend
               na trgu ponudbe in povpraševanja, ki na dolgi rok prinese pozitivne učinke. Seveda je
               pa to na nek način zatečena situacija. Posledica prejšnje zgrešene bi rekel politik
               oblikovanja cen in zato tudi vsa ta pomisleke razumem v tej smeri, da je potreben
               postopen prehod, tako kot tudi smo zdaj je bil sprejet sklep, da se z neko študijo še
               dodatno zadeve primerjava naredi in mislim na dolgi rok je to vsekakor en pozitivni
               ukrep, ki bo v bodoče prinesel večjo ponudbo na trgu in seveda tudi po tržni logiki
               tudi padec cen. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Zdaj se je k besedi prijavil še predlagatelj. Po tem naj se pripravi gospod
               Matjaž Han in tudi dodatno vabljen se mi je javil zdaj gospod doktor Aljoša Ferdin z
               ekonomske fakultete, gospa Vojka Šergan in potem gospod Tomaž Gantar. Da malo veste
               kako ste na vrsti. Besedo pa predajam predlagatelju.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala. Prej sem naredil en lapsus, tako, da se moram na začetku korigirati,
               ko sem govoril o cenah in deregulaciji in ob avtocestnem križu. Seveda sem govoril o
               100 odstotnem dvigu marž in ne končnih cenah. Tako, da tukaj mi oprostite za ta
               lapsus.</p>
               <p>Kar se tiče razprave je kolega iz vrst SMC naredil spet isto retorično operacijo, kot
               smo jih poslušali že na prejšnji seji in kot smo jih poslušali na današnji seji s
               strani MGRT in naftnih lobistov – kako bo liberalizacija pripeljala do neke silne
               konkurence, kako bomo na tak način kot država postali za investitorje zanimivi in
               kapital bo prišel sem in potem bodo te cene padle. Pravljice. Pravljice. Če bi imel
               to kdo interes narediti, pardon, če bi imel kdo interes to narediti, bi to že
               naredil. Pa se to ni zgodilo. Zakaj? Ja seveda zaradi tega, ker naftne trgovce tukaj
               zanimajo dobički in prav nič drugega. Mi pa imamo marže omejene navzgor in ne
               navzdol. Tako, da edini način, da postanemo zanimivi za te silne investitorje, je da
               jim dovolimo, da njihovi dobički poskočijo. In točno to se dogaja od zadaj s to
               liberalizacijo. Ta liberalizacija cen naftnih derivatov ne bo pripeljala do znižanih cen.
               Pripeljala bo do dvignjenih cen in do višjih dobičkov. Pod drugimi pogoji zasebni
               kapital za investicije tako ali tako ni zainteresiran. To je pač ta razkorak med
               realnim stanjem in realnim gibanjem cen in realnim delovanjem kapitalizma, če hočete,
               in med floskulami o prostem trgu, ki jih pač ponujajo zdaj že iz koalicijskih vrst in
               tam iz vrst MGRT in ki nimajo nobene osnove v realnosti. Nič ne stoji zadaj za njimi.
               Ne podatki, ne resna analiza, ne nič, nič, nič, nič, nič. Pač bazični parametri
               ideologije prostega trga in to je pač vse in nič drugega nam tukaj ne morejo ponuditi
               kot ideologijo prostega trga. Tako da to je prva stvar.</p>
               <p>Kar se tiče primerjave z deregulacijo cen elektrike in kakšen je bil tukaj pozitiven
               izplen. Te deregulacije za začetek poglejmo na drugo stran Atlantika. Aprila lani je
               bila v Združenih državah objavljena raziskava, ki je ugotavljala učinke deregulacije
               cen električne energije tamkaj 20 let po njenem začetku. Ta študija je med drugim
               ugotovila, da je bila deregulacija politično motivirana v pričakovanju povečanja
               rent, ni pa pripeljala do nikakršnega znižanja cen. Znižanje cen je bila posledica
               eksogenih dejavnikov od napredka v tehnologiji, proizvodnji, dinamiki cen, gibanja
               zemeljskega plina in tako naprej, ne pa posledica deregulacije. Fast forward,
               Slovenija 2004 deregulira trg z električno energijo in do leta 2007 so se cene pri
               nas tukaj dejansko zniževale. Ampak spet je bila to posledica globalnega zniževanja
               cen električne energije, ne pa zaradi tega, ker bi dobili bolj učinkovite prodajalce.
               Poleg tega je sploh težko primerjat trg električne energije in trg naftnih derivatov.
               No in kar se je pa potem zgodilo po letu 2007, si pa lahko preberete v poročilo o
               stanju na področju energetike za leto 2015. Od leta 2007 do lani se je končna cena
               električne energije za značilnega gospodinjskega odjemalca zvišala za 43 odstotkov,
               pri čemer je cena same energije, se pravi brez DDV, brez trošarin in ostalih
               prispevkov, poskočila za 47 odstotkov. Pri vsem tem po deregulaciji distributerji
               niso gradili novih električnih omrežij. Vsi uporabljajo obstoječe eno in edino
               omrežje, kar je do neke mere celo razumljivo. Mislim, na koliko kablov pa ti lahko
               priklopiš svojo bajto, in potem si pač prosto izbirajo distributerja. Pri naftnih
               derivatih to seveda ne gre. Distributerji morajo zgraditi svojo mrežo bencinskih
               črpalk, za kar pa navsezadnje, če stopimo dva koraka nazaj in pogledamo malo z
               družbene distance, pri nas niti ni dovolj prostora pa navsezadnje si ne želimo
               postati dežela bencinskih črpal. Naprej, pri nas je po začetnem bumu različnih
               distributerjev sledilo njihovo združevanje, kar bo verjetno zelo kmalu pripeljalo do
               koncentracije na trgu s tremi, štirimi igralci in spet bomo v poziciji oligopola, med
               tem, ko se cene električne energije za gospodinjstva v zadnjih osmih letih zvišuje in
               se je dvignila za skoraj 50 odstotkov. Tako, da to so naše izkušnje z deregulacijo
               elektrike in to vse pove kar navsezadnje rabimo vedeti o politiki deregulacije. Še
               enkrat poudarjam – operacija deregulacija cen naftnih derivatov je samo in izključno
               politično in ideološko motivirana, za njo ne stoji nikakršna realna mehanika, ki bi
               dejansko pripeljala do zniževanja cen. Stoji pa materialni interes tistih parih
               oziroma predvsem dveh naftnih podjetij, da si na račun dvignjenih cen, zvišajo svoje
               lastne dobičke in se pri tem seveda nihče ne ozira kaj pa to pomeni za običajnega
               potrošnika za nas. Sploh za tiste, ki so na socialnem robu.  Mislim, deregulacije cen naftnih
               derivatov je v resnici preludij k energetski revščini. Ali si res želimo to
               privoščiti? Že zdaj imamo skoraj 30.000 ljudi, ki živijo pod pragom revščine. Ali je
               kdo mislil na te ljudi in kakšne posledice dvig cen naftnih derivatov, ki nujno sledi
               liberalizaciji trga, pomeni? Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala, besedo predajam gospodu Matjažu Hanu. Izvolite.</p>
            </sp>
            <sp who="SDT7:HanMatjaž">

               <speaker>MATJAŽ HAN (PS SD):</speaker>

               <p>Hvala. Vedno je fino nastopati po gospodu Kordišu ali tovarišu Kordišu. Zdaj mi smo v
               neki težavi poslanci, predvsem vladajoče koalicije, predvsem zato, jaz bom zelo
               iskreno povedal in ne rabim nobenih študij in nobenih napisanih traktatov in žalosten
               pa sem, da vsako neko pametno razpravo pripeljemo do nekega ideološke borbe. In še
               nekaj, od poslancev predsednica mogoče bi mogla mal ti prej odreagirati, dajmo prosit
               naj ne žalijo gostov, ki jih vabimo v teh hišo in noben od teh gostov ni lobist in
               noben od teh gostov ni kapitalist ampak ti gostje imajo neko zgodovino, ki so
               verjetno za razliko od nekaterih drugih mogoče kaj v življenju več naredili v tej
               državi malo bolje kot je. Ampak to je moje mnenje, jaz bi odreagiral in se jaz
               opravičujem gostom, ki jih na nek način naslavljajo nekateri z raznimi svojimi
               bedarijami.</p>
               <p>Zdaj zakaj smo mi poslanci v težavah in zakaj moramo vedno take ideološke zadeve
               poslušati? Zato, ker se vlada enostavno ne odloči, ker imamo v vladi dve ministrstvi,
               ki nasprotno gledata na to stvar. Meni nič ne pomeni, ko reče Ministrstvo za finance,
               da so zelo zadržani. Poveste, da ste proti. Pika. In bi bila stvar rešena. In potem
               vlečemo vsaka dva meseca razpravo, da lahko Združena levica pride sem in nažge vse
               kar je na tem svetu možno. To je meni malo brez veze.</p>
               <p>Zdaj mi o tem Petrolu govorimo kot da je to nek gigant, neka multinacionalka, ki je
               najslabša na tem svetu, pozabimo pa eno stvar povedati. Da ta Petrol v ta proračun
               vplača 900 milijonov evrov. Ta grdi Petrol in še katero drugo podjetje. 900
               milijonov, da ga lahko tudi mi, hvala bogu, ta denar porabimo za socialo, za šolstvo
               in tako naprej. Pozabimo, da je ta Petrol z vsemi temi dobički odprl, pa OMV, odprl v
               tej Sloveniji ogromno pump, ogromno pump po Sloveniji, zato, da se je približal tudi
               preprostim ljudem, tudi v vaseh so odprli pumpo, ki včasih se je ne bi splačalo
               odpreti. Jaz nisem noben zagovornik Petrola ampak bom povedal tisto realno in bom
               povedal, da se ta moment ne strinjam z deregulacijo cen in bom povedal zakaj. Dokler
               se mi v tej Sloveniji ne bomo zmenili kaj sploh želimo s tem Petrolom – ali ga bomo
               pustili, da ga nam bodo počasi trgal in ga ne bomo več lastniško država obvladovali,
               ja v tej fazi pa jaz res ne bi pustil, da bi regulirali cene in s tem še dvignili
               potencialno kapital, tukaj pa se Miha s tabo strinjam, lastnikom, ki so zdaj nekateri
               Slovaki in tako naprej kupovali. Ko bomo pa imeli mi v tej Sloveniji jasno kaj hočemo
               s tem Petrolom, saj sicer v strategiji imamo zapisano, ko bomo imeli zadevo
               zaklenjeno, potem pa se gremo lahko pogovarjati. Ampak potem se pojdimo po realno
               pogovarjati – kaj pomeni deregulacija cen za Petrol. Gospa Lahova je pokazala zelo
               zanimivo tisto slikico, ste videli – zelena pa rdeča barva. Saj Petrol če bi, pa OMV,
               pa te naši, če bi živeli od prodaje nafte, bi tako vsi umrli. Zato so šli v druge
               zadeve, ker od marže naftnih derivatov ne moreš preživeti, tudi nobene pumpe ne moreš
               odpreti. Zato so delali nekatere nove druge zadeve. To kar je rekel gospod Ranc, se
               strinjam Miha. Elektriko pa naftni derivat ni <q>"šans"</q> da skupaj primerjaš in tukaj ne
               bo nobene večje konkurenčnosti, ker se tudi noben trgovec ali z naftnimi derivati ali
               pa ki bi želel postaviti pumpo, nima kam več postaviti, ker je hvala bogu Petrol in
               OMV, takrat OMV še v slovenski lasti, postavil na najbolj strateška mesta. Kam pa
               lahko še postaviš petdeset bencinskih servisov  v tej Sloveniji? Jih ne moreš. Še te bi verjetno Petrol
               nekateri zapiral. Tukaj jaz mislim, da iz tega ne bomo konkurenčnost pridobili.
               Dejstvo je, če bi imeli čisto deregulacijo cen in da jaz vem, da ima država nad
               Petrolom na nek način kot lastniško največji delež, potem bi bil jaz tudi za
               deregulacijo. Pa vam povem zakaj. Naša podjetja, dvignila bi se cena na avtocestah,
               definitivno. Tisti, ki pravi, da se cena na avtocestnem križu ne bi dvignila zavaja.
               Ampak kaj pomeni? Da bi mi polovili turiste, ki se peljejo skozi Slovenijo, da bi
               tankali. Naši gospodarstveniki, tako kot je rekla gospa Mariča, lahko imajo tako
               pogodbe in že sedaj ceneje plačujejo nafto kot jaz, pa ti Miha ali pa Jani. Že sedaj
               imajo to in hvala bogu, da je tako. Tisti, ki kupi, ne vem, en liter nafte ali pa
               tisti, ki kupi milijon litrov nafte je normalno, da mora imeti ceno različno. Bi pa
               lahko nekaj drugega naredil, če bi imeli mi pravo kontrolo, potem bi pa lahko v
               Mokronogu ali pa v, ne vem, v Mirni ali pa ne vem kje, tam, kjer je pumpa na nek
               način ne na najboljšem delu pa ceno znižali, da bi mogoče pa mi hodili tam tankati
               malo cenejšo nafto. Ampak za to moramo imeti neke pogoje. Dokler se pa enostavno
               država ne dogovori med seboj pa mislim, da je to rinjenje Ministrstva za gospodarstvo
               to deregulacijo, pa brez, da se zmenimo v tej državi, nesmisel. Potem imamo takšne
               seje in nas lahko zmerjajo nekateri z vsem mogočim. Če bi država, lahko bi dvignila
               tudi samo maržo konec koncev Petrolu, ki je v večinski lasti bi bil lahko Slovenije
               in bi on sigurno z dobrim upravljanjem lahko investiral, plačeval od dobička tudi
               davek v proračun in tako naprej. Da ne govorim, mi bomo imeli čez nekaj časa tudi
               razprav o tobačnem zakonu, in zopet ta Petrol bomo želeli, in te trgovce, pa gostince
               in tako naprej, kaj bomo pa takrat rekli? Jih bomo tudi ubili do konca, pa tudi iz
               tega denarja prihaja milijardo denarja notri v sistem, ki ga pa vsi radi potem
               poberemo. Samo ne moremo imeti vse v tem življenju. To ne gre.</p>
               <p>Jaz ta moment moram reči, da nisem za deregulacijo, absolutno ne, dokler se država
               dokončno ne zmeni in ne konsolidira tudi lastništvo. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Kar se tiče, kolega Han, vašega opozorila na začetku ga sprejemam in se tudi
               jaz opravičujem, če je kolega Kordiš koga užalil. Bi pa res prosila, kolega, če
               uporabljate bolj prijazen besednjak. Vem pa, sem pa že vajena iz preteklih vaših
               razprav, da se opravičili ne boste in da glede tega verjetno ne boste naredili nobene
               spremembe, ampak vas pa opozarjam.</p>
               <p>Predlagatelj, gospod Miha Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala za besedo, predsedujoča. Saj ne morem verjeti, ampak strinjam se bolj
               ali manj z vsem, kar je ravnokar kolega Han povedal. Povedal je zelo podobne stvari,
               kot sem jih povedal tudi sam, ampak ne maram v malo bolj razumljivem jeziku.</p>
               <p>Naj se pa kar na začetku ustavim pri Petrolu. Mislim problem s Petrolom je, da je
               delež državnega lastništva padel pod 30%, prej uvodoma mislim, da sem dejal 70, ker
               sem naredil lapsus, se opravičujem. Država tukaj ni več tista, ki ima podjetje na
               vajetih, tako da pač<gap n="…"/> To je prva stvar. Če mene vprašate, kakšen izplen bi želel, jaz
               bi želel Petrol v sto odstotni državni lasti in z delavskim upravljanjem, kot
               podjetje, ki je v službi vseh državljanov in delavskega razreda. Potem pa zaradi mene
               lahko vse ostale ponudnike naftnih derivatov tudi preprosto prepovemo. Pač javni
               monopol, podjetje pod delavsko kontrolo, ki dela v ljudsko korist. Tako vizijo,
               recimo, tega področja imam kot socialist. Ampak v tem trenutku pa, kot rečeno, Petrol
               niti približno ni delavska firma, država niti približno nima polnega lastništva. In
               kar se tiče potem liberalizacije in dviga cen naftnih derivatov, ki bi liberalizaciji
               nujno sledila,  pa to
               pomeni, da disproporcionalno udari po večini državljanov z manjšimi prihodki, bogate
               pa prizidane manj. Seveda tisti, ki ima nižjo plačo, ki je brezposeln, ki karkoli,
               doživi precej večji problem s tem, da gre pač cena bencina zanj gor, kot tisti, ki
               ima dovolj denarja pa tega dviga po možnosti sploh ne bo pogruntal. Tako, da če
               želimo tukaj vpeljevati kategorijo socialne pravičnosti potem jo moramo vpeljevati
               skozi dvig davka na dohodek pravnih oseb, natančneje obdavčitve kapitala. Dokler pa
               tukaj govorimo o zasebnih firmah, ki bi zvišale dobiček na račun deregulacije je pa
               težko zagovarjati ta disproporcionalno velik udarec za revne in deprivilegirane v
               slovenski družbi na račun višjih cen in disproporcionalno manjši udarec, ki bi ga
               doživeli premožnejši. Tako, da tukaj je treba vedeti, da je v bistvu ta dvig cen
               podoben ukrep, kot DDV. To so silno nepravične davščine, ki vse državljane udarijo
               enako ne glede na to koliko imajo ali pa koliko nimajo. Tako, da to. Sicer pa da bomo
               čisto korektni, Petrol je v strategiji upravljanja kapitalskih naložb države
               opredeljen zgolj, kot pomembna naložba, ne kot strateška naložba. In tudi kolega Han,
               vaša SD je to strategijo podprla. Seveda država bi morala povečevati lastniški delež
               in tako naprej ampak ta strategija predvideva samo razpršeno lastništvo, oziroma še
               več, celo pušča možnost odprto za zniževanje lastniškega deleža države in to ste v
               vaši poslanski skupini seveda podprli. V kolikor se popolnoma strinjam z vašo
               razpravo, ki ste jo ponudili, ta zbledi v senci vaših dejanj, ki gredo v nasprotni
               smeri. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Replika? Ja, gospod Han izvolite imate repliko.</p>
            </sp>
            <sp who="SDT7:HanMatjaž">

               <speaker>MATJAŽ HAN (PS SD):</speaker>

               <p>Rad bi razložil gospodu Kordišu, ki je sicer intelektualec, jaz pa nisem. Je pa res
               ali imaš 100% ali imaš 51% je isto, to veš, pri lastništvu?</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala, besedo predajam še vabljenemu, ki se je prijavil k besedi, dr. Aljoši Feldinu
               iz Ekonomske fakultete.</p>
            </sp>
            <sp who="SDT7:FeldinAljoša">

               <speaker>DR. ALJOŠA FELDIN:</speaker>

               <p>Ja, dober dan. Dr. Aljoša Feldin, po navadi sploh ne rečem doktor, se opravičujem.
               Prej mi je gospod Han z jezika vzel nekaj besed. Tako, da jaz načeloma nimam nobenih
               težav s tem kaj si ljudje mislijo o meni, ko mi pa začnejo vrednostne nalepke popati,
               po domače, pa postanem malo pozoren. Za začetek, leta 1993 sem diplomiral iz
               matematične fizike, leta 2000 v ZDA, eni od zibk neoliberalizma doktoriral pri
               kasnejšemu Nobelovemu nagrajencu iz ekonomije. Zakaj to govorim? Zato, ker me je in
               me tudi pri tej študiji, ki smo jo delali in to smo tudi naftnim trgovcem povedali me
               zanimajo predvsem argumenti. Pač tehnična plat zgodbe, kaj je res, kaj ni res, kar se
               da pogledati na podatkih in kaj se mogoče da napovedati v okviru kakšnega modela.
               Istočasno bi rekel, če sem že lobist kapitala potem je čudno, da sem bil 30 let reden
               bralec in velik del teh desetletij naročnik Mladine, ki sem jo pa letos aprila
               odpovedal. Zakaj o tem govorim? Ker sem takrat prebral en članek, točno o tej
               tematiki, ki je bil zelo enostranski. Pisec članka je imel možnost, je imel
               telefonsko številko, tudi drugo plat spoznati pa te možnosti ni izkoristil ampak
               tukaj ni nobene zamere, pač lahko delaš kar hočeš. Ampak eden izmed zanimivih
               argumentov je bil v članku ta, da je napisal da dejstvo, da so zdaj cene regulirane,
               da so marže nizke - to je ugotavljal, to vsi ugotavljamo -, je pripeljalo do tega, da
               so naftni trgovci primorani v drugačne tipe konkurence. Kar je res. In potem je
               navedel, ne poimensko ampak omenil nekaj študij raznoraznih evropskih organizacij, ki
               ugotavljajo, da imamo v Sloveniji najlepše pumpe po domače.  In jaz sem si mislil krasno, to pa res
               rabimo. Lepe pumpe. Mislim, če pa to ni stran metanje virov potem pa ne vem kaj je.
               In potem sem res rekel, tovrstnega enostranskega pisanja ne rabim več. In zdaj če
               ostanem pri teh črpalkah na avtocestah, gospod Kordiš se je popravil, da je šlo za
               mišljen dvig 100% marže ne cen. To poglejte, mogoče se lahko zgodi, mogoče ne, jaz bi
               bil malo skeptičen da ravno 100%. O tem od kod te napovedi prihajajo, torej tudi v
               okviru tistih številk o izpadih v javnih financah, o tem bom še kakšno besedo kasneje
               rekel, ampak če pomislite, kako danes te sploh črpalke ob avtocestah delujejo. To so
               bile ogromne investicije, to so ogromni fiksni stroški delovanja, od tega da je tam
               črpalka pa še neka hiša in tako naprej. In da ti te stroške pokrivaš moraš privabiti
               stranke. Poglejte, če vi tankate na avtocesti 60 litrov, trgovec na vas zasluži 8
               centov na liter, to je približno 5 evrov. S tem, da od teh 5 evrov, kot je gospa Lah
               rekla, to je bruto marža. To ni zaslužek, to ne bo na koncu del dobička. Greste pa vi
               v trgovino pa kupite liter vode ga pa plačate 1 evro. Tam imajo pa marže 70 centov
               sigurno, če ne več. Se pravi, so koliko? 20% tega kar so zaslužili z maržo na bencin
               so zaslužili z enim litrom vode. Oni vas rabijo na tej pumi, drugače tiste pumpe
               nimajo tam kaj delati. To je eno. Zdaj pa nekaj manj, nekaj netehničnih stvari. Nekaj
               anekdotic. Pač imamo to srečo, da imamo neke prijatelje v Franciji in leto 17.
               Julija, nedelja je bila, pač sem družino napokal v avto in smo se peljali na zahod
               Francije. Bila je nedelja, ko smo prišli v Savojske Alpe, ker smo šli tam čez, ura
               tri popoldne, nedelja, niti Garmina nisem imel v avtu, prazen tank, kaj bom zdaj.
               Grem na črpalko, nimam kaj, sem tankal mislim, da po 1,25 evra na liter dizla. V
               Sloveniji je bil takrat 1,10 evra. Jasno bilo mi je žal, čeprav gre za nekaj evrov
               razlike. Ampak naslednji dan je bil ponedeljek in smo spet toliko in toliko
               kilometrov naredili, ker do zahoda Francije je kar nekaj, na vsakem obrobju mesta
               Intermarche, Carrefour, mislim tudi črpalke izven teh trgovskih verig 1,06, 1,08,
               ceneje kot v Sloveniji in nisem več do doma, pa sem precejkrat tankal, tankal dražje,
               kot bi v Sloveniji. Ko smo se vračali, bom še malo, med Münchnom, zato da vidimo, da
               je še kakšna druga država podobna, med Münchnom in Salzburgom, tam nekje v okolici
               Rosenheima, to sem prav dokumentiral, grem na Schellovo pumpo ob avtocesti, ki je
               bila polna. Pač ljudje so v vrsti stali za bencin, in vidim bencin po 1,24. Tik
               preden sem z avtoceste zapeljal sem videl 200 m nižje na neki regionalni cesti OMV
               pumbo ampak sem se najprej na Schellovi pumpi ustavil, sem še notri pogledati kakšne
               imajo cene, sem si zbral ne vem plastenko Coca-cole pol litra – 2,5 evra. Ok, sem se
               usedel nazaj v avto, dol na OMV, bencin je bil 1,04. Se pravi 20 centov ceneje. Ko je
               bilo prej govora o heterogenosti cen. Pol litra Coca-cole pa 1,5 evra. 1 evro ceneje,
               kot 200 m stran. Se pravi, nekaj tukaj vseeno deluje. Zdaj, v Sloveniji avtocesta,
               sigurno bo šel bencin gor. Vsak trgovec, ki ga prodaja bi bil neumen, če tega ne bi
               naredil, ampak ne jaz, ne vi ne kdorkoli tukaj ne živi na avtocesti. Jaz ko grem v
               Kranju na avto pa se peljem do avtoceste proti Ljubljani imam vmes 6 črpalk. 3
               Petrolove, eno OMV, eno Mercatorjevo in eno FA Trading na parkirišču Hoferja. Tako,
               da mogoče imam to srečo, mogoče kdo nima take izbire ampak so, in sigurno ne bom na
               avtocesti trajal. Mimogrede FA Trading Hoferjeva pumpa – cene nižje ves čas, tam
               lahko stojiš pol ure, ki je prišel tankati. Ne vem kaj je z nami, da ne izkoriščamo
               te možnosti. Kam bojo prišli? Točno na ta parkirišča. FA Trading bi lahko postavil
               črpalke po vseh Hoferjevih parkiriščih. Med tem je v Kranju  zrasla še ena trgovina Hoferja, ki jo
               res rabimo najbrž, pa tega ne naredi. Zakaj ne naredi? Kot ugotavljamo, zaradi nizkih
               marž. Pa dajmo zdaj pogledati zakaj ne pridejo? Prvič, zardi nizkih marž. Zakaj so te
               nizke marže taka ovira? Ker ne morejo pokriti stalnih stroškov. Ti moraš zgraditi
               črpalko in tako naprej. Zakaj imamo 70 ponudnikov kurilnega olja? Zato ker je
               enostavno, greš ga nekam iskati, ga daš v cisterno in ga pelješ. Nimaš takih fiksnih
               stroškov. Se pravi razlog je precej enostavne. Še nekaj, kar se tiče trenutno
               reguliranih cen pa recimo prej je bila omenjena Belgija, da imajo še vedno regulirane
               cene. Ja, ampak njihove marže so regulirane tako visoko, da jih tisti ponudniki ne
               dosegajo. Zakaj jih naši ponudniki dosegajo? Ker so tako nizke. In dejansko lahko
               delujejo, kot nekaj čemur mi rečemo v ekonomiji, zbirna točka. Da vsi vejo, aha tam
               je tista cena, ki jo vsi poznamo in se lahko okoli nje kartelno dogovarjajo. To je
               nekaj, pa ne govorim tukaj eksplicitno ampak jim je implicitno jasno. Če hočemo
               najmanj problemov s tem kar se na trgu dogaja, dajmo vzeti tisto ceno, ki je
               požegnana od države pa zdravo. In to se je dogajalo še na nekem drugem trgu, kjer sem
               bil tudi zraven pri nekih analizah, ne bom poimensko ampak ni nekaj neznanega. In v
               evropski regulaciji ali pa razmišljanju o regulaciji naftnih derivatov je to zelo
               znana tema. Da tovrstna regulacija lahko prav vabi ponudnike, da zberejo ceno tam
               kjer naj bi bila. Torej, da zgleda vse skupaj, kot nek kartel. Zdaj pa samo še par
               besed o teh izpadih, 40 pa 60 milijonov pa še nadaljnjih 30, 40. Zdaj, jaz bi z
               veseljem, res z veseljem tudi s kolegi iz ministrstva za finance pa iz Umarja, bi se
               usedel pa šel skozi številke, ki smo jih mi naračunali pa številke, ki so jih oni
               naračunali, videli kje se razlikujemo v predpostavkah. Ker mi smo potem, ko smo prvič
               slišali pred meseci, da je ministrstvo za finance reklo, mislim, da je celo minister
               Mramor rekel, da bo izpad 70 milijonov zaradi liberalizacije, smo šli in smo
               izračunali pač po nekih mogoče malo svojih predpostavkah ampak ob istih vrednostnih
               cenovne elastičnostmi, torej tako mi, kot vsi ostali akterji v teh študijah imamo
               zelo podobne ocene, in smo naračunali, da bo izpad v javnih financah reda velikosti
               15, 16 milijonov evrov. Prosim? Letno seveda. To je bilo izračunano na podatkih iz
               leta 2015. Tako, da z veseljem bi se usedli pa pogledali od kod take razlike. Zdaj,
               samo zadnja stvar. Na začetku je predstavnica ministrstva za gospodarstvo rekla, da
               naj bi bil izpad zaradi deregulacije 98 plus oktanskega bencina, koliko, 300.000 pa
               da je to 2% trga. Okej, če naredimo zelo čez palec, pa bomo verjetno kot Američani
               rečejo bolj park zadeli, ali pa vsaj jaz bi si prestavljal, da bi ga. Okej, 2% trga,
               se pravi cel trg je približno 50 krat toliko. 300.000 krat 50 je 15 milijonov.
               Mislim, mimogrede je to podobno tisti številki, ki smo jo mi naračunali ampak ne bi
               se zdaj hvalil. Hočem reči, bistveno nižja številka od 40, 60 in še ne vem koliko
               zraven. Ampak kot rečeno, z veseljem bi se o tem pogovarjal. Torej, mene zanimajo
               argumenti, vse ostalo pa ne, ne vem koliko. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam. Gospod Kordiš, kot predlagatelj izvolite imate besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala. Saj menda nekih predstavnikov strokovnjakov, menda ekonomistov ne
               poslušamo na tem odboru zaradi njihovih personalnih travm in anekdotične ekonomike.
               To je pač prvo vprašanje, ki ga imam. Bottom line je pa kar bi se pa dalo iz te
               razprave potegniti je da bodo šle gor vse cene, vprašanje je samo koliko. In potem je
               pa naslednje vprašanje, a res hočemo, da se mi, kot državljani oziroma naši
               sodržavljani fiakajo naokoli po mestih, iščejo kje bojo cene najnižje ali pa celo
               zapeljejo dol iz avtoceste  in naredijo kaj, polurni krog, da bojo našli pumpo z najnižjimi cenami
               ali kaj? Pa saj to na tak način ne more funkcionirati. Ne zdi se pa sicer pošteno, da
               tukaj cela falanga prestavlja naše naftne trgovce, kot največje siromake, ki jih
               grda, grda država stiska za vrat oni pa ne morejo dihati in ne vem kaj še vse.
               Mislim, pa glejte vsa ta podjetja izkazujejo dobičke. To je prva stvar. In če je pa
               res višina marže tak problem, okej v redu, potem pa predlagam rekonfiguracijo.
               Znižajo trošarine, pa dvignimo obdavčitev kapitala. Dvig dohodka pravnih oseb je
               treba pač dvig obdavčitve dohodka pravnih oseb, pa smo naredili še en korak k
               bistveno bolj pravični obdavčitvi. Volk sit, koza cela. A boste tak scenarij podprli?
               Ste pripravljeni podpreti tak scenarij, če je res že tak problem, da so marže tako
               zelo nizke?</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>A ste želeli repliko? Jaz sicer načeloma vabljenim ne dovoljujem repliko ampak, ker
               smo pred prazniki in petek recimo, da sem toliko dobre volje in vam dajem repliko.
               Izvolite.</p>
            </sp>
            <sp who="SDT7:FeldinAljoša">

               <speaker>DR. ALJOŠA FELDIN:</speaker>

               <p>Poglejte, čisto na kratko. Tisto kar sem jaz hotel povedati s temi anekdotami je to –
               dajte vi meni črpalko, ki je kako se reče, po angleško je amman, se pravi prideš,
               tankaš, plačaš s kartico in se odpelješ. In zato je bencin cenejši, kot ga imamo
               danes. In to sem videl letos nekaj mesecev nazaj po Evropi parkrat. Drugo pa samo na
               tole zadnje, a veste, v osnovni mikroekonomiji pogledaš, davek je davek. A si
               obdavčil tukaj, ali si obdavčil tam, pač malo je za analizirati, ampak kakšne hude
               razlike ne bo.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Besedo predajam gospe Vojki Šergan.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovani predstavniki ministrstva, vabljeni, kolegice in kolegi
               zelo vesela sem, da sem imela pred mano, da je bil govornik nekdo, ki ima argumente,
               kajti jaz mislim, da vse premalo upoštevamo v politiki argumente. Vedno znova in
               znova so neke, bom rekla, politične diskusije, ki nimajo, bom rekla nobene prave
               osnove, napaka, potem tudi za napačne odločitve, ki jih je politika kar dosti tudi vi
               preteklosti sprejemala. Sama mogoče zato lahko rečem, ker šele v politiko vstopila pa
               vendar sem, glede na to, da sem delala v gospodarstvu to zelo dobro občutila. Zato
               danes zelo težko, bom rekla, poslušam kolega, ki na tak način razpravlja. Glede na
               to, da o deregulaciji cen bo vsekakor odločala Vlada z uredbo in tudi odločila o tem,
               se mi zdi da je danes res samo lahko razprava poslancev, seveda, ki je na nek način
               politična. Ampak, z argumenti s katerimi prihaja gospod Kordiš pa vendarle glede na
               to, saj sem tudi delala v gospodarstvu jih zelo težko sprejemam, ker Slovenija je
               vendarle tržno usmerjeno gospodarstvo in potem neke, bom rekla, očitno nam je ista
               retorična razprava, da poslušamo. Tudi mi iz vaše strani poslušamo isto retorično
               razpravo in to z vseh vidikov. Ko se pogovarjamo o davkih ali pa ko se pogovarjamo o
               deregulaciji. Seveda je treba pri tem upoštevati, da smo tržno usmerjeno gospodarstvo
               v Sloveniji in da je Slovenija tranzitna država. Temu vendarle je treba nekako,
               mislim, tukaj ležijo argumenti in vse tisto kar je gospod Aljoša Feldin poudaril. Jaz
               mislim, da bi tukaj morali ti argumenti nekako prevladati, ker potem dobimo
               vprašanja, ali pa ugotovitve, da se že zdaj bi se lahko marže ne vem znižale in tako
               naprej, ja zakaj pa bi se, če nimamo v bistvu konkurence na trgu. Zakaj pa Hofer in
               Schell potem odhajata, ker ne moreta, nimata, mislim nimata svoje ocene narejene v to
               smer oziroma ne vidita dobre priložnosti za to, da bi v Sloveniji lahko poslovala
               pozitivno. In seveda potem gresta. In jaz mislim, da pa tudi recimo, čeprav dobro je,
               seveda vsako področje ima svojo specifiko, ko govorimo  o deregulaciji naftnih derivatov na tej strani
               pa na drugi strani elektrika in plini in tako naprej. Ampak jaz se pomnim, da so tudi
               takrat šle razprave v to smer, da kako bomo pa zdaj elektriko na trgu prodajali, to
               pa ne bo šlo, bo težko. Tudi takšne razprave so bile v tistem času, ko se je
               pripravila deregulacija pa sistemska ureditev teh trgov.</p>
               <p>In potem, ko gospod Kordiš govori, da se pa cena elektrike ni znižala se pa tudi sama
               vprašam, mislim, saj račune plačujem pa vidim da imam nižje, zdaj pa ne vem ali tudi
               nekateri računov od elektrike nimamo vsi, ne dobimo domov<gap n="…"/> Ne vem ali se ne odločamo
               prav kdo bo tisti, ki nam bo elektriko prodajal, da imamo višje račune zdaj za 40 %?
               Jaz ne. Mislim, samo toliko, ker v bistvu ljudem nekako sporočamo, da je v tej državi
               vse narobe in da se vse napačno odločamo in to. Mene bolj to v bistvu nekako
               provocira, da se moram na takšen način odzivati tudi jaz. Tako kot ljudje na terenu
               razmišljajo in poslušajo potem takšne razprave in res je vse narobe, kar sploh ni
               res.</p>
               <p>Zdaj kar se pa tiče tega smo pa mislim razprave glede deregulacije pa moramo reči, da
               smo v mesecu maju, konkretno 25. 5. že nekako sprejeli na odboru sklep, da Odbor za
               gospodarstvo predlaga Vladi Republike Slovenije, da oceni posledice učinkov
               deregulacije cen naftnih derivatov na podlagi analize gibanja cen sproščenih naftnih
               derivatov do konca leta 2016. In glede na to, da recimo cena za olje, kurilno olje
               nekako ni še celo leto in glede na to, da je to sezonski derivat nekako do konca leta
               se bo verjetno dalo v letošnjem letu nek povprečje cene dobiti. Ne moremo pa zdaj kar
               spet naložiti neke, bom rekla, nove roke, saj smo v bistvu že vlado to zadolžili. In
               potem ,ko bo vlada nekako naredila ali pa Ministrstvo za gospodarstvo te podatke
               zbrala in ko jih bo nekako predstavila, smo rekli, da se bomo odločali o tem ali je
               deregulacija tega področja primerna ali ne. In jaz mislim, da moramo na nek način
               tistemu kar smo že razpravljali, o čemer smo že govorili, nekako počakati in imeti
               toliko modrosti in potrpljenja, da tudi to naredimo. Mi pa moramo vsaka dva meseca
               non stop govoriti o istih stvareh in isto retoriko uporabljati zaradi tega, da delamo
               EPP oziroma delate nekateri EPP tukaj zaradi tega, ker so kamere prižgane, ker sem
               prepričana da drugače o tem ne bi, v treh, štirih mesecih ponovno isto temo
               obravnavali glede na to, da se še na vladi niso ničesar odločili. In vlada se mora
               odločit na kakšen način bo to uredila.</p>
               <p>Zato bi jaz imela ta predlog, da pustimo, da na nek način sklep, ki ga je odbor
               sprejel nekako pustimo, da vlada o tem odloča tako kot smo ji naložili oziroma
               prinese in analizira posamezne cene in gibanje cen in nam potem predloži svoja
               videnja in potem razpravljamo spet na nek način in na novo odpremo razpravo.</p>
               <p>Jaz bi rekla na koncu samo to, argumenti bi morali biti temelj za odločitve
               deregulacija da ali ne in ne politična odločitev da ali ne. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. </p>
               <p>Besedo predajam predlagatelju, gospod Miha Kordiš, izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Poglejte tole streljanje vsepovprek pa kratko malo moram pokomentirati. Za začetek,
               očitana nam je bila retorična razprava, kolegica iz SMC pustim se razsvetliti kakšna
               je pa neretorična razprava, res silno me zanima.</p>
               <p>Ampak, če grem k vsebini; naslednji očitek, ki je letel name in na Združeno levico
               je, da naj ne upoštevamo argumentov. Mi seveda upoštevamo argumente in naš argument
               je zelo preprost, študija vaše lastne vlade. Študija vaših lastnih ministrstev, ki
               ste ji ravnokar rekli, da niso dovolj, da to ni nekako dovolj dober argument.</p>
               <p>Naprej, kot poslanka ste trdili, da vam do zdaj ni bil predočen še nikakršen
               argument<gap n="…"/> Pa poglejte, vi ste koalicijska poslanka,  vaša lastna vlada vam je prinesla študijo in vi
               pravite, da nimate nikakršnega argumenta. Oprostite, to je za lase privlečeno in če
               kaj iz tega izhaja je, da vi svoje poslansko delo opravljate slabo ampak poglejte, to
               je pač vaša stvar.</p>
               <p>Na drugi strani, čemu ste pa podelili titulo argumenta, ta je pa sploh zmagovalna,
               tam anekdotičnemu izvajanju popotovanja po Franciji kolega Feldina in prav tako na
               anekdotičnih magičnih vaših lastnih položnicah za elektriko. In to pač kar nekako
               očitno prevaga kar sem že prej navajal poročilo o stanju na področju energetike za
               leto 2015. Zelo jasno sem vam povedal, da od 2007 do lanskega leta je po temu
               poročilu cena elektrike šla gor za 43 %, če pa gledamo samo ceno same energije, se
               pravi brez DDV, trošarin in vseh ostali prispevkov in tako naprej se je pa ta cena
               dvignila za 47 %. Tako da, koalicijska kolegica, mi boste oprostili, če verjamem
               poročilo o stanju na področju energetike za leto 2015 bolj kakor verjamem navajanju o
               vaših lastnih položnicah?</p>
               <p>Kar se tiče pa sprejetega sklepa, res je, tam smo sprejeli takrat isti sklep ampak,
               gospod minister hoče še kar naprej deregulirati naftne derivate. Uredba o oblikovanju
               cen se izteče 9. 11., to je kmalu in tukaj je zelo jasen pritisk MGRT, da se stvari
               liberalizira naprej. In tudi gospod Počivalšek je po zadnji seji Vlade, ko se je
               podaljševalo veljavno uredbo izvajali, po poročanju Dela, da se za liberalizacijo
               niso odločili, ker ni bilo prisotne takratne vršilke dolžnosti ministrice za finance
               Alenke Smrkolj in tedanje državne sekretarke, ki je današnja ministrica za finance,
               Mateja Vraničar Erman. In to je bil po njegovih besedah edini razlog zakaj se ni šlo
               s tem naprej. Tako da sklic te seje je vsekakor smiseln, je utemeljen, prav kakor je
               ukrep deregulacije trga z naftnimi derivati popolnoma neutemeljen in za njim lahko
               stojijo samo dobički nekaj naftnih firm in oblije ideološkega balasta o prostem trgu.
               Kot rečeno, najkrajšo bo pa tukaj potegnil državni proračun in seveda običajen
               slovenski potrošnik, zato ker mu zlezla cena bencina navzgor.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Samo trenutek, da vas obvestim še, da gospoda Ivana Škodnika nadomešča poslanec
               gospod Jani Möderndorfer in hkrati bi rada kot predsednica odbora obvestila kolega
               Kordiša, da smo na 33. nujni seji, 25. 5. sprejeli sledeči sklep: Odbor za
               gospodarstvo predlaga Vladi Republike Slovenije da oceni posledice učinkov
               deregulacije cen naftnih derivatov na podlagi analize gibanja cen sproščenih naftnih
               derivatov do konca leta 2016 in kolegica gospa Vojka Šergan je govorila o tej
               študiji.</p>
               <p>Podajam pa zdaj besedo oziroma repliko kolegici gospe Vojki Šergan.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>V bistvu sem hotela samo to, da to je študija, ki je ekonomska fakulteta ni delala za
               Vlado. Je pa študija ampak Vlada je ni naročila na ekonomski fakulteti. Tako da,
               študija ali pa bom rekla, tega še vlada ni naredila in ima čas do konca leta 2016. To
               je eno.</p>
               <p>Drugič pa, isto retorično razpravo tudi poslušamo, sem samo obrnila vaše besede, vi
               tako razpravljate. To sem hotela samo povedati.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Kot predlagatelj? Jaz bi vas samo prosila, če ste<gap n="…"/> Velikokrat se javite, seveda po
               Poslovniku imate vso pravico ampak kar nekaj kolegov še čaka da bi razpravljali. Tako
               da, izvolite, imate besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Poglejte, Ministrstvo za finance pa UMAR sta naredila že dve analizi in kljub temu iz
               MGRT pritiskajo za nadaljnjo deregulacijo cen naftnih derivatov.</p>
               <p>Tako da, če so kaj prazna retorična izvajanja, potem so to izvajanja zagovornikov
               liberalizacije trga z naftnimi derivati s strani katerih mimogrede še zdaj nisem uspel
               izvedeti kakšna je ne-retorična razprava.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Kolega Kordiš, smo v Državnem zboru kjer je namen predvsem razpravljati. In jaz bi
               prosila, da ste uvidevni in tukaj smo zato, da razpravljamo in ne nazadnje smo
               plačani od državljanov za to, da razpravljamo in da sprejemamo zakonodajo.</p>
               <p>Predajam pa besedo kolegu, gospodu Tomažu Gantarju, izvolite.</p>
            </sp>
            <sp who="SDT7:GantarTomaž">

               <speaker>TOMAŽ GANTAR (PS DeSUS):</speaker>

               <p>Hvala lepa, predsednica, dober dan vsem.</p>
               <p>Torej, tudi jaz seveda imam rajši razprave na osnovi nekih argumentov in moram reči
               seveda, da sem glede na slišano tudi jaz nekako bolj proti deregulaciji cen kot
               zanjo. Jaz mislim, da argumenti, ki so bili tukaj izpostavljeni predvsem s strani
               MGRT, se pravi eno je deregulacija na drugih področjih, to ne jemljem za kakšen
               poseben argument, da mora biti tudi na tem. Drugo je pa, seveda razumem željo po
               konkurenčnem gospodarstvu, se pravi po uvajanju konkurence na tem področju, s tem, da
               se predvsem strinjam tukaj z gospo Kutin<stage>/?/</stage>, da mora ta konkurenca delovati v dobro
               potrošnikov. In jaz tukaj malo dvomim ali pa se mi zdi dokaj drzna trditev zbornice,
               da potrošnik ne bi občutil deregulacije. Nekako je ves čas govora seveda da naj se ne
               bi bistveno dvignila cena naftnih derivatov z deregulacijo, ne pa da se ne bo
               dvignila cena.</p>
               <p>Zdaj, seveda zakaj naj verjamem v konkurenčnost, o tem je bilo že s strani ostalih
               razpravljavcev kar nekaj govora. Jaz sem seveda s primorskega konca, kjer bi si upal
               trditi, da je delež teh dveh glavnih dobaviteljev naftnih derivatov še večji kot je
               povprečje v Sloveniji, praktično, ne vem morda na prste ene roke bi lahko preštel
               koliko je ostalih poleg Petrola in OMV in je seveda tudi pri dveh glavnih
               dobaviteljih ne vidim neke možnosti silne konkurence na tem področju.</p>
               <p>Tudi dolgoročno se mi zdi seveda, da glede na že omenjeno zasedenost praktično, dajmo
               reči pomembnejših ali pa bolj strateških mest z bencinskimi črpalkami in pa relativno
               nizke marže, da bi v tem obdobju ali pa pri nas se bistveno povečalo število
               dobaviteljev v nekem krajšem obdobju. Se pravi tudi iz tega naslova si težko
               predstavljam da bi bila konkurenčnost bistveno večja na tem področju.</p>
               <p>Po drugi strani pa seveda omenja se izpad prihodkov, pa naj bo to ocena 50, 60 ali 70
               milijonov ali pa 15, 16 milijonov kot je bilo omenjen, da je izračun drugačen. Ampak,
               še vedno ostane glavno vprašanje za koga in zakaj. Zakaj bi prišlo do izpada v
               proračunu, tudi 15 milijonov? Zato da bomo lahko rekli, da smo na enem področju bolj
               konkurenčni? In kam bo šla seveda ta razlika, bo prišlo na tem področju do
               izpada.</p>
               <p>Tako da, jaz seveda verjamem da so metodologije izračuna tega izpada lahko različne
               je pa verjetno določena logika v tem in v tem tudi seveda razumem zadržanost
               Ministrstva za finance do bo do upada prodaje prišlo, verjetno na račun predvsem
               večjih prevoznikov, ki gredo preko države in glede na to, da smo majhna država
               verjetno ni problem ali tankaš na eni strani meje ali na drugi strani. Dejstvo je
               seveda, da bo tega v Sloveniji, če bi prišlo do občutnejšega dviga cen, manj. Tako da
               tukaj verjetno ni nobenega večjega dvoma. Se pravi da bi s tem dejansko omogočili res
               samo nekaj večji dobiček tema dvema družbama, ne pa ostalim, ne vidim kakšnega
               velikega smisla takšne konkurenčnosti na potrošnike v naši državi.</p>
               <p>Zdaj, na drugi strani še morda to, da glede sklepov današnjih, jaz se strinjam seveda
               pred nekaj meseci smo razpravljali o tej analizi, sprejet je bil tudi sklep, zdi pase
               mi korektno, da bi tudi Ministrstvo za gospodarstvo v tem primeru seveda ne
               predlagalo  predčasno
               deregulacije cen. Enkrat je bil ta predlog že na seji vlade, že po našem sklepu.
               Vlada je seveda to potem umaknila, ampak mislim, da je korektno, da se ta analiza, če
               smo se zanjo že zmenili zaključi in se potem ponovno pogovarja o tem ali se sprejme
               takšna rešitev ali ne. Predvsem pa še enkrat. Želel bi od MGRT malček bolj konkreten
               argument kot samo splošno uvajanje konkurenčnosti na tem področju. Kdo naj bi v
               resnici imel korist od te konkurenčnosti in deregulacije cen na našem tržišču?
               Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Dovolite mi še, da vas obvestim, da gospa Teja Ljubič nadomešča gospoda Danila Antona
               Ranca. K razpravi pa imam prijavljenega še kolega gospoda Zvonka Laha. Izvolite.</p>
            </sp>
            <sp who="SDT7:LahZvonko">

               <speaker>ZVONKO LAH (NeP):</speaker>

               <p>Hvala lepa za besedo predsednica. Pozdrav vsem skupaj. Jaz dobim občutek včasih res,
               da je predlagatelj skliče sejo predvsem zaradi EPP ali pa kamer kot sem že slišal in
               taka razprava, kot sem jo danes poslušal, dobim občutek, da smo ostali iz neke druge
               zgodbe enostavno. Je pa ta razprava sicer koristna. Jaz sem pozorno poslušal, razen
               to, da sem malo šel ven. Zanimiva glede regulacij cen Belgije in Malte recimo. Pa
               višina cen. Ne more se Slovenija primerjati z neko Malto, ki je na otoku, ki lahko
               dvigne cene, ne bo šel nihče <q>"tankat"</q> v sosednjo državo, ne vem kaj je pri Belgiji
               ampak mene moti to. Ker kolega Han je povedal, da Petrol da 900 milijonov v proračun.
               Marže so 5 – 6 odstotne. Tukaj se gibljejo lahko trgovci in se znotraj tega iščejo.
               Mi smo tranzitna država in mene zanima ali je bila analiza narejena, koliko gre teh
               tujih kamionov čez Slovenijo, koliko jih pri nas v Sloveniji tanka ali ne, koliko bi
               lahko Slovenija še zaslužila, če bi imeli malo nižjo ceno kot v sosednjih državah pa
               bi <q>"tankali"</q>? Tisti rdeči del. Kaj bi pomenilo? Pri 5/6 odstotkih ne moreš veliko
               pridobiti ali izgubiti. Pri 60 odstotkih, ki je fiskalnega dela. Pa če bi se goriva
               več prodalo pa bi se lahko marsikaj dobilo in pomemben je bil izračun. Vemo, da se
               vsako leto promet čez Slovenijo tovorni bistveno povečuje. Tudi slišim od
               prevoznikov, da so organizirani tako, da celo tisti, ki organizirajo prevoz, pa imajo
               več prevoznikov pri sebi oziroma, ki za njih delajo, podpišejo pogodbo s tujimi
               naftnimi podjetji in dobijo določene popuste, ki niso majhni. Noben problem pa ni za
               mejo iti natočiti gorivo. Vemo, da kamion si lahko da še na drugo stran en velik
               rezervoar pa tam natoči 800 litrov ali več nafte in kolikokrat Slovenijo lahko
               prevozi s tistim, brez da bi šel dotočiti. Slišimo, da Hrvatje hodijo na <q>"pumpe"</q> v
               Bosno. Kar nekaj deset kilometrov pa se jim izplača. Ne vem. Ali bomo pri nas mi
               hodili<gap n="…"/> Belokranjci verjetno grejo čez mejo že natočiti. Da ne govorim tukaj o
               razliki pri kurilnem olju. Če ima Hrvaška 33,9 odstotkov cenejše kurilno olje. Dokler
               je Schengenska meja je verjetno malo težje pripeljati čez. Kaj pa če je ne bi bilo?
               Ker ne bo na meji nadzora. Koliko bi recimo Belokranjci pri nas kupili kurilnega
               olja? To kar sem gospoda poslušal glede cen v tujini in večini evropskih držav koliko
                   so nižje cene tudi v
               Avstriji, je ta razlika približno taka ob avtocesti ali pa znotraj. Ni bistvo prodati
               gorivo, bistvo je kupca pridobiti, pripeljati, da kupi še kaj drugega. Tudi kmetijska
               zadrug ima črpalko, recimo. Zakaj? Zato, da pač kupci pridejo in prodajo kaj drugega,
               ker s samim gorivom ne zaslužijo nič, imajo samo stroške. Kakšen bi imel, bi rekel,
               potem vpliv na samo gospodarstvo, če bi imeli ponekod nižje cene, sploh tam na
               podeželju in verjetno bi tudi naši potrošniki, če bi, ne vem, bila 10% nižja cena
               goriva, nekje izven avtocest, bi bilo tudi bolje za potrošnike. Gro tega se pa seveda
               proda po pogodbah z gospodarstvom in ob avtocestah. Tukaj sem si prav zapisal, 30%
               nekje naj bi se goriva prodalo ob avtocesti, ostalo pa bolj po pogodbah z
               gospodarstvom. Jaz bi rad videl, če je narejena kakšna študija v to smer, koliko bi
               država motala ta fiskalni del znižati, pa da bi ves ta tranzit točil gorivo v
               Sloveniji oziroma koliko bi lahko več prodali v Sloveniji goriva in s tem, če bi bilo
               namesto 60%, recimo 55%, ki bi mogoče že zadostovalo v proračun več dobili. In s tem
               dobili tudi več za naše ceste, ki jih uničujejo tudi tuji kamioni in če večina v
               Evropi šla v deregulacijo teh cen, jaz ne vidim zakaj ne bi šli pri nas, če je
               Ministrstvo za gospodarstvo izračunalo, da bi to prineslo ne vem koliko državi ali pa
               v gospodarstvu in v proračun. Mislim, da teh podatkov nimamo ali če jih imamo, koliko
               sedaj, recimo, gredo naši ven v nakup tega goriva, koliko pri nas, koliko je tukaj
               izpada tistega fiskalnega, redečega dela. Ali ni to več kot je vse ostalo marže teh
               trgovcev. Ker smo le tranzitna država in tranzit čez Slovenijo se bo še povečeval in
               se temu primerno je potrebno tudi obnašati, ne da sedaj gledamo samo tistih 5 do 6%,
               ki jih marže poberejo ti trgovci, ki prodajajo tukaj pri nas gorivo. Mislim, da bi
               bil že čas, da se nekaj takega. Če pa je narejeno bi pa prosil za te podatke, da
               poslanci to dobimo preden se odločimo v katero smer iti. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam. Sprašujem, če se še kdo javlja k razpravi od poslancev oziroma članic
               in članov odbora. Ugotavljam, da ne. Besedo pa predajam še predstavnikom ministrstva,
               če želite. Gospod Tilen Božič, državni sekretar iz Ministrstva za finance.</p>
            </sp>
            <sp who="SDT7:BožičTilen">

               <speaker>TILEN BOŽIČ:</speaker>

               <p>Hvala. Nekaj odzivov predvsem na to zadnjo razpravo, glede na to, da so bila kakšna
               vprašanja nekako neposredno zastavljena.</p>
               <p>Kot uvod v pa to pa seveda dr. Feldin je rekel, da bi se morda srečal z nami. Jaz sem
               vedno za taka srečanja. Zakaj? Zaradi tega, ker smo si mi tudi to študijo pazljivo
               pogledali, tako kot verjamem, da ste si jo tudi vi našo. Zagotovo je vsak v tem videl
               kakšne, dajmo temu reči, hendikepe, ki bi si jih dalo izboljšati. In zagotovo je v
               interesu Ministrstva za finance, da ima svoje modele, tudi za načrtovanje,
               ocenjevanje in tako naprej, dobro izprašane z več strani, zaradi tega, da lahko potem
               boljše predvidimo kakšni so učinki. Ker dejstvo je, da, če dam eno prispodobo, ko gre
               vse gor, recimo, da je dan, ko gre vse dol, recimo, da je noč in takrat še posebej v
               takih časih moraš imeti zelo dobre luči, da vidiš naprej in se dejansko na koncu
               lovimo, to tudi v teh dneh, ko se ukvarjate s proračunom veste, gremo dejansko na
               evro na koncu že zelo na nož. In pri takih zadevah je seveda tudi tisti del, ko
               prihaja denar notri za morebitne spremembe v politikah treba zelo dobro vedeti kaj
               kakšna  sprememba
               prinese, tudi v interesu naše ministrice za finance je, da imamo dober oziroma
               podpira ta odličen, lahko temu rečem, analitski oddelek pri nas in v planu je da
               bomo, tudi z vidika tega, kar je bilo večkrat izpostavljeno tukaj v državnem zboru,
               da morda pa politika na področju trošarin bi bila lahko še kaj boljša oziroma bi jo
               lahko izboljšali se v tej smeri dela. Tako da, povabilo vam dajem, bom dal tudi
               kontaktne podatke pa bi bil zelo vesel, če boste imeli čas v naslednjih tednih,
               mesecih, kakor koli, da se dobimo, srečamo in tudi pomenimo in izprašamo drug
               drugega.</p>
               <p>Druga zadeva, to kar je poslanec Lah izpostavil, se pravi koliko je tujih
               tovornjakov, koliko bi lahko še zaslužili<gap n="…"/> Dobro, tukaj prva zadeva, ki jo velja
               izpostaviti je to, da obstaja pri nas tako imenovana shema, ki je namenjena tovornemu
               prometu. Se pravi, tisti ki ima tovornjake lahko prvič je bilo že prej nekaj rečeno,
               da sklepajo tudi posebne pogodbe z distributerji pri katerih se dogovorijo za posebne
               popuste. Tisto kar je pa na strani tistega kar naredi država je pa to, da so
               upravičeni do povračila trošarine do tiste minimalne, ki je predpisana.</p>
               <p>Res je, da imamo pa mi pri nas še nekatere dodatne dajatve, se pravi imamo zdaj
               učinkovite OVE ure, to se pravi učinkovita raba energije in tako naprej in drugi del
               ta tako imenovana CO2. Ne glede na to, če nekdo ima se pravi je prevoznik in pride se
               pravi v teh naših ali sosednjih državah in zahteva nazaj povračilo je situacija
               takšna, da je Slovenija nekako druga, če gledamo po ugodnosti. Nižja je samo še
               Madžarska, kar se tiče teh dajatev, ki jih na koncu dobijo nazaj. </p>
               <p>Kar se tiče količin, to se spremlja in tukaj je rahlo se pravi kar se tiče tovornega
               prometa pozitiven trend ampak je pozitiven, raste.</p>
               <p>Potem, naprej je bilo kar se tiče neke dodatne ponudbe, zaradi tega, ker rekli ste,
               to je seveda popolnoma na mestu, da v kolikor bi videli v neko priložnost, se pravi v
               tankanju goriva je tukaj seveda vedno treba gledati tudi vpliv na nekatere druge
               storitve, blago, recimo za nas Ministrstvo za finance zagotovo obstaja tudi določeno
               blago, ki je še trošarinsko in se tudi prodaja, tudi v zadnjem času se dokaj aktualno
               tiče cigaret, se pravi trošarine cigaret in tako naprej, tobačne izdelke. In tukaj so
               določene povezave. Tam, če gremo gledati smo mi nižje kot recimo Avstrija in Italija
               in nekdo, ki se pelje, seveda mi imamo relativno veliko tranzita, ne samo tovornega
               imamo tudi tiste standardne tokove, rečemo vzhod – zahod, ki jih lahko srečujete
               predvsem v kombijih na avtocesti pa jug – sever, se pravi vsi ti ki hodijo nekako
               tudi na delo v severne države, vemo, če govorimo o Nemčiji in tako naprej. Tukaj so
               določeni tokovi vezani na Balkan, ki so tradicionalni, nekateri so bolj recimo tuji
               in sicer bolj sezonski ampak imamo nekatere stalne tokove, ki prav tako imajo lahko
               znaten vpliv na to koliko se tega, če tako rečemo goriva ali pa drugih izdelkov,
               izvozi.</p>
               <p>Tako da, tudi v duhu tega, kot rečeno, analitični oddelek je okrepljen, na tem se
               dela, bomo tudi dopolnili modele in videli ali bi se tukaj dalo še kaj narediti in
               dejstvo je, da se vedno da še kaj narediti. To zagotovo.</p>
               <p>Potem ali je kakšna se pravi ta študija, ko bi se znižale obremenitve in vpliv na
               tranzit<gap n="…"/> Ja, tako kot rečeno, to spremljamo, gleda se in bomo videli kaj bi lahko
               glede tega naredili. Vseeno je treba pa vzeti tudi neko širšo sliko morda v obzir to
               tako imenovano trajnost. Se pravi, mi se tudi kot konec koncev, kot vlada zavzemamo
               za, na tem so določeni projekti recimo Zeleno gospodarstvo, govorimo o zeleni
               proračunski, zeleni davčni reformi ni tako naprej.</p>
               <p>In tukaj je vseeno treba biti do določene mere tudi iz tega vidika pazljiv, da so
               določeni ukrepi narejeni, temu bi lahko rekli, destimulativno, vezano na to kako
               vplivajo na naše okolje. Tako da, v teh zadevah tudi to moramo vedno vzeti v okvir
               ali imamo morda tudi kakšne ukrepe, ki bi lahko pripomogli k nekim ciljem tudi na tem
               področju. Nekaj sicer je bilo tudi doseženega v pogovorih, kaj se šteje, kaj se ne
               šteje kar se tiče tranzita na ravni Evropske unije ampak tukaj bo verjetno še kaj
                   dela za narediti
               tudi z naše strani.</p>
               <p>Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Dovolite mi, da vas obvestim, da gospa Maruša Škopac nadomešča gospo Vojko Šergan.
               Proceduralno pa želi gospod Matjaž Han, izvolite.</p>
            </sp>
            <sp who="SDT7:HanMatjaž">

               <speaker>MATJAŽ HAN (PS SD):</speaker>

               <p>Proceduralno, ker je prej Zvone rekel, da moramo poslanci dobiti vse podatke, da bomo
               lahko odločali.</p>
               <p>Zdaj bi samo rad obvestil, zaradi javnosti, mi poslanke in poslanci o tej odredbi v
               bistvu ne določamo. Mi zdaj samo razpravljamo zato, ker je Kordiš to razpravo
               sproduciral zopet in to uredbo sprejema Vlada. Mi lahko zdaj tukaj pametujemo s
               takšnimi argumenti, z nekimi drugimi argumenti, mi na to v bistvu na koncu koncev
               nimamo vpliva, če se vlada zmeni. Seveda koalicijski partnerji, koalicijski pa že.
               Ampak uredbe sprejema Vlada in to ni noben zakon. Tako da ne bi zaradi javnosti
               mislili, da smo zdaj mi tukaj pa nekaj sprejeli, zato ker smo poslanci. Tako da,
               zaradi javnosti sem to rekel.</p>
               <p>Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Izvoli, gospod Miha Kordiš, imate besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala za besedo.</p>
               <p>No zaradi javnosti pa povejmo, da kot poslanci na tem odboru imamo pa tudi moč, da
               sprejmemo nekatere sklepe s katerimi Vladi naložim oziroma jo pozovemo, da denimo ne
               deregulira cen naftnih derivatov še na tistih področjih, kjer tega ni naredila ali, v
               bolj optimističnem scenariju, celo predlagamo, da se vrne vse skupaj na režim
               določana cen naftnih derivatov kot je veljal pred tisto prvo deregulacijo se pravi
               pred 8. aprilom 2016.</p>
               <p>To pa je v naši moči in to pa vas bom pozval, glede na to, da kot kaže se razprava
               približuje koncu, da podprete sklepe, ki smo jih socialisti predlagali. Če že ne
               tega, da se vrnemo na popolno regulacijo naftnih derivatov kar si seveda v Združeni
               levici želimo pa vsaj drugi sklep, ki se glasi: Odbor za gospodarstvo poziva Vlado
               Republike Slovenije, da ne deregulira cen 95 oktanskega neosvinčenega motornega
               bencina in dizla ob avtocestnemu križu.</p>
               <p>Ne glede na to, da smo na tem odboru maja sprejeli sklep oziroma koalicija je s tem
               sklepom torpedirala sklepe Združene levice, da se počaka na analize in tako naprej,
               zaradi tega, ker je zelo jasno, da minister Počivalšek, Ministrstvo za gospodarstvo,
               niti približno ne želi čakati nikakršne analize ampak želi na naslednji seji vlade
               izpeljati to deregulacijo do konca. Kar je tudi razlog zakaj smo se v Združeni levici
               odločili za sklic te seje. To ni bila neka arbitrarna odločitev, že na prejšnji seji
               tega odbora na to temo se pravi v maju sem zelo jasno povedal, da bomo to področje
               spremljali in da bomo ta odbor na enako temo sklicali ponovno, če se stvari ne bodo
               odvijale tako kot se morajo. In, ne, stvari se ne odvijajo tako kot se morajo. Kot že
               rečeno, mislim MGRT Še naprej pritiska za nadaljnjo liberalizacijo cen goriva in to
               ne glede na to, kaj je ta odbor sprejel. Tako da sklic te seje je tukaj popolnoma
               umesten.</p>
               <p>Liberalizacija, neobhodno pomeni dvig cene goriva prav tako neobhodno pomeni izpad
               javno-finančnih prihodkov iz naslova zmanjšanje potrošnje. Seveda bodo pa najkrajše
               potegnili tisti, ki so v naši družbi itak najrevnejši. Sploh se zdaj nahajamo v
               sezoni, ko prihaja notri kurilno olje. Da gredo cene gor kurilnega olja, že prej sem
               rekel, mislim zadnja stvar ki nam v slovenski družbi manjka je pa energetska
               revščina. Mislim, če imamo že lačne otroke v šolah in tako naprej ali lahko prosim
               poskrbimo vsaj za to, da ljudi ne bo zeblo? Sploh na račun nekaj naftnih podjetij, ki
               bi z liberalizacijo dvignili cene, se dvignile marže, seveda povečale svoje dobičke,
               okoljske, socialne in vse ostale posledice bi pa tukaj popolnoma izletele. mislim da
               toliko odgovornosti pa vendarle moramo dati.</p>
               <p>Regulacija cen naftnih derivatov je dobra stvar, predpisana je vrhnja mera, tako da
               znotraj teh okvirov še zmeraj konkurenca lahko teče, če se le želi odvijati, tako da
               liberalizacija v resnici pomeni nujno dvig cen nafte in dvig dobičkov naftnih
               ponudnikov  in prav nič
               drugega. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Želela je besedo še državna sekretarka, gospa Eva Štravs Podlogar.</p>
            </sp>
            <sp who="SDT7:ŠtravsPodlogarEva">

               <speaker>EVA ŠTRAVS PODLOGAR:</speaker>

               <p>Hvala lepa. Samo da ne bi bilo dileme. Ministrstvo za gospodarstvo bo tako, kot je
               bilo obljubljeno in seveda sprejet sklep Državnega zbora pripravilo do konca leta
               študijo. Kot je bilo že rečeno tudi sedaj sproti spremljamo in primerjamo in
               izračunavamo vpliv deregulacije. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Zaključujem razpravo članic in članov odbora.</p>
               <p>Prehajamo na razpravo in odločanje o predlaganih sklepov predlagatelja Poslanske
               skupine Združene levice.</p>
               <p>In sicer imamo pred seboj tri sklepe, ki jih ne bi brala ponovno, ker so bili
               prebrani že uvodoma. Sprašujem, če želi kdo razpravljati o prvem predlaganem sklepu
               Poslanske skupine Združena levica. Gospod Miha Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala. Prvi sklep je v bistvu precej načelne narave, in sicer govori o tem,
               da se ta odbor na podlagi predstavljanih podatkov, ki so pretežno sicer vladni
               podatki, seznani s tem oziroma ugotovi, da je deregulacija cen naftnih derivatov
               nesprejemljiva in gre v kontra javnim interesom. Zakaj? Dve uri sem o tem govoril,
               tako da tega ne bi ponavljal. Bi pa pač rad videl, da podprete ta sklep in se pod to
               ugotovitev, ki je sicer nedvoumna, podpišete.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Prehajamo na glasovanje o prvem sklepu. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Prehajamo oziroma odpiram razpravo o drugem predlogu sklepa. Želi kdo razpravljati?
               Gospod Miha Kordiš, izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala. Ta sklep meri na to, da se prepreči grožnjo nadaljnje liberalizacije
               cen naftnih derivatov, ki jo pač predstavljajo apetiti oziroma nameni Ministrstva za
               gospodarski razvoj in tehnologijo. In to pač minister Počivalšek je tu nedvoumen.
               Želi si popolne liberalizacije cen naftnih derivatov povsod, ne glede na družbeno
               ceno. Očitno ga tudi kakšne silne analize tukaj ne zanimajo. In jaz mislim, da bi na
               tem odboru morali sprejeti ta sklep in zablokirati deregulacijo cen 95 oktanskega
               neosvinčenega motornega bencina in dizla ob avtocestnem križu. Sem tudi povedal prej
               podatke iz teh lastnih študij izvršne veje oblasti, ki so povedali, da v takem
               slučaju bodo marže porasle za sto odstotkov.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Jaz bi samo kot predsednica odbora vas rada opozorila, da če sprejmemo ta
               sklep, poziva, sicer jaz bolj predlagam besedo predlaga, ampak pustimo to. Da tudi če
               ta sklep sprejmemo ne bomo preprečili oziroma zablokiratli to, da Vlada tega sklepa
               ne bi sprejela, ker je Vlada pri sprejemanju svojih uredb suverena.</p>
               <p>Prehajamo na glasovanje o drugem predlogu sklepa. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Prehajamo na razpravo in glasovanje o predlogu tretjega sklepa, kjer pa bi vas samo
               opozorila, da vas obveščam, da bo ime uredbe v nadaljevanju nadomestili s pravilnim
               imenom uredbe, v kolikor se s tem predlagatelj strinjata. In sicer se to imenuje
               <q>"Uredba o oblikovanju cen nekaterih naftnih derivatov"</q> nadomesti z <q>"Uredbo o
               oblikovanju cen določenih naftnih derivatov"</q>.</p>
               <p>Želite obrazložiti? Izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala. Kot rečeno, ta tretji sklep pa pokriva to, da se celotno področje
               vrne na režim določanja cen naftnih derivatov, kot je veljal pred 8. aprilom 2016, se
               pravi, da gremo nazaj v režim polne regulacije cen naftnih derivatov. Ob tem naj
               povem, da v kolikor naftni trgovci mislijo, da so marže prenizke, da se od teh marž
               ne da živeti in tako naprej, smo v Združeni levici popolnoma pripravljeni predlagati
               davčno prekladanje, kot bi rekli v Novi Sloveniji, in sicer to, da se znižajo
               trošarine in namesto tega dvigne davek na dohodke pravnih oseb  oziroma obdavčitev kapitala. To je pač neka
               stvar, ki bi bila popolnoma smiselna in na to smo v Združeni levici tudi pripravljeni
               pristati.</p>
               <p>Ti sklepi nemara nimajo jeklenega obroča okoli Vlade, da tudi če bi bili sprejeti, da
               bi nujno prisilili Vlado v tako ukrepanje. Imajo pa vendarle neko moralno težo. Sicer
               pa koalicijski poslanci zmeraj lahko brez kakršnihkoli težav kličejo svoje lastne
               ministre na odgovornost.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Me veseli, da ste pri tem sklepu spremenili retoriko, da moralno zavezujemo.
               Zato ker smo spremenili samo besedilo bom prebrala še enkrat ponovno sklep o katerem
               bomo glasovali: Odbor za gospodarstvo nalaga Vladi Republike Slovenije, da Uredbo o
               oblikovanju cen določenih naftnih derivatov nadomesti z režimom določanja cen naftnih
               derivatov kot je veljal pred 8. aprilom 2016. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Zaključujem današnjo sejo Odbora za gospodarstvo in se vsem zahvaljujem za razpravo
               in udeležbo in vam želim lepe in mirne praznike. <stage type="time">Seja je bila končana 28.
                  oktobra 2016 ob 14.22.</stage>
               </p>
            </sp>
         </div>
      </body>
   </text>
</TEI>