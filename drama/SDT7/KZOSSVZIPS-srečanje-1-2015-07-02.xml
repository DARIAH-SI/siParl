<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZOSSVZIPS-srečanje-1-2015-07-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0F0309AA8F036864C1257E51002681CF</idno>
               <idno type="custom" subtype="day">9A8239B6F9F389C9C1257E96002D46B6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=9A8239B6F9F389C9C1257E96002D46B6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZOSSVZIPS-srečanje-1-2015-07-02.KZOSSVZIPS" n="1">
               <name>srečanje</name>
               <date when="2015-07-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZOSSVZIPS-srečanje-1-2015-07-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZOSSVZIPS-srečanje-1-2015-07-02.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA ODNOSE S SLOVENCI V ZAMEJSTVU IN PO SVETU XV. Vseslovensko srečanje</stage>
            <stage type="date">(2. julij 2015)</stage>
            <stage type="chairman">Srečanje je vodil Ivan Hršak, predsednik komisije.</stage>
            <stage type="time">Srečanje se je začelo bo 10. uri. </stage>
            <stage type="mag"/>


            <sp xml:id="SDT7-KZOSSVZIPS-srečanje-1-2015-07-02.sp1">

               <speaker>GOSPA______:</speaker>

               <p>Spoštovani gostje! Vljudno vas vabim, da zasedete svoja mesta v Državnem zboru. Hvala
               lepa.</p>
               <p>(Zdravljica)</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp2">

               <speaker>PREDSEDNIK IVAN HRŠAK:</speaker>

               <p>Spoštovani predsednik Državnega zbora dr. Milan Brglez, spoštovani minister Gorazd
               Žmavc, cenjene rojakinje in rojaki, gospe in gospodje, spoštovane kolegice in kolegi,
               predstavniki medijev! Pričenjam XV. Vseslovensko srečanje.</p>
               <p>Vljudno vabim predsednika Državnega zbora dr. Milana Brgleza, da nagovori zbrane.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp3">

               <speaker>DR. MILAN BRGLEZ:</speaker>

               <p>Spoštovani Slovenci in Slovenke,<stage type="mag"/>(nadaljevanje)cenjeni gostje, gospe in gospodje! Dovolite mi, da vas
               najprej prav prisrčno pozdravim in vam izrečem dobrodošlico ne le v Državnem zboru,
               ampak tudi in predvsem v Sloveniji, v vaši sicer ne edini, verjamem pa, da prvi in
               tisti srčni domovini, na katero vas vežejo posebna čustva, pripadnosti in
               ljubezni.</p>
               <p>Vseslovensko srečanje je v teh 15 letih postalo tradicionalen, prepoznaven in dobro
               obiskan dogodek, za katerega pa menim, da bi se ga dalo še bolj in v večji meri
               izkoristiti, ne le za krepitev in poglabljanje narodnostnih vezi in slovenske
               identitete, temveč tudi za krepitev raznovrstnega sodelovanja na mnogoterih
               področjih. Pred 24 leti ste bili Slovenci v zamejstvu in po svetu tisti, ki ste
               nenadomestljivo prispevali k procesu slovenske osamosvojitve. Z najrazličnejšimi
               povezavami in lobiranjem ste se vključili v prizadevanja za priznanje novonastale
               slovenske države. Svojo besedo in svoj ugled ste zastavili za slovensko državo, ki v
               tistih težkih časih ni uživala ne naklonjenosti ne podpore mednarodne skupnosti. Za
               vse to smo vam neizmerno in iskreno hvaležni. Verjamem pa, da bi vas lahko ne le v
               tem obdobju, ki je sledilo tej zgodovinski prelomnici, temveč tudi danes v večji meri
               vključili v procese uresničevanja interesov naše države, izgradnjo njene mednarodne
               prepoznavnosti in krepitev njenega ugleda. Slovenci in Slovenke, ki živite zunaj meja
               svoje matične domovine, predstavljate za slovensko državo izjemen potencial, hkrati
               pa ste tudi njeno neprecenljivo bogastvo. Bogastvo, ki lahko s svojimi izkušnjami,
               znanjem, širino, spoznavanjem nam tujih okolij in poslovnih navad pomembno prispevate
               k razvoju in napredku slovenske države. Po eni strani predstavljate torej most, po
               drugi strani pa ste pobudniki in pospeševalci sodelovanja med različnimi narodi. Zato
               me še posebej veseli, da je Komisija za odnose s Slovenci v zamejstvu in po svetu, ki
               organizira vsakokratno Vseslovensko srečanje, tokrat v središče zanimanja postavila
               temo "Slovenke in Slovenci v tujini za uspešno Slovenijo".</p>
               <p>V zamejstvu in po svetu živi približno četrtina slovenskega narodnega telesa, 400
               tisoč ljudi torej, ki jih je življenje v izjemnem konkurenčnem svetu skupaj s
               priložnostmi, ki so jim bile na voljo, spodbudilo, na nek način celo prisililo, da so
               dosegli izjemne ustvarjalne, znanstvene in poslovne uspehe ter se uveljavili na vseh
               področjih življenja. Gre za številne posameznike in posameznice, imen je ogromno in
               jih, da ne bi komu storil krivice, niti ne bom skušal naštevati. Dejstvo je, da gre
               za ljudi, ki so doma, žal, pogosto prezrti in premalo cenjeni, pa čeprav bi nas
               njihovi dosežki, ki so še eden izmed dokazov, da smo Slovenci sposoben narod, ki se
               lahko kosa z velikimi, morali navdajati s samozavestjo in optimizmom. Naši rojaki po
               svetu razpolagajo z izjemnim kapitalom, ki se ob dragoceni ljubezni do matične
               domovine kaže predvsem v dragocenih poznanstvih, znanju jezikov in poznavanju kultur,
               znanju, ugledu. Vendar pa v Sloveniji vsega tega kapitala, ki bi nam pomagal na
               številnih področjih, zlasti pa pri gospodarskem okrevanju in razvoju, ne znamo in ne
               zmoremo izkoristiti.</p>
               <p>Spoštovani! Interes za tesno sodelovanje mora biti obojestranski. Verjamem pa, da vas
               v teh trenutkih Slovenija potrebuje morda celo bolj, kot vi potrebujete Slovenijo,
               saj ste navkljub ločenosti od domovine zmogli ohraniti slovensko narodno pripadnost.
               Slednje gre v dobršni meri res z roko v roki z dobrim sodelovanjem z matično
               domovino. Nedvomno pa ste slovensko jezikovno, kulturno in narodno identiteto vsa ta
               leta zmogli ohraniti predvsem zaradi osebnega razumevanja pomembnosti tega, a obenem
               tudi zahvaljujoč vaši znanstveni ustvarjalnosti in poslovni uspešnosti. Nekaj te
               ustvarjalnosti in uspešnosti pa danes potrebuje tudi Slovenija. Potrebuje torej
               znanje, širino, samozavest in bogastvo izkušenj Slovencev, ki so v svetu uspeli.
               Hkrati pa do Slovenije še vedno čutijo posebno pripadnost oziroma ostajajo z njo tako
               ali drugače povezani in navezani. Brez dvoma je za nami težka in boleča zgodovina, ki
               nas kot narod še vedno obremenjuje in deli. In ne le nas, ki živimo v Sloveniji,
               temveč celotno slovensko narodno telo. Vse rane, čeprav tako globoke, da za sabo
               pustijo brazgotine, se zacelijo. Zato verjamem, da <stage type="mag"/>(nadaljevanje) smo za dobrobit Slovenije zmožni tesno in složno
               sodelovati. Po letih krize se stanje sicer počasi izboljšuje, kar nas navdaja s tako
               posebno samozavestjo. Zatorej je tudi razlogov za optimizem nekoliko več kot leto
               poprej. Kljub temu pa se zavedamo, da nas, preden bomo ponovno stopili na trdno pot
               uspeha, čaka še kar nekaj dela. Zavedamo se tudi, da moramo glavnino tega dela in
               napora opraviti sami, saj je to naša odgovornost in naša dolžnost. Pri tem naj bi
               bila vaša pomoč in vaše sodelovanje več kot dobrodošlo. Rojaki in rojakinje, ki
               živite ločeni od svoje matične domovine, ste torej ne le zaželeni, temveč iskreno
               dobrodošli, da sodelujete pri obnovi in novem vzponu slovenskega gospodarstva, pri
               vračanju ugleda naši državi, pri izboljšanju in krepitvi njene zunanje podobe.</p>
               <p>Spoštovane Slovenke in Slovenci, spoštovane rojakinje in rojaki! Vzdrževanje stikov z
               matično državo pomembno in spodbudno vpliva na ohranjanje slovenske kulture in
               jezika, hkrati pa ohrani občutek povezanosti in bližine z domovino. Zato me veseli,
               da ste se tudi letos odzvali vabilu in se tako številčno udeležili XV. Vseslovenskega
               srečanja. Verjamem, da bo tako tudi v prihodnje, da se boste še naprej radi vračali v
               objem naše in vaše domovine, Slovenije. Želim vam uspešno delo in vsebinsko bogato
               razpravo, predvsem pa prijetno bivanje doma. Ponovno dobrodošli in hvala za
               pozornost. / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp4">

               <speaker>PREDSEDNIK IVAN HRŠAK:</speaker>

               <p>Hvala lepa predsedniku Državnega zbora.</p>
               <p>K pozdravnemu nagovoru vabim tudi ministra Gorazda Žmavca.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp5">

               <speaker>GORAZD ŽMAVC:</speaker>

               <p>Spoštovani gospod Milan Brglez, predsednik Državnega zbora, spoštovani gospod Ivan
               Hršak, predsednik Komisije Državnega zbora za odnose s Slovenci v zamejstvu in po
               svetu, spoštovani poslanci, predvsem pa spoštovane Slovenke in Slovenci! Spoštovani
               dragi prijatelji, udeleženci Vseslovenskega srečanja!</p>
               <p>Prav vi, rojaki po vsem svetu, ste ključni člen pri ustvarjanju uspešne Slovenije.
               Ste izjemna dodana vrednost v naši državi, saj se je urad v letu 2014 in v prvi
               polovici 2015 lotil in uspešno zaključil kar nekaj večjih projektov slovenske narodne
               skupnosti v zamejstvu in po svetu. Zato še posebej podpiram naslov tokratnega
               srečanja "Slovenke in Slovenci v tujini za uspešno Slovenijo", ki je vseobsegajoč in
               usmerjen predvsem v prihodnost. Prav tako smo usmerjeni v uspešno prihodnost na našem
               uradu, kar dokazujemo tudi s konkretnimi projekti. Govoriti o težavah še nikoli ni
               bilo dovolj. Pomembno je najti skupne rešitve in skozi timsko delo ustvarjati vidne
               rezultate.</p>
               <p>Urad Vlade Republike Slovenije za Slovence v zamejstvu in po svetu si aktivno
               prizadeva za realizacijo projektov v sklopu evropskega teritorialnega sodelovanja
               Slovenije s sosednjimi državami, saj le-ti predstavljajo konkreten način oblikovanja
               skupnega slovenskega kulturnega in gospodarskega prostora. Skupno vsem projektom je
               bilo tesno in plodno sodelovanje s slovenskimi skupnostmi in združenji v zadevnih
               državah. Zadnji, najbolj odmeven in največji projekt, o katerem je danes razstava
               tudi v Državnem zboru, ki si ga lahko ogledate, je projekt Tržaško knjižno središče.
               Z odprtjem Tržaškega knjižnega središča je slovenska knjiga dobila svoj dom,
               slovenske zamejske založbe pa potrebno okno v mesto Trst in deželo Furlanijo-Julijsko
               krajino. Tržaško knjižno središče ni le knjigarna, ni le prostor, kjer se bodo
               odvijali kulturno-gospodarski dogodki, ni le center slovenstva v središču Trsta,
               pomen Tržaškega knjižnega središča je tudi v tem, da je edinstven primer sodelovanja
               med Slovenijo in slovensko skupnostjo v zamejskem prostoru ter med slovenskimi
               združenji v Italiji. Središče je simbolično<stage type="mag"/> (Nadaljevanje) namreč ogledalo povezane in enotne slovenske
               skupnosti, ki jo vežejo isti interesi, in ki s skupnimi močmi dosega izjemne korake.
               Prav za takšno sodelovanje si prizadevamo tudi v ostalih centrih slovenstva. Urad za
               to okrepljeno dela na intenziviranju slovenske prisotnosti na Reki, na Dunaju, v
               Monoštru, izpostavljanje kvalitetnih programov tamkajšnjih tako imenovanih slovenskih
               hišah. Zavedamo pa se, da trajni uspehi, napredek, niso mogoči brez intenzivnega
               vključevanja mladih. Nedavno sem na delovnem obisku pri rojakih v Avstraliji, v
               Melbournu, sodeloval pri ustanovitvi novega slovenskega avstralskega akademskega
               kluba ter v imenu Vlade podpisal sporazum o študijsko delovni izmenjavi mladih med
               državama. S tem smo naredili odločilne korake na poti k tesnejšemu povezovanju
               znanstvenikov, raziskovalcev, študentov, profesorjev in podjetnikov slovenskega rodu
               v Avstraliji, tako med seboj kot tudi s Slovenijo. Vse večja mobilnost mladih pomeni,
               da je kroženje znanja lahko izjemno pozitivna razvojna sila in konceptualni premik iz
               bega možganov v kroženje možganov, je ena od prioritet urada. Nedavno je urad zato
               lansiral spletni portal Slovenci.si, s katerimi smo si na novo zastavili projekt
               silovitega komuniciranja slovenski skupnosti v zamejstvu in po svetu med seboj,
               rojakov po svetu z matično domovino ter slovensko skupnostjo.</p>
               <p>Danes imamo tudi prijetno dolžnost, da vas vabim na 15. tradicionalno srečanje
               Vseslovencev, ki ga organizira urad. Letos bomo ob bok srečanja dobrodošli doma v
               soboto, 4. julija izvedli tudi Sejo Sveta za Slovence po svetu na Ptuju. Vsako leto
               vas povabimo v drug kraj, so se Slovenci izseljenci iz različnih krajev, hkrati pa
               vam želimo približati lepote Slovenije, da jih ponesete v srcih nazaj v svoje
               domovine.</p>
               <p>Vabim vas, da obiščete Ptuj in uživate v bogatem kulturnem programu, ki so ga za vas
               pripravila različna društva iz zamejstva in po svetu.</p>
               <p>Dovolite mi, da vam na koncu z majhno zamudo čestitam tudi ob državnem prazniku za 24
               let. Že 24 let ste tudi vi tisti, ki z zvestobo in z ljubeznijo do domovine delujete
               kot najboljši ambasadorji Slovenije.</p>
               <p>Želim vam prijeten in uspešen da. Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp6">

               <speaker>PREDSEDNIK IVAN HRŠAK:</speaker>

               <p>Najlepša hvala ministru za njegov prispevek. Kot je običajno, bi zbrano občinstvo
               želel nagovoriti tudi sam.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp7">

               <speaker>IVAN HRŠAK (PS DeSUS):</speaker>

               <p>Spoštovani predsednik Državnega zbora, spoštovani minister, spoštovani rojaki in
               rojakinje, cenjeni gostje in gospodje, lepo pozdravljeni v hramu demokracije!</p>
               <p>V čast in zadovoljstvo mi je, da vas lahko kot predsednik komisije za Slovence v
               zamejstvu in po svetu nagovorim na že 15. tradicionalnem Vseslovenskem srečanju, ki
               se vsako leto odvija v začetku julija. Veseli nas, da ste se zbrali v tako velikem
               številu. Tokratno srečanje smo naslovili, "Slovenke in Slovenci v tujini za uspešno
               Slovenijo". Naslov srečanja izraža željo po nadgradnji odnosov medsebojnega zaupanja
               in sodelovanja Slovenk in Slovencev v sosednjih državah in po svetu ter v matični
               domovini. Iz preteklosti se želimo zazreti v sedanjost in spodbuditi večji pritok
               idej, izmenjavo dobrih praks ter utrditi ohranjanje plemenitih vez za izgradnjo
               uspešne Slovenije in blaginjo vseh nas. Ob tej priložnosti je torej nujno, da pogled
               usmerimo tudi v prihodnje. Srečanje predstavlja odlično priložnost za temeljit
               razmislek o našem sedanjem položaju in prihodnosti ter iskanju poti zbliževanja,
               združevanja in povezovanja za skupno dobro. Naslov nam daje hkrati jasno sporočilo in
               to je, da je skrajni čas, da presežemo miselnost, da izselitev Slovenk in Slovencev v
               tujino predstavlja pretrganje njihovih vezi z matično domovino. <stage type="mag"/> (Nadaljevanje) To seveda ne pomeni, da smemo postati
               malodušni naraščajočim trendom izseljevanja aktivne populacije v tujino. Zavedamo se,
               da so motivi in razlogi različni. Poleg iskanja zaposlitve za zagotovitev osnovne
               eksistence je vse bolj prisotno iskanje boljših kariernih možnosti v tujini ter želja
               po pridobivanju novih znanj in izkušenj. Zabeležena gospodarska rast v Republiki
               Sloveniji nam sicer vliva v optimizem, da se bo trend izseljevanja ublažil in zbuja
               upanje, da se bodo vsaj nekateri za stalno vrnili v domovino. Hkrati pa se moramo
               sprijazniti, da bodo nekateri zaradi bolj ugodnega okolja in perspektive za vedno
               ostali v tujini. Vendar ravno to dejstvo predstavlja nov izziv. Namesto paradigme
               bega možganov, ki nedvomno siromaši Slovenijo, je potrebno ustvariti pogoje za
               uspešno kroženje možganov, za pretok, torej tudi za vračanje idej, znanj, praks med
               slovenskimi podjetniki, znanstveniki, umetniki, kmetje in učitelji, ne glede na
               prostor bivanja. Profesionalne izkušnje, dosežke, znanja in dobre prakse Slovenk in
               Slovencev v tujini lahko z ustvarjanjem njim naklonjenega in prijaznega okolja v
               matični domovini izkoristimo v dobrobit vseh nas. Ob tem obžalujemo, da se nekateri
               izmed svetovno veljavnih Slovencev, ki živijo v tujini, niso mogli odzvati vabilu, da
               na današnjem srečanju predstavijo svoja razmišljanja kako bi lahko Slovenija v
               največji možni meri izkoristila znanje z dodano vrednostjo, zlasti na področju
               naravoslovnih in tehničnih ved. Vendar verjamem, da bo interes po prej omenjenem
               kroženju vendarle porasel.</p>
               <p>Spoštovani! Po eni strani je torej dolžnost matične domovine, da vzpostavi osnovne
               pogoje za uspešno sodelovanje s Slovenci in Slovenkami v tujini. Pri tem velja
               poudariti, da je na tem področju kot na marsikaterem drugem potrebno oblikovati
               trajnostno strategijo in pospešiti aktivnosti za oblikovanje ugodnega poslovnega in
               komunikacijskega prostora. To je navsezadnje zapisano tudi v resoluciji o odnosih s
               Slovenci po svetu, ki glede osnovnega področja sodelovanja določa, da je potrebno
               zagotoviti vključevanje Slovencev po svetu v kulturno, znanstveno, informacijsko,
               gospodarsko, izobraževalno, športno in druga področja delovanja. Ne glede na že
               premagane administrativne ovire si mora Republika Slovenija prizadevati, da bi
               Slovenci v tujini imeli ugodnejše pogoje, da investirajo v Slovenijo. Na ta način bi
               presegli tudi bojazen, da bomo državo prodali tujcem. Prav tako pa Slovenija
               pričakuje vaše pobude in ideje, vaše izkušnje in nasvete. Veliko nalog in izzivov je
               torej na obeh straneh, kaj ne. V iskanju možnosti za boljše medsebojno komuniciranje,
               informiranost in sodelovanje pa je potrebno več pozornosti nameniti krepitvi zavesti
               o pomembnosti ohranjanja slovenske identitete v matični domovini in zunaj slovenskih
               meja. Tematika avtohtone slovenske narodne skupnosti mora biti vpeta v učne načrte za
               osnovne in srednje šole, saj moramo poznati del lastnega naroda in v skladu z zakonom
               o odnosih Republike Slovenije s Slovenci zunaj njenih meja ponotranjiti dejstvo, da
               ste Slovenci v sosednjih državah in po svetu enakovreden del enotnega slovenskega
               naroda. Nadalje je potrebno okrepiti izmenjave učencev, dijakov in študentov iz
               domovine in zunaj meja. Na ta način se bo ustvarjalo pozitivno vzdušje, medsebojno
               zaupanje in tako se bodo utrdile osnove poglobljenega sodelovanja na kulturnem,
               izobraževalnem, športnem, znanstvenem in navsezadnje na poslovnem področju. Nedvomno
               je potrebno razširiti sodelovanje tudi v okviru evropskih projektov. Prepričan sem,
               da bodo nekateri od današnjih govornikov vsaj sodeč po naslovih najavljenih
               prispevkov v razpravi predstavili tudi uspešne modele sodelovanja pri črpanju
               evropskih sredstev. po drugi strani pa naj se uveljavi znani rek, "ne sprašuj kaj bo
               zate storila domovina, vprašaj raje kaj sam lahko storiš zanjo". Slovenska narodna
               skupnost v tujini pri tem predstavlja pomemben mest sodelovanja in želimo, da še v
               večji meri prispeva k promociji Republike Slovenije in predvsem, da lobira in
               zagovarja njene interese.</p>
               <p>Spoštovani! <stage type="mag"/>(nadaljevanje) Veseli smo
               se vaših razmišljanj o naših skupnih projektih in vzpostavitvi temeljev za izgradnjo
               mreže povezovanja. Slovenci smo na mnogih področjih glede na naše število med
               najboljšimi na svetu, vendar bomo le s skupnimi močmi lahko izkoristili ves naš
               potencial, nas, ki ostajamo v domovini, kot tistih, ki ste začasno ali za daljše
               obdobje zapustili sončno stran Alp. Zahvaljujem se vam za pozornost, drage rojakinje
               in rojaki, želim vam doživeto bivanje v Sloveniji, da se boste z veseljem vrnili tudi
               prihodnje leto. Vse dobro vam želim! / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp8">

               <speaker>PREDSEDNIK IVAN HRŠAK:</speaker>

               <p>XV. Vseslovensko srečanje pričenjamo s kratkim glasbenim programom, ki ga bosta
               izvedla pevka Ylenia Zobec in kantavtor Žiga Bižal.</p>
               <p>Ylenia Zobec, pevka in avtorica zabavne glasbe, se je rodila in odraščala v Trstu kot
               hči zamejskih Slovencev. Z glasbo se je začela ukvarjati že pri treh letih, ko je
               prepevala v otroškem zborčku Fran Venturini. Leta 1993 je kot zmagovalka na tržaških
               selekcijah za Zlati cekin nastopila v Bologni, nato pa so sledili nastopi na
               različnih festivalih za otroke in najstnike v Sloveniji in Italiji. Leta 2001 se je
               prvič predstavila v osrednjem programu festivala Melodije morja in sonca in odtlej je
               večkrat uspešno sodelovala na slovenskih festivalih zabavne glasbe, med njimi na
               festivalu Slovenska popevka, kjer jo je strokovna žirija leta 2004 in 2005 uvrstila
               na prvo mesto in jo tudi nagradila za najboljšo izvajalko. Leta 2004 je izdala
               prvenec z naslovom Živim. Leta 2006 je nastopila tudi kot predstavnica Slovenije na
               festivalu Eurovideo Grandprix v Albaniji ter igrala v gledališkem spektaklu Vacante.
               Leta 2007 je skočila tudi v vlogo Lucinde v Mlakarjevi priredbi gledališke igre
               Doktor pod mus. Leta 2013 je diplomirala na Fakulteti za arhitekturo v Trstu in
               prejela naziv magistra inženirka arhitekture.</p>
               <p>Žiga Bižal je vsestranski in v zadnjem času zelo uspešen pisec besedil, glasbe,
               kantavtor in instrumentalist, ki se trudi, da bi bila Ribnica in njena širša okolica
               ter tradicija prepoznavni čim večjemu krogu ljudi širom Slovenije. Glasba ga spremlja
               od malih nog. Obiskov v glasbeni šoli se je na začetku veselil predvsem zaradi
               tortice po končani vaji. A je do danes ostala tista sladka ljubezen, ki večkrat najde
               svoje mesto na njegovem glasbenem črtovju. V aktivnih glasbenih letih je nastalo
               precej skladb. Nekatere med njimi je napisal tudi za Prifarske muzikante. Ti so z
               njimi prepričali številne poslušalce, tako na Festivalu narečnih popevk kot na
               Slovenski popevki. Najbolj znana skladba je Lepo je blu, s katero so Prifarski
               muzikanti na Festivalu narečnih popevk zmagali leta 2008. Med velikokrat predvajanimi
               skladbami so še Moja Izola, Na spomlad, s katero so Prifarci tudi zmagali na narečni
               popevki, potem Tisti nekdo, s katero so leta 2009 zmagali na Slovenski popevki. Nekaj
               avtorske glasbe z avtorskimi besedili je izdal tudi na dveh samostojnih zgoščenkah z
               naslovom Ldje so rjakl in Ljande pa ljate, ki zvenijo v izvirnem ribniškem narečju.
               Žiga rad opisuje hudomušnega Ribničana in njegovo življenje med dvema gorama, ki
               ščitita prebivalce Lajskove doline.</p>
               <p>Danes nam bosta zapela dve pesmi, in sicer, slovensko Oj mamca, mamca, ki je zelo
               znana in prepevana tudi v zamejstvu, ter skladbo Tam, kjer sem doma, katere avtor
               besedila je zamejski Slovenec iz Križa pri Trstu Miroslav Košuta, uglasbil pa jo je
               Jože Privšek. In seveda bomo ob tem obudili spomin na pesem, ki jo je prvi zapel
               Edvin Fliser. Prosim, izvolita.</p>
               <p>/ glasba/<stage type="mag"/>(nadaljevanje) / glasba/</p>
               <p>/ aplavz/ <stage type="mag"/>
               </p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp9">

               <speaker>PREDSEDNIK IVAN HRŠAK:</speaker>

               <p>Najlepša hvala izvajalcema za krasen in čustven nastop.</p>
               <p>Obveščam vas, da se morata predsednik Državnega zbora in minister zaradi
               neodložljivih obveznosti posloviti. Zahvaljujem se jima za njun prispevek. Minister
               se nam bo predvidoma pridružil po seji Vlade.</p>
               <p>Hvala.</p>
               <p>Spoštovani! V izredno čast mi je, da am danes na 15. Vseslovenskem srečanju z
               naslovov Slovenke in Slovenci v tujini za uspešno Slovenijo predstavim kot vabljene
               govorce. Gospo Eriko Köleš Kiss, gospoda Jurija Paljka in gospo Gabrijelo Žagar. V
               naši sredini vse prisrčno pozdravljam!</p>
               <p>Kot prva bo uvodno razpravo podala gospa Erika Köleš Kiss. Prva zagovornica porabskih
               Slovencev v madžarskem parlamentu. Gospa Kiss je odraščala v središču slovenstva na
               madžarskem, v Porabskem Gornjem Seniku in se s slovenskim jezikom poleg doma
               srečevala tudi v osnovni šoli. Na gimnaziji v Monoštru se je potem slovenščine lahko
               učila le v krožku, ker slovenskega jezika kot učnega predmeta takrat tam še ni bilo.
               Na visoki pedagoški šoli v Sombotelu je študirala madžarsko književnost in jezik ter
               postala tudi ena prvih študentk na novo odprti katedri za slovenski jezik in
               književnost. Po poroki se je za osem let preselila v notranjost madžarske. Leta 1988
               sta se s soprogom vrnila v Porabje in zaposlila se je kot vzgojiteljica v dijaškem
               domu, obenem pa je na monoštrski gimnaziji učila slovenščino kot izbirni predmet.
               Pozneje je dosegla, da so na gimnaziji slovenščino uvedli kot učni in maturitetni
               predmet za kar se je sama pripravila tudi učne načrte in vse drugo potrebno. Tudi kot
               profesorica Srednje strokovne šole Bela III v Monoštru, je uspela v prizadevanjih, da
               je slovenščina uvedena kot učni in izbirni maturitetni predmet. Na parlamentarnih
               volitvah, ki so 6. Aprila 2014 potekale po novi zakonodaji, so narodne skupnosti na
               madžarskem volile tudi svoje zastopnike v parlament. Slovenci na Madžarskem se za
               svojo zastopnico izvoli prav gospod Eriko Köleš Kiss, ki je tudi podpredsednica
               državne slovenske samouprave in predsednica slovenske samouprave Monošter slovenska
               vez. vljudno prosim, da nam predstavi svoj prispevek.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp10">

               <speaker>ERIKA KÖLEŠ KISS:</speaker>

               <p>Spoštovani gospod predsednik Ivan Hršak, hvala za besedo.</p>
               <p>Spoštovane dame in gospodje, drage Slovenke in Slovenci doma v Sloveniji, v zamejstvu
               in po svetu! Slovenci na madžarskem letos praznujemo vrsto obletnic. Te naše letošnje
               obletnice so povezane na našo, v narekovaju povedano, samostojnost na dogajanja
               zadnjih 25-ih let / nerazumljivo/ katero je prinašalo iz leta v leto vse več
               sprememb. Letos praznuje 25. obletnico svoje ustanovitve Zveza Slovence na
               Madžarskem, prva porabska organizacija. Letos je praznovala 20. Obletnico svojega
               delovanja državna slovenska samouprava, krovna organizacija Slovencev na Madžarskem.
               23. Junija je minilo 15 let od kar se sliši slovenski radio, Radio Monošter ter 5.
               obletnico praznuje prava slovenska zbirka v Porabju, Kuharjeva spominska hiša. Te
               obletnice so me opozorile, da je od časa do časa nujno pregledati od kod po kakšni
               poti in kam nas vodi naša usoda. Kam vodi usoda številčno majhno slovensko manjšino
               na ozemlju madžarske države. Kratek povzetek delim z vami, cenjeni udeleženci 15.
               Vseslovenskega srečanja v Državnem zboru Republike Slovenije. <stage type="mag"/> (Nadaljevanje) Spremite torej prisrčen pozdrav Slovenke
               iz sosednje Madžarske, katere državljanka sem od svojega rojstva enako kakor se imam
               za Slovenko in s tem tudi za pripadnico slovenskega naroda vse od najzgodnejšega
               zavedanja svoje biti. Ko prestopim mejo med našima državama, ponavadi rečem, da sem
               prišla od doma domov, kajti mi, ki smo se rodili na neslovenskem ozemlju slovenskim
               staršem ali mi katerih prababice in pradedje so bili Slovenci, smo enako del
               slovenskega naroda kot tisti, ki so se rodili v Sloveniji slovenskim staršem in
               živijo tukaj v Sloveniji. Oblika kokoši namreč, ki jo riše zemljevid Slovenije,
               zaobjema Slovence v državi Slovenije. Pri glavi kokoši na severozahodnem koncu
               današnjega slovenskega sveta na ozemlju pradavne staroslovenske Panonije, ampak
               zgodovinsko že več kot tisočletja vedno del Madžarske, se nahaja Slovensko Porabje. V
               imenu skrit pomen kaže, da se govori o pokrajini ob reki Rabi. Slovensko Porabje ki
               so nekoč imenovali Vendska Krajina, Slovence so pa poimenovali Vendi, je del
               skrajnega zahoda Madžarske v Železni županiji kjer živi še do danes okrog 3 tisoč 500
               Slovenk in Slovencev, na Madžarskem vse skupaj pa okrog 4 tisoč 500. Danes smo edina
               narodnost na Madžarskem s katero živijo Madžari neprekinjeno skupaj že enajst
               stoletij. Čeprav je prvi ogrski kralj Sveti Štefan povedal, da država z enim jezikom
               in z eno samo kulturo je šibka in slaba, na Madžarskem včasih niso marali manjšin. V
               drugi polovici 19. Stoletja so se v Porabju večkrat dogajale neprijetnosti
               pripadnikom slovenske manjšine, a kljub temu se je slovenska beseda in kultura
               ohranila. Med obema svetovnima vojnama se madžarske oblasti niso dosti ukvarjale z
               narodnostjo, niso skrbele za ohranjanje in razvoj teh. Sprememba madžarske ustave
               leta 1972 je z določbo o enakopravnosti manjšin dala možnost za rabo jezika. Razvoj v
               Porabju je v drugi polovici 20. stoletja bila najmočnejša ovira zaprtost od notranje
               Madžarske in tudi od matične države Slovenije. Za Porabje sta bili do konca 70. let
               prejšnjega stoletja značilni gospodarski panogi poljedelstvo in živinoreja. Zemlja je
               slabo rodovitna, preživljati se iz nje je bil za Porabce težek kruh. V drugi polovici
               20. stoletja se je vse več Porabcev zaposlovalo v monoštrski tovarni in so hodili na
               različna sezonska dela po celi Madžarski. Slovence so spoštovali delodajalci, ker so
               vedno bili skromni, vztrajni, čvrsti in pridni. Največ zaposlenih je delalo v treh
               izmenah, ampak tja do začetka 1990. let so doma tudi nadaljevali kmečko delo. Na
               žalost veliko Porabk in Porabcev se je preselilo iz Porabja s trebuhom za kruhom v
               večja madžarska mesta. Škoda, da o Slovenskem Porabju do danes ni slovenske firme,
               kjer bi se menda naši ljudje z veseljem zaposlili in vemo, da na Madžarskem je več
               kot 50 slovenskih podjetnikov, nobenih pa v Porabju. Za Slovence v Porabju je
               politična sprememba madžarske prinesla veliko novosti. Vidne, občutljive in resne
               spremembe. Država je začela izboljševati svoj odnos do manjšin. Madžarska in
               Slovenija sta leta 1992. Sprejeli meddržavni sporazum o zagotavljanju posebnih pravic
               slovenski narodni manjšini v Republiki Madžarski in Madžarski narodni skupnosti v
               Republiki Sloveniji. Na podlagi sporazuma o zaščiti obeh manjšin se je veliko naših
               nujnih zahtev lahko izpolnilo, ne smemo se pa ustaviti, saj dela, ki služi slovenski
               narodnosti na Madžarskem, je še in še. Odnos vlade madžarske do pripadnikov slovenske
                  <stage type="mag"/>(nadaljevanje) narodne skupnosti
               se je v marsičem spremenil v zadnjih 20 letih v zagotavljanju pravic avtohtone
               slovenske narodne skupnosti in njihovem uresničevanju. Spremembe so odprle poti, po
               katerih smo začeli na novo oblikovati svoje narodnostno zavedanje, določati svoje
               cilje in reševati pereče naloge. V kratkem smo prepoznali, da le z močno
               organiziranostjo in zavestnimi ter zavzetimi vodji lahko na novo gradimo slovenske
               narodnostne organizacije, se organizira dobro narodnostno šolstvo, začnejo delati
               slovenske kulturne skupine, z namenom, da bi ohranjale šege in običaje, stare že
               skoraj za pozabljene tradicije. Ohranjanje slovenskega jezika v Porabju in slovenski
               skupnosti na Madžarskem je naš prvi cilj. Veliko lahko naredijo in imajo veliko
               odgovornost na tem področju narodnostne organizacije, mediji, šole, narodnostne
               vzgojne in izobraževalne institucije.</p>
               <p>27. oktobra 1990 je bila ustanovljena Zveza Slovencev na Madžarskem, katere člani in
               predsedstvo od začetka vlagajo veliko energije in prizadevanj v izboljšanje položaja
               narodne skupnosti. Zvezo predstavlja predsednik, ki je od začetka Jože Hirnök, organa
               zveze pa sta občni zbor in predsedstvo. Organizacija prireja razne programe,
               koordinira in financira delovanje amaterskih kulturnih skupin v Porabju, opravlja
               založniško dejavnost. V Porabju od konca 20. stoletja deluje skupaj z otroškimi
               skupinami štiri, pet slovenskih folklornih skupin, pet, šest pevskih zborov oziroma
               ljudskih pevk, tri, štiri amaterskih gledaliških skupin, ki tudi na odru ohranjajo
               porabsko-slovensko kulturo, dediščino Slovencev na Madžarskem. V okviru zveze je
               začel izhajati časopis Porabje leta 1991. Danes je financiran preko državne slovenske
               samouprave iz madžarskega proračuna, tisk časopisa pa financira Slovenija. Novembra
               1998 se je uresničila največja želja porabskih Slovencev, odprtje Slovenskega
               kulturnega in informativnega centra v Monoštru. V domu ima svoje prostore zveza,
               uredništvo časopisa, slovenski radio, tu je tudi gostinski obrat, slovenski hotel in
               restavracija Lipa. Stavba in oprema čakata na obnovitev, za kar se je treba spet
               boriti za finančno podporo, saj iz lastnih sredstev tega zveza ne bi mogla opraviti.
               Na pobudo matične domovine je zveza ustanovila razvojno agencijo Slovenska krajina,
               to je neprofitna organizacija, ki dela in se zavzema za kulturni, turistični in
               gospodarski razvoj slovenskega Porabja. O delovanju in uspehih boste danes še slišali
               od vodje agencije Andreje Kovač.</p>
               <p>Državni zbor Madžarske je leta 1993 sprejel Zakon o narodnih in etničnih manjšinah,
               ki je omogočil za manjšine na Madžarskem ustanavljanje manjšinskih lokalnih in
               državnih samouprav. Jeseni leta 1994 so potekale volitve, spomladi leta 1995 pa so
               Slovenci prvič volili člane Državne slovenske samouprave, ki je postala najvišji
               predstavniški organ Slovencev v državi in si od začetka ustanovitve zastavlja kot
               najbolj pomembno nalogo ohranjanje in negovanje narodnostnega slovenskega jezika,
               kulture ter razvijanje narodnostne identitete pripadnikov skupnosti. Organizacijo
               vodi predsednik, ki je 20 let že Martin Ropoš. Glavni organ je občni zbor, ki se
               odloča glede proračunskega načrtovanja, izvajanja ali sodelovanja v različnih
               projektih, oblikovanja delovnih načrtov, zaposlovanja delavcev na uradu in še
               marsikaj. Naloge in obveznosti občnega zbora in urada so se v zadnjih letih precej
               razširile. Nujno je bilo povečati in posodobiti prostore sedeža organizacije, k čemur
               je finančno prispevala skoraj 50 milijonov forintov madžarska vlada. Državna
               slovenska <stage type="mag"/> (Nadaljevanje) samouprava
               je lastnik vse več ustanov vezane na naš jezik, zgodovino in kulturo. Na Gorenjem
               Seniku so pred petimi leti odprli Kuharjevo spominsko hišo in prvo slovensko zbirko v
               Porabju kot del čezmejnega projekta sosed k sosedu. V stavbi so rekonstruirani
               župnijski urad, prostori nekdanjega župnika Januša Kuharja in še drugi cerkveno
               zgodovinski predmeti. Eni čakajo tudi svojo obnovo, če bo uspelo dobiti kakšen
               projektni ali sponzorski denar za to delo. V poslopju poleg spominske hiše je pa na
               ogled etnološka zbirka predmetov, ki so ju uporabljali pri gospodarskih delih Porabci
               oziroma Slovenci v Porabju. Ta delček zgodovine Porabskih Slovencev in samo pokrajino
               bi si morali ogledati vsi osnovnošolci in srednješolci tudi iz Slovenije, spoznati
               kulturno dediščino, življenje pripadnikov slovenskega naroda izven države, mora biti
               obvezna zahteva nacionalne vzgoje in izobraževanja. 23. 6. leta 2000, torej pred
               petnajstimi leti se je oglasil Radio Monošter, prva radijska postaja Porabskih
               Slovencev na Madžarskem. Oddaje v slovenščini, v porabščini(?), lahko poslušamo danes
               že dve uri, živa slovenska beseda neprimerno veliko pomeni pri ohranjanju
               materinščine. Od 1. Julija 2012 je vzdrževalec dveh dvojezičnih osnovnih šol državna
               slovenska samouprava, to sta dvojezična Osnovna šola Jožefa Košiča na Gorenjem Seniku
               in dvojezična Osnovna šola Števanovci. Ker otroci pomenijo prihodnost slovenske
               narodnosti na Madžarskem, narodnostna dvojezična vzgoja je izredna dolžnost vseh nas.
               V Porabju je vedno potekal pouk slovenskega jezika, nekoč v zgodovinski razdalji celo
               pouk v slovenskem jeziku. Odvisno pa od političnega položaja na Madžarskem, je
               šolstvo v maternem slovenskem jeziku dobilo več ali manj pozornosti. Do prvega
               desetletja 21. stoletja so porabske osnovne šole poučevali slovenski jezik kot jezik
               manjšine. Učenci so prihajali na šole z znanjem porabskega jezika in kar uspešno
               osvajali tudi knjižni jezik. Učiteljice in učitelji so vsako leto hodili na seminarje
               v Jugoslavijo, danes v Slovenijo na izpopolnjevanje in poglabljanje znanja knjižnega
               slovenskega jezika, književnosti, zgodovine in zemljepisa. To možnost imamo tudi še
               danes, prav ta teden poteka to izobraževanje. Porabsko šolstvo je del madžarskega
               šolskega sistema, zanj so veljavni, za celo madžarsko državo veljavni zakoni. V dobro
               opremljeno šolo na Gorenjem Seniku se vpisujejo učenci iz vasi samega Gornjega
               Senika, iz Dolnjega Senika, iz Sakalovc, Slovenske vasi ter iz Monoštra. Dvojezično
               Osnovno šolo v Števanovci obiskujejo učenci iz Števanovcev, Odkovec, Andovec,
               Izvirice, Ritkarovec in tudi iz Monoštra. Obe šoli sta bili v zadnjih petnajstih
               letih obnovljeni kot narodnostni slovenski šoli, iz madžarskih finančnih sredstev v
               vsoti 100 milijonov forintov. Pri opremi je pomagalo tudi Ministrstvo za
               izobraževanje Republike Slovenije. Vzdrževanje šol državna slovenska samouprava
               opravlja po posebni izobraževalni pogodbi madžarske vlade, v zadnjih letih finančno
               prav dobro skrbi za narodnostne šole, za kvaliteto pouka pa moramo poskrbeti
               ravnateljici s svojima pedagoškima kolektivoma. Šole imajo kadrovske probleme, zato
               se obračamo za pomoč na matično Slovenijo, tudi v obliki gostujočih učiteljev
               slovenskega jezika oziroma za strokovne učitelje na usmeritvi gostinstva in turizma.
               Pouk jezika je nujen tudi na Osnovni šoli v Monoštru. Na osnovnih šolah se tako vse
               skupaj uči sedaj 154 učencev, na srednjih šolah pa 37, slovenski jezik. Poučujejo
               slovenski jezik na gimnaziji in na Srednji šoli v Monoštru. V vrtcih je tudi <stage type="mag"/> (Nadaljevanje) prisoten slovenski
               materni jezik. Pet vrtcev ga uporablja, ima program zanj, saj so povsod zaposlene
               vzgojiteljice z znanjem domačega jezika. Od 1980. leta obstaja katedra za slovenski
               jezik v Sombotelu na visoki šoli oziroma ta sedaj že dela kot univerza. Več študentov
               konča tudi v Sloveniji na filozofski fakulteti, samo vrnitev diplomantov od koder
               izvirajo se le deloma uresničuje. Vsak mesec dvakrat ima svojo oddajo Sombotelska
               televizija z naslovom, Slovenski utrinki, katera tudi sporoča o življenju Slovencev
               na Madžarskem.</p>
               <p>Od januarja 2014 je povezan južni in zahodni del Porabja z direktno cestno povezavo,
               na kar smo Porabci veliko čakali. Od 2014. leta je zagotovljena zastopanost naše
               narodnosti v madžarskem parlamentu. To delo kot zagovornica opravljam jaz. Nimam
               sicer enakih pravic, kot če bi bila poslanka, ker nimam pravice glasovanja, ampak
               marsikaj se pa da tudi doseči s to pozicijo. Upam, da bom na tem področju uspešno
               lahko pomagala svojim rojakom. Nujno je delati za razvoj gospodarstva v Porabju, za
               optimalen razvoj turizma, predvsem z namenom, da mlado generacijo ustavimo doma, ker
               če si bodo našli možnosti za preživljanje, ne bodo zapuščali naših krajev in ne bo
               padalo število Slovencev v Porabju na Madžarskem. Vsi se zavedamo, da je potreben
               dialog med generacijami. Jaz namreč imam upanje, da si tudi mladi želijo ohraniti in
               krepiti kulturno identiteto. V ta namen sta sprejeli obe organizaciji Slovencev na
               Madžarskem, zato organizirajo programe za združenje pripadnikov različnih generacij,
               dejavnosti poskušajo prilagoditi interesom mladih. Upam, da še čez nekaj let bomo
               lahko povedali kaj tudi o tem krogu uspehov Slovencev na Madžarskem, o sodelovanju
               Slovenije in pripadnikov slovenske narodnosti v sosednji državi. Čeprav je že minil
               teden dni od 24. obletnice samostojnosti Slovenije, čestitam ob dnevu državnosti in
               želim, da bi Slovenija ohranila svoje lepote, prijetnosti, da bi bila vedno dobra
               mati vseh Slovencev doma in onkraj meja. Bog živi Slovenijo, vse tukaj zbrane
               Slovenke in Slovence.</p>
               <p>Hvala za pozornost.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp11">

               <speaker>PREDSEDNIK IVAN HRŠAK:</speaker>

               <p>Goste Kissevi se najlepše zahvaljujem za sodelovanje.</p>
               <p>Kot drugega govorca smo povabili gospoda Jurila Paljka, odgovornega urednika tednika
               v Gorici Novi glas, ki je aprila letos prejel literarno nagrado Vstajenje za knjigo
               zapisov, kaj sploh počnem tukaj. Jurij Paljk se je rodil v Velikih Žabljah na
               Vipavskem od leta 1978 živi v Italiji, kjer se je takoj vključil v življenje in delo
               slovenske narodne skupnosti. Žiti v vasi Terza pri Ogleju. Izdal je več pesniških
               knjig, Soba 150, Nemir, Nedorečenemu. Leta 1999 pa dvojezično antologijsko zbirko
               pesmi, Kako je krhko Come Fragile. Leta 2003 pa večjezično zbirko Flum fiome(?) reka.
               Izdal je tudi izbor radijski oddaj z naslovom, Očetovstvo malo drugače. Gospod Jurij
               Paljk, izvolite, beseda je vaša.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp12">

               <speaker>JURIJ PALJK:</speaker>

               <p>Spoštovani predsednik Komisije za odnose s Slovenci v zamejstvu in po svetu, gospod
               Ivan Hršak. Spoštovane zbrane gospe in gospodje, vsi ki ste v domovini Sloveniji doma
               in vsi tisti, ki jo nosimo v srcu a živimo izven meja Republike Slovenije. Prav zato
               mi dovolite, da <stage type="mag"/> (Nadaljevanje)
               pozdravim še posebej predstavnika naših dveh krovnih organizacij, gospo Fanko
               Padovan, podpredsednico Sveta Slovenskih organizacij in gospoda Rudija Pavšiča,
               predsednika SKGZ. Najprej bi se rad iskreno zahvalil gospodu Ivanu Hršaku in njegovi
               ekipi za povabilo v Državni zbor. Ta hram demokracije kot ga je lepo, zelo lepo
               poimenovala gospa Barbara, ki me je po elektronski pošti v imenu predsednika komisije
               povabila na že 15. Vseslovensko srečanje, ki se ga sicer že po poklicni poti vsako
               leto udeležujem, saj gre za enega tistih odmevnih dogodkov v domovini, ki nam
               Slovencem, ki živimo izven nje, veliko pomeni. Sami ste slišali, da Republiko
               Slovenijo sam imenujem domovina, ker je zame res tako, saj je Slovenija moja
               očetnjava in prav bi bilo, da jo Slovenci tako doživljamo, v dobrem in seveda tudi v
               slabem. Slovenke in Slovenci v tujini za uspešno Slovenijo je naslov današnjega
               srečanja in tudi to je prav, saj si moramo vsi po vrsti, kjerkoli že smo, skupno
               prizadevati za skupno dobro in lepo, ali kot sem sam naslovil svoj priložnostni
               nagovor, biti moramo enotni v različnem, doma in v svetu, vedno zavezani skupnemu
               dobremu in lepemu. Morda se bo komu zdel ta naslov preveč retoričen, neprimeren, a
               sam še vedno trdno verjamem, da smo lahko enotni in zavezani skupnemu dobremu in
               lepemu, čeprav smo med seboj različni. Pravzaprav moramo to tudi ostati. Kakšen
               dolgčas bi na svetu in tudi pri nas bil, če bi bili vsi enaki. Kakšen porazen
               dolgčas. Različnost pomeni bogastvo. Dovoliti si razmišljati drugače, tudi biti
               zavezani skupnemu dobremu in lepemu, pa je obveza, če nam je seveda mar za svojo
               domovino, očetnjavo. Eden od očitkov gre seveda za neopravičene očitke in mestoma
               tudi zelo žaljive. Vsem nam, ki ne živimo v domovini Sloveniji, a z njo dihamo,
               upamo, živimo, jo nazadnje tudi v tujini predstavljamo s svojim delom in življenjem,
               je ta, da nosimo domovino v srcu predvsem zaradi tega, ker v njej ne živimo in zato,
               da imamo od nje samo koristi, sami pa, da ne prispevamo ničesar. Gre seveda za veliko
               zmoto in žaljivko, ki zaboli vsakogar izmed nas, ki nosimo domovino v srcu in smo
               njeni ambasadorji že s tem, da smo v tujini Slovenci, v dobrem in slabem seveda. Naj
               se sam kot odgovorni urednik slovenskega tednika Novi glas v Italiji in kot človek,
               ki živi od dela v slovenski ustanovi v Italiji, najprej iskreno zahvalim vsem vam,
               predvsem pa domovini Sloveniji za vso pomoč, ki nam jo daje, saj bi sicer manjšinski
               tednik kakršen je naš, ne mogel izhajati, vsaj v takem obsegu kot je, zagotovo ne.
               Zahvala gre tudi za vso pomoč, ki jo Slovenija daje našim otrokom, ki študirajo v
               domovini. Z velikim veseljem lahko povem, da jih je vse več, ki prihajajo v domovino
               na univerzo, v Slovenijo torej, iz Italije, kar je dober obet za prihodnost, pa
               čeprav se sami zavedamo kako težko je za mlade danes. Saj ni res, da včasih ni bilo
               težko. Tudi novi glas je namreč združenja dveh tednikov v enega, ker je novi glas
               pravzaprav doslej edina velika združitev, nastal je s tržaškega tednika Novi list in
               Goriškega katoliškega glasa, ki se je pred dvajsetimi leti zgodila pri nas v Italiji
               in je živ dokaz, da se zmore narediti več, bolje in lepše, če se le hoče. Pri Novem
               glasu smo hvaležni za vsako pomoč in smo seveda zaskrbljeni kako naprej, ker so tudi
               nas doleteli finančni rezi, kar je živ dokaz, da nismo nič posebnega, da je tudi
               narodna manjšina v Italiji samo del slovenskega naroda domovine Slovenije, ki je
               sedaj v primežu finančne, gospodarske in družbene krize. Na tem mestu pa bi rad
               poudaril, da se morate prav tukaj v hramu demokracije, kar Državni zbor Republike
               Slovenije je in mora biti, ostati tudi v prihodnje, še kako zavedati kako pomembne so
               slovenske ustanove v zamejstvu in po svetu za ves slovenski narod. Seveda najprej za
               narodno manjšino <stage type="mag"/> (nadaljevanje) v
               Italiji, a posredno za ves slovenski narod in domovino samo. Pri Novem listu
               katoliškem glasu prej, Novem glasu danes, smo se tistih, ki smo jih soustvarjali,
               vedno zavedali, da narodna manjšina ne more obstajati, če se ne nasloni, naslanja na
               večinski narod. Če za seboj nima domovine Slovenije, preprosto če naš človek v
               Italiji ne ve, da se lahko zanese na pomoč domovine. Seveda ne govorim samo o
               finančni pomoči, ki je seveda prepotrebna, če hočemo, da bodo temeljne slovenske
               ustanove obstale in dobro delovale tudi v prihodnje, ampak govorim o tisti zavesti,
               da pripada slovenskemu narodu, da si del domovine Slovenije, da lahko zahtevaš zase
               svoje temeljne pravice, a v 60 milijonskem morju italijanskega naroda pri tem nisi
               sam, ker veš, da je ob tebi domovina, država Republika Slovenija. To je izjemno
               pomembno, verjemite da je, kot je pomembno, da pripadnik slovenske narodne manjšine v
               Italiji pozna in je del slovenske kulture, življenja naroda samega, da čuti, živi
               slovenstvo in Slovenijo. Ne slepim se in zato vam ne tajim, da se je odnos do narodne
               identitete, samobitnosti tudi pri nas spremenil, saj smo kot narodna manjšina samo
               del današnjega globaliziranega sveta in to na vseh področjih, tudi na področju
               narodno mešanih zakonov, ki v naše vrste prinašajo nove izzive, pravzaprav pa novo
               bogastvo, saj so otroci narodno mešanih zakonov bogastvo. Že od malega namreč živijo,
               čutijo tako slovensko kot seveda tudi narodno pripadnost drugemu narodu in prav zato
               mora biti naša domovina dom prijaznih ljudi, odprtih, širokih, zanimivih ljudi. Vse
               več je tudi otrok iz italijanskih družin, ki obiskujejo šole s slovenskim učnim
               jezikom, s seboj zares prinašajo težave, ker se morajo v šoli največkrat šele naučiti
               osnov jezika, a tudi priložnost za vse vpletene v ta nova razmerja, seveda najprej za
               vse nas, da jim našo kulturo naš svet, našo domovino približamo, da postane del njih.
               Za nas Slovence, ki živimo v Italiji, se je včasih reklo, da smo most med dvema
               kulturama, da smo ljudje ob meji. Danes se govori kako da meja ni več ali pa se spet
               prazno besediči o tem kako so meje ostale v naših glavah, ker da državnih meja ni
               več. Da to ni res, pričajo sedanji veliki problemi s priseljenci, ki se jih razviti
               zahod otepa prav tako kot se je otepal novi svet naših prednikov, ki so morali na
               tuje. V domovini nas nekateri gledajo postrani, češ da smo Italijani, saj ljudje v
               Sloveniji premalo poznajo našo stvarnost, v Italiji se najdejo še vedno tisti, ki na
               nas gledajo z nezaupanjem, tudi zato nekateri izmed nas ne vedo kje pravzaprav je
               njihov dom, kje je njihova domovina, kar je seveda pogubno. Že res, da so med nami
               tako v našem prostoru kot v domovini sami tudi taki, ki presegajo na neko prazno
               svetovljanstvo in se narodnih državnih simbolov domovine same sramujejo, a ti ne
               vedo, da svetovljan ne moreš biti, če ne veš kdo si, od kod prihajaš, kaj si in ne
               kam greš. Sredi Pariza ali Rima si lahko svetovljan kot Slovenec le takrat, ko imaš v
               sebi trdnost lastnih narodnih, jezikovnih, kulturnih korenin, sicer si /
               nerazumljivo/ več med tistimi, ki se danes v velikem svetu izgubljajo vse prisotni
               gmoti današnje družbe brez sidrišč in trdnih temeljev. Ko zase in za svoje rojake v
               Italiji torej zahtevam pravice, ker jih sam najprej dajem drugim, isto zahtevam tudi
               od domovine, da me sprejme kot sina, da vse nas, ki živimo izmed meja Slovenije, ima
               za svojo hčer in brate. Zahtevam to pravico zase in za vse, ki se vsakodnevno borimo
               za slovensko besedo na jezikovno najbolj izpostavljenem in ranljivem področju. Prav
               ničesar ne prosim, ampak zahtevam, ker sem sam ambasador svoje domovine in <stage type="mag"/> (Nadaljevanje) ga ni italijanskega
               prijatelja, ki ne bi vedel, ko nas pozna, za Slovenijo, za njene lepote in za
               bogastvo, ki jo Slovenci hranimo in vnašamo v skupno Evropo. Veliko dobrega smo
               naredili, da so odnosi med Italijo in Slovenijo danes boljši. Ne samo mi, ampak
               predvsem mi. Z vsakodnevnim pogovorom, tudi z vsakodnevno trmo in vztrajanjem pri
               ohranjanju, uporabi in plemenitenju slovenskega jezika, predvsem pa s tem, da se
               nismo asimilirali v veliko italijansko narodno morje. Niti ne veste kako težko je, ko
               nas italijanski prijatelji sprašujejo kaj se dogaja v domovini Sloveniji, pa naj gre
               za dnevne gospodarske polome ali pa za velikanski razkol, ki ga vsakdo, ki nas bolje
               pozna, takoj začuti. Ta pogubni Damoklejev meč, ki stalno visi nad vsem slovenskim
               narodom in nad domovino, ki ga moramo skupaj preseči. Za antropologe, proučevalce
               človeka, vseh prepričanj, je pravi aksiom dejstvo, da je človek v zgodovini, času,
               postal človek šele takrat, ko je pokopal sebi enakega. In zato vas tukaj v hramu
               demokracije, naravnost rotim, da se to zgodi tudi v domovini Sloveniji. Da se torej
               dostojno pokoplje vse, ki so bili pobiti med in po vojni, pa če so Slovenci ali ne,
               vsi so namreč ljudje in večina od njih ima potomce, ki imajo pravico vedeti kje so
               njihovi svojci pokopani. Da rotim vse nas in vas tukaj v hramu demokracije, da do
               dostojnega pokopa vseh žrtev vojne in povojnih pobojev pride, smo namreč sinovi in
               hčere žrtev in pobijalcev. Vsi smo to. In zato nima nihče pravice smešiti pravičnega
               narodno osvobodilnega boja in nihče nima pravice odrekati nikomur pravice do
               dostojnega pokopa. Že leta 2003 sem v svojem slavnostnem govoru na Gmajni v Bazovici,
               kjer imamo Slovenci svoje narodne junake, v hrbet ustreljene, citiral italijanskim
               prijateljem, ki samo nekaj metrov stran objokujejo svoje žrtve povojnih pobojev,
               velikega italijanskega kardinala Karla Marija Martinija, ki je zapisal, da smo vsi
               dolžni, če seveda hočemo postati normalna družba, sprejeti, skušati razumeti, imeti
               sočutje do bolečine drugega. Od tukaj naj se začne ponovna skupna pot, iskanje ene in
               edine resnice o nas samih po različnih poteh, a zavezani moramo biti dobremu in
               lepemu. Ne moremo in ne smemo živeti drug mimo drugega, ampak smo dolžni živeti drug
               z drugim in skupaj iskati skupno dobro in lepo. Ko s težavo razlagam italijanskim
               prijateljem to našo bolečino, se zavedam, da je med nami premalo sočutja, premalo
               pristno-človeškega, toplega usmiljenja, premalo solidarnosti in premalo posluha za
               bolečino drugega. Kako si lahko drugače razlagamo plenjene skupnega premoženja,
               zakladnice naše skupne domovine, kako si lahko drugače razlagamo dejstvo, da v
               današnji družbi naše slovenske domovine skoraj da ni več sledu o krščanski socialne
               misli in ne več visoke laične etike, ki sta še kako odlikovani našemu velike može in
               žene v preteklosti. In tudi ni več posluha za malega človeka, za tistega človeka, ki
               mu moram sam kot časnikar dajati glas, ker ga sam nima, ker so mu ga vzeli. Zato gre
               moja misel na tem mestu, predvsem vsem tistim, ki so na rob potisnjeni in brez glasi
               v javnosti. Moja misel gre vsem tistim, ki se jim je s sramotno nizkimi pokojninami
               začrtalo straško pričakovanje onemoglosti na stara leta, ko bodo samim sebi, otrokom
               in vsem nam samo še breme, ne pa spoštljivo in spoštovane osebe. To pa zato, ker se
               jim je s sramotno nizkimi pokojninami vzelo vsako dostojanstvo. In prav tukaj v hramu
               demokracije bi morali prav njim dati glas in vidljivost, predvsem pa bi morali tukaj
               sprejemati take državne zakone, ki bi onemogočali, da bi plenilci naše domovine še
               naprej in nemoteno nadaljevali s svojim roparskim početjem. <stage type="mag"/>(nadaljevanje) Ne bi za to policisti na cestah lovili
               samo nas, ki prehitro vozimo, ampak bi sodnikom s temi zakoni omogočili, da jim ne bi
               bilo treba več samo nas oglobiti, zaradi prekrškov ter istočasno brezbrižno gledati
               stran, ko se pred očmi vseh lastijo ropi stoletja. Prej sem napisal, da sam lahko
               zahtevam to, a sam se tudi dobro zavedam, koliko danes pomenijo besede z obrobja in
               še posebej besede predstavnika narodne manjšine, pa vendar, začeti je treba pri sebi,
               vedno. Ko me prijatelji iz sosednje Slovenije vprašajo, kako se Italija drži na
               površini v tej krizi, ker ima večina Slovencev iz domovine v Italiji zmotno
               predstavo, češ, da gre za neko mafijsko državo jim odvrnem samo to. Italija ima
               veliko težav, tudi veliko davčnih utaj je, tudi mafijske družbe so na delu, celo
               sodstvo ima svoje velike napake, a sam sem prepričan, da Italijo držijo na nogah
               vedno in samo eni in vedno isti, tisti, ki plačujejo davke, vse davke in so pošteni.
               Recept je torej preprost. Sam si našo skupno in ljubo domovino Slovenijo predstavljam
               kot velik vipavski, kraški, goriški, istrski, primorski borjač, to naše prešerno in
               odprto dvorišče, ki je veliko več kot dvorišče samo, vsaj to kar je srečevanj, kjer
               nikoli ni vse na mestu kot bi moralo biti in ozkim ter ozkogledim ljudem seveda to ni
               po godu, je pa na našem lepem borjaču prostora za vse ljudi, tudi predvsem za
               ostarele in obnemogle je vedno na njem ustrezen stol. Za otroke je to igrišče, naš
               borjač je krasen, saj ga odlikuje širina morja, burja vedno odpiha zlobne misli in
               vse te zdrave bacile. Figa nekje tam v kotu prepoveduje zgodbo o sladkosti življenja,
               stari sodi, spet v drugem kotu naših prednikih. Odvečno kamenje, stare grede in
               korcipa o tem, da je naše življenje vedno živo, pesek kot eden, da bomo še gradili.
               Štiri vodnjake o tem, da vemo kako bomo morali zgledno skrbi sami za okolje in čisto
               vodo. Stari sodi pa imajo itak svojo zgodbo o možeh in ženah, ki so darove zemlje,
               sonca, vode znali deliti s sebi enakimi. Pod Latnikom(?), pod našim grankom, s
               katerega je širen pogled je vedno dovolj prostora za vse. Miza je ravno dovolj
               velika, da se od nje vedno najde prosto za nepovabljenega o vedno dobrodošlega gosta,
               kajti vsi vemo kako res je, ker so nas naše mame in stare mame učile, da je namreč
               tam, kjer je hrane dovolj za pet ljudi, dovolj še za šestega. / nerazumljivo/ nam
               govori o naši zavezanosti zemlji, oljka o tem, da vemo kako lepa je sredozemska
               radoživost in veselje do življenja. Mirna cipresa pa o tem, da nismo edini. Vse nas
               spominja na večnost, na prednike in istočasno tudi na zanamce kot nam tudi odpira
               okno v neznano. Vse tisto kar nas presega, zato dela bolj človeške, minljive a ob
               enem tudi večnosti dobremu in lepemu. Da lep, krasen je ta naš borjač, lepa je ta
               naša domovina. Prav na vseh nas je, da taka postane in ostane. Hvala lepa. </p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp13">

               <speaker>PREDSEDNIK IVAN HRŠAK:</speaker>

               <p>Tudi gospodu Juriju Palku se zahvaljujem za sodelovanje. Kot tretja nam bo svoj
               prispevek predstavila gospa Gabrijela Žagar, predsednica koordinacije slovenskih
               društev v južni Nemčiji. Je tudi članica Sveta Vlade RS za Slovence po svetu.
               Gabrijela Žagar je zaključila Srednje pedagoško šolo v Ljubljani in kasneje
               diplomirala na Pravni fakulteti v Ljubljani. Po končanem študiju je bila nekaj let
               zaposlena na pritožbenem oddelku Zavoda za <stage type="mag"/>(nadaljevanje) pokojninsko in invalidsko zavarovanje v Ljubljani. V
               letu 2006 jo je življenjska pot iz domače Vrhnike odpeljala v Stuttgart, kjer je
               zaposlena kot pravnica v pisarni ena od tamkajšnjih bank. Zelo je aktivna v društvu
               SKUD Triglav iz Stuttgarta. Poleg tega pa kot že navedeno opravlja funkcijo
               predsednice koordinacije slovenskih društev v južni Nemčiji in tako tudi v imenu
               koordinacije organizira določene prireditve kot je bilo na primer nedavno srečanje
               Slovencev v Baden-Württemberg s predsednikom Republike Slovenije gospodom Borutom
               Pahorjem. Gospa Gabrijela Žagar, vljudno vas vabim, da nam predstavite vaš prispevek.
               Prosim, izvolite.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp14">

               <speaker>GABRIJELA ŽAGAR:</speaker>

               <p>Hvala za besedo. Spoštovani predsednik. Komisija za odnose Slovenci v zamejstvu in po
               svetu.</p>
               <p>Lep pozdrav dragi Slovenci in Slovenke. Tako vi, ki živite v matični zgodovini kot
               vi, ki vas je v svet pospremljala različne življenjske okoliščine. V veliko čast mi
               je, da lahko spregovorim nekaj besed za tem govorniškim odrom.</p>
               <p>Tema moje razprave se glasi: "Slovenci v tujini smo ambasadorji svoje tujine." Glede
               na to, da je že peto leto opravljeno mnogo koordinatorjev slovenskih društev v južni
               Nemčiji in sem tudi zelo aktivna pri organizaciji dogodkov in prireditev v svojem
               društvu bom izhajala predvsem iz prakse. Saj tako posamezniki kot slovenska
               organizacija v Nemčiji predstavljajo nam vsem drago Slovenijo. Pred slabima dvema
               mesecema sem v okviru svojega dopusta obiskala tudi Slovence, ki živijo v Buenos
               Airesu. Imela sem izredno srečo, da so ravno v času mojega obiska organizirali več
               prireditev in romanje v / nerazumljivo/, katerega se že tradicionalno udeležujejo
               Slovenci iz cele Argentine. Na tem mestu vam ne bom razlagala kako lepo so me
               sprejeli, razkazali svoje objekte in predstavili svoje aktivnosti, temveč bi želela
               izraziti občudovanje nad občutkom pripadnosti domovini, ki ga v sebi nosijo te
               ljudje, kljub temu, da mnogi med njimi še nikoli niso bili v Sloveniji. V pogovoru z
               menoj so kar vsrkavali informacije o domovini, skoraj vsakdo si želi ponovno
               Slovenijo, nekateri med njimi v Sloveniji, zaradi lastne finančne situacije sploh še
               nikoli niso bili. Neki gospod mi je s solzami v očeh dejal, da bi rad šel domov vsaj
               še enkrat preden umre. Moram priznati, da sem se med temi ljudmi počutila bolj
               Slovenko kot kdaj koli prej. Nekajkrat me je prevela skoraj slaba vest, da je možno
               živeti tako blizu Slovenije in mi obisk domovine ne predstavlja nekaj letnega
               projekta. Na prireditvah je bilo večkrat izpostavljeno vprašanje kaj me dela
               Slovenca, je to bivanje v Sloveniji, je to kraj rojstva, ali je to slovensko srce, ki
               nam bije v prsih. Prepričana sem, da je odločilno slovensko srce in želja najti svoje
               korenine. Popolnoma človeško in naravno je, da iščemo odgovore na vprašanja, kdo smo,
               kdo so naši predniki in ko resnično začutimo pripadnike skupnosti se praviloma pojavi
               želja pri ohranitvi jezika in kulture za naše potomce. Ta želja je razumljiva precej
               večja pri nas, ki živimo na tujem in človeku stopijo solze v oči, ko vidijo
               intuziastični nastop popovcev, folkloristov in dramske skupine na tujem pa naj bo to
               v Argentini ali v moji domači Nemčiji. Ne glede na to, da se znamo Slovenci odlično
               vključiti v okolje, v katerem živimo ne pozabimo na svoje korenine in skozi različne
               aktivnosti tudi v pomoči matične domovine ohranjamo. Zanimiv se mi zdi fenomen mladih
               v Nemčiji, ki so se rodili na tujem in si želijo odseliti v Slovenijo. Ne glede nato,
               da so v nemški družbi našli svoje mesto, so uspešni in imajo tam prijatelje, se jim
               zdi, da bi se bolje počutili doma med svojimi ljudmi. Veliko se na tem področju v
               zadnjih letih precej naredilo pa kljub vsemu bi bilo lahko študentski izmenjav,
               delovnih praks in podobno še mnogo več.</p>
               <p>Nemogoče spregledati pa je tudi obraten tok. Države, ki sta blizu Slovenije kot sta
               na primer Nemčija in Avstrija lahko v zadnjih letih opažamo velik pritok mladih, ki
               po zaključenem študiju v Sloveniji iščejo boljšo prihodnost na tujem. Žal gre
               praviloma za mlade, ki v tujino odnašajo dragocena znanja, ki se ne bodo nujno vrnila
               v Slovenijo. Prav razžalostijo me številna sporočila in prošnje po pomoči, ki jih
               večkrat dobim. Mnogi bi bili pripravljeni poprijeti za kakršnokoli delo samo, da bi
               lahko zapustili Sloveniji in marsikdo izjavi, nikoli več nazaj. Mislim, da bi ti
               ljudje težko našli skupni imenovalec z osnovno temo današnjega dne, Slovenke in
               Slovenci v tujini za uspešno Slovenijo iz povsem preprostega razloga. Marsikdo <stage type="mag"/> (nadaljevanje) ne želi niti slišati več
               za slovensko politiko, sistem dela v Sloveniji, sodni sistem, da se počuti izigran
               ali celo prevaran. Slednje se je pokazalo tudi na primer v nedavnem obisku
               predsednika Republike Slovenije Boruta Pahorja na Bavarskem in v Baden-Württemberg.
               Medtem, ko so se Slovenci, ki že dlje časa živijo v Nemčiji obiska zelo veselili so
               sodelovali pri oblikovanju programa za srečanje s predsednikom, sem od tistih, ki so
               se preselili pred kratkim dobila praviloma zelo odklonilne odgovore. Večina se jih k
               sreči ni želela udeležiti, saj jim predsednik pooseblja tisto, kar jih je pregnalo iz
               domovine. Tudi na spletu so se pojavljali odklonilni odgovori, kot na primer, komaj
               nam je uspelo pobegniti, pa že lazi za nami, lepo na naš račun. Naj kar tam ostane,
               kaj je naredil dobrega in še bi lahko naštevala. Verjemite mi, da sem navedla le
               tiste manj sočne komentarje. Ob vsem tem se sprašujem, kaj je ostalo od Slovenije, ki
               sem jo sama zapustila pred dobrimi 9-imi leti, saj pa smo bili takrat še polni
               intuziazma in želje narediti največ iz naše male, a čudovite državice. Je možno, da
               marsikateri mlad človek doma ne vidi več nikakršne perspektive, ko zaključi študij in
               se poda na pogosto prav, ne prav lahko pot izseljeništva. Zadnja leta se intenzivno
               iščejo načini, kako bi ta tako imenovani beg možganov preusmerili nazaj v domovino in
               ustvarjali pogoje za tako imenovane kroženje možganov, kot smo tudi danes že
               nekajkrat slišati. Odgovor je na videz preprost, narediti moramo spet državo, v
               kateri bo lahko vsakdo našel svoje mesto, delo, ki ga bo veselilo in bo zanj primerno
               plačan in se moramo že enkrat prenehati ukvarjati sami s seboj in s pozicijami in
               položaji, ki bi jih radi zasedli. Vem, da rešitve niso tako preproste, kot ste zdi,
               vendar pa ne smem obupati, saj se nam sicer kot narodu ne obeta prav svetla
               prihodnosti. V tujini nas čaka veliko, ki bi svoje znanje z veseljem vrnili domov, a
               ne za vsako ceno. Namreč bi se radi vrnili v državo, ki bo pravična za vse, v kateri
               bomo vsi enaki pred zakonom, v kateri nas bo čakala svetla prihodnosti in v kateri
               bomo lahko dostojno živeli. V različnih situacijah sem že večkrat izjavila, da bi nas
               država lahko bolje izkoristila. Pri tem sem mislila predvsem slovenska društva in pa
               številne intuziaste, ki z dušo in srcem povezujemo Slovence v tujini, organiziramo
               razna srečanja in prireditve ter pogosto zastopamo Slovenijo na različnih mednarodnih
               dogodkih. Da bi svoje ambasadarstvo še bolje opravljali, potrebujemo določene osnovne
               pogoje. Po ocenah naj bi nas v Stuttgartu in okolici živelo kar 20 tisoč Slovencev.
               Omenja se celo številka 30 tisoč, ker nas takoj po matični državi uvršča na vrh
               lestvice krajev z najgostejšo naseljenost s Slovenci. Seveda se zavedamo, da je
               Slovenija v hudi stiski in želela bi se verjeti izjavam številnim politikov, da se
               situacija vrača na bolje. Kljub trenutni finančni situaciji, pa bi vendar ponovno
               izražale veliko željo Slovencev, ki živimo v Stuttgartu in okolici, da bi dobili nek
               skupen center, v katerem bi se lahko srečevali Slovenci, ki smo vključeni, v skoraj
               10 okoliških društev in pa seveda tudi vsi tisti Slovenci, ki niso vključeni v nobeno
               društvo. Marsikatero društvo nima niti svojih prostorov, saj so najemnine na tem
               območju izredno visoke. Naj omenim kot zanimivost, da se člani mojega lastnega
               društva srečujemo v garaži. Poleg druženja lahko v takem centru organiziramo tudi
               razno razne kulturne prireditve v manjšem krogu, saj je z nekim kulturnim programom
               težko napolniti večjo dvorano, pa tudi najem dvoran je zelo drag. Centre bi lahko
               uporabili tudi za gospodarske forume, predavanja, zastave in podobno, tako da bi bil
               to center za povezovanje v gospodarskem, kulturnem in družabnem smislu. Generalni
               konzulat iz Münchna enkrat mesečno pride v Stuttgart, morda bi tudi oni lahko našli
               svoje mesto v takem centru in ne bi rabili plačevati najemnine v centru mesta.
               Podobno se v Stuttgartu ustavijo družine ali celo avtobusi Slovencev, ki nadaljujejo
               pot v Bruselj ali kam drugam. Ob vsakem takem obisku se pojavi problem, kje vse te
               ljudi postreči, včasih tudi nastaniti. Zadnje čase prihaja v Nemčijo tudi vedno več
               mladih, ki po študiju iščejo priložnost v tujini. Tudi le tem ljudem bi radi
               pomagali, pa smo pogosto omejeni s prostorom. Sicer v Stuttgartu obstaja slovenski
               dom, ki služi kot pastoralno središče, na odlični lokaciji, a je žal precej
               neprimeren za kakšne druge aktivnosti, saj so prostori majhni in neracionalni. Kljub
               vsemu pa ta dom za marsikoga predstavlja odskočno desko oziroma prostor, kjer najde
               tisto prvo pomoč ali streho nad glavo, za kar se je treba v prvi vrsti zahvaliti
               sedanju župniku, ki ima za te ljudi veliko posluha in vedno odprta vrata.</p>
               <p>Zakaj se mi zdi tako pomembno, da bi imeli Slovenci svoj center? Po lastnih
               izkušnjah, ki jih imam z delovanjem društev, lahko ugotovim, da so Slovenci v krajih,
               kjer imajo svoje društvene prostore, precej bolj <stage type="mag"/>(nadaljevanje) povezani med seboj in se precej več družijo. Ob
               prebiranju spletnih portalov ugotavljam, da je v Stuttgartu in v okolici ogromno
               Slovencev, ki se ne vključujejo v nobeno organizacijo in bojim se, da bomo te ljudi
               počasi izgubili, če mi dovolite ta izraz. Zavedamo, da obstajata dve vrsti Slovencev
               in sicer tisti, ki tukaj živijo že desetletja ali so tukaj celo rojeni in pa tisti,
               ki smo prišli v zadnjih letih. Večina nas je potrebovala kako leto ali dve, da smo se
               vživeli v novo okolje, si našli stanovanje in delo, se naučili jezika, potem pa smo
               začeli iskati kontakte z drugimi Slovenci. Zavedamo se, da moramo biti potrpežljivi
               in počakati, da nas ti novi sami poiščejo. Glede na to, da dobivam ogromno vprašanj
               in prošenj za pomoč, smo že začeli organizirati spoznavne popoldneve, na katerih
               pomagamo s svojimi izkušnjami in praktičnimi nasveti, kako smo se lotili iskanja
               stanovanja, služb, katere prijave in zavarovanja so potrebna ob selitvi v tujino in
               podobno. Vsekakor se mi zdi nujno, da ljudem ponudimo tudi drugačne načine druženja
               in srečevanja, ne v le v okviru društev. Ugotavljamo lahko, da v večini društev
               članstvo rahlo upada, saj se je veliko starejših ljudi vrnilo v Slovenijo, Slovenci,
               ki so prišli zadnja leta, pa se kot že omenjeno ne vključujejo množično v društva. V
               nekaterih krajih so se ti mladi združili in so ustanovili svoje klube ali pa so
               enostavno preko spleta dogovarjajo za druženja. V takem centru bi lahko tako zgradili
               nekakšen most med Slovenci, ki tukaj živijo že leta in temi, ki so prišli v zadnjih
               letih. Tudi koordinacija slovenskih društev v južni Nemčiji, kateri predsedujem, tako
               kot posamezna društva zasleduje podobne cilje. Poskušamo povezati društva in
               posameznika in organiziramo dejavnosti, ki bi pritegnile člane več društev. Tako smo
               organizirali nogometni turnir, pripeljali v goste znano gledališko skupino, menjamo
               lokacije pri organizaciji sestankov, ki jih povežemo z ogledi mest ali drugačnim
               druženjem. Zelo intenzivno pa smo seveda prisotni tudi na spletu. Predstavniki države
               smo se pred kratkim dogovorili, da bi enkrat letno organizirali večjo prireditev za
               Slovence v Nemčiji, ki bi bile na nekoliko višjem nivoju, tako bi na prireditev lahko
               povabili tudi nemške prijatelje in partnerje in bi tako na čudovit način predstavili
               svojo državo in številne umetnike, ki bi jih povabili k sodelovanju.</p>
               <p>Prvo tako prireditev bomo organizirali predvidoma v letu 2016, ko Slovenija praznuje
               25-obletnico osamosvojitve. Veliki ambasadorji slovenstva so tudi učitelji
               slovenskega dopolnilnega pouka, ki predstavljajo zelo pomembno vez med društvi,
               Slovenci, ki niso vključeni v društva in matično domovino in ki sodelujejo na večini
               prireditev društev. Veliko ljudi se iz razno raznih razlogov ne želi vključiti v
               društva in tem ljudem pomenijo slovenski učitelji pogosto edino vez domovine in pa
               slovenstvom. Na tem mestu je potrebno poudariti, da smo Slovenci na tem področju
               nekaj posebnega, saj se otroci poleg jezika učijo tudi slovenske kulture in običajev,
               kar je razvidno že iz samega imena pouka. Dopolnilni pouk slovenskega jezika in
               kulture.</p>
               <p>Velika škoda bi bila, če bi prišlo na tem področju do kršenja finančnih sredstev ali
               zmanjševanje števila učiteljev, saj le-ti dobro poznajo ljudi in kraje, v katerih
               delujejo. Nekateri že danes pokrivajo velika področja in v primeru zmanjšanja števila
               učiteljev bi bilo njihovo delo še toliko bolj oteženo. Prav tako sem že večkrat
               izrazila željo, da bi bili učitelji slovenskega jezika v poletnem času poslani v
               tujino, kjer bi bili organizirani tečaji slovenskega jezika. V Nemčiji imajo
               posamezne zvezne države, namreč različne poletne počitnice, različne termine poletnih
               počitnic, tako da se marsikdo že s tega razloga tečaja v Sloveniji žal ne more
               udeležiti. Tudi odrasli večkrat izrazijo željo, da bi se želeli naučiti slovenskega
               jezika oziroma bi svoje znanje želeli osvežiti ali nadgraditi. Nekateri so odraščali
               v mešanih družinah in se jezika niso naučili, v odrasli dobi pa se marsikomu pojavi
               zelo močna želja, da bi se naučili jezika svojih staršev. Seveda imam tukaj v mislih
               tečaj slovenskega jezika, ki bil lahko plačniški, vendar pa s kvalificiranimi
               učitelji Slovenije.</p>
               <p>Na tem mestu bi želela opozoriti še na sledeč problem. Kljub temu, da je v Zakonu o
               odnosih s Slovenci po svetu urejena dolžnost RTV Slovenija o poročanju dogajanja na
               tujem. V zadnjih letih opažamo, da poročanja skoraj ni več. Le še v radijski
               Slovencem po svetu občasno poročajo o naših aktivnostih. Še pred nekaj leti je v več
               prireditvah, to sta folkorijada slovenskih folklornih skupini in posvet vseh
               slovenskih organizacij v Nemčiji, novinar RTV Slovenija, ki je bil zadolžen za
               poročanje iz Nemčije pripravile svoj prispevek. Tako smo bili Slovenci v Nemčiji vsaj
               na kratko omenjeni v osrednjem dnevniku ali v odmevih, občasno pa je bila o dogodkih
               narejena tudi posebna televizijska oddaja. Zadnja leta so bile ostale očitno
               pomembnejše in Slovenci v Nemčiji nismo našli prav pogosto svojega mesta na
                  nacionalni<stage type="mag"/> (nadaljevanje)
               televiziji.</p>
               <p>Če idejo ambasadorstva še nekoliko razširim, lahko ugotovim, da smo Slovenci na tujem
               na nek način ves čas ambasadorji svoje domovine, če to želimo ali ne. Na delovnem
               mestu vsi vedo, da sem Slovenka in upam, da dostojno zastopam svojo domovino. Ljudje
               se namreč nagibamo k posploševanju in hitremu delanju zaključkov, v smislu, da so vsi
               predstavniki neke narodne skupnosti podobni posameznikom, ki jih poznamo. Svojo
               domovino predstavljamo tudi na vseh drugih področjih življenja. Kadar je na primer
               storjeno neko kaznivo dejanje, mediji ne pozabijo omeniti, da ga je storil nemški
               državljan z, na primer, slovenskimi ali hrvaškimi koreninami. Po mojih izkušnjah smo
               Slovenci našli lepo mesto v nemški družbi, smo cenjeni in vsakdo izmed nas lahko s
               ponosom reče, Slovenec sem ali Slovenka sem. Sama izkoristim prav vsako možnost, da
               povem od kod prihajam, da predstavim lepote Slovenije, in kar nekaj Slovencev sem že
               pripeljala v svojo drago domovino.</p>
               <p>Naj zaključim z delčkom znane pesmi Otona Župančiča Z vlakom: "S silo neznano si
               segla mi do duše globin: do zdaj nisem vedel, kako sem tvoj sin, kako te ljubim
               globoko… Domovina, daj mi roko, ne beži, ostani pri meni, tesno, tesno me okleni, in
               pel ti bom pesem visoko, pel materi čaščeni, kot ni ti še nihče pel… Src milijon bom
               razvnel, uklonil jih tvoji oblasti, raznetil v dušah strasti, bom plemenite, mlade,
               da radovoljne zaklade, najdražje pred te polože."</p>
               <p>Zakaj sem izbrala ravno to pesem? Ker tudi sama pogosto sedim v vlaku z nekim čudnim
               občutkom tesnobe, ko odhajam od doma domov. Ja, imam dva doma in včasih se mi zdi
               tudi dve življenji. Tako kot je naš znani pesnik ob odhodu v tujino začutil veliko
               ljubezen do domovine, lahko tudi zase ugotovim, da sem se z vprašanjem, kaj mi pomeni
               domovina, začela intenzivneje ukvarjati šele, ko sem se odselila na tuje. Prav tako
               sem na tujem začutila močno željo ohraniti slovenstvo v sebi in pripomoči k temu, da
               se slovenstvo ohranja tudi med drugimi Slovenci v Nemčiji. Mislim, da je aktivna
               udeležba pri povezovanju tu živečih Slovencev del mojega poslanstva in želim si, da
               slovenska beseda, kultura in običaji v Nemčiji ne bi šli v pozabo.</p>
               <p>Hvala za pozornost in prijeten preostanek dneva.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp15">

               <speaker>PREDSEDNIK IVAN HRŠAK:</speaker>

               <p>Gospe Gabrijeli Žagar se najlepše zahvaljujem za njen prispevek.</p>
               <p>Vsem vabljenim govorcem se iskreno zahvaljujem za sodelovanje. Zahvala velja tudi
               govorcem v drugem delu našega srečanja, ki so prijavili svoje 10-minutne prispevke in
               jih bomo imeli priložnost slišati po odmoru. Srečanje bomo nadaljevali ob 12.
               uri.</p>
               <p>Ob tem bi vas pa še rad obvestil, da je v preddverju balkona velika dvorana, to se
               pravi zgoraj, postavljena razstava tržaško knjižno središče, ki jo je pripravil Urad
               Vlade Republike Slovenije za Slovence v zamejstvu in po svetu. V začetku leta 2014 je
               namreč prenehala delovati edina slovenska knjigarna v Trstu. Za rešitev nastale
               situacije se je Urad Vlade Republike Slovenije za Slovence v zamejstvu in po svetu
               odločil, da takoj prične z dejavnostmi, ki bi Slovencem v tem delu zamejstva ponovno
               omogočil nakup slovenskih knjig, hkrati pa jim nudil širok in razgiban kulturni
               prostor. 23. junija letos so bili v središču Trsta slovesno odprti novi prostori
               Tržaškega knjižnega središča, ki predstavlja nov model sodelovanja Slovenske narodne
               skupnosti v Italiji in povezovanja obeh držav. O tem kako je središče nastajalo je
               pripravljena razstava, ki je bila že postavljena v kulturnem domu v Trstu. Vljudno
               vabljeni k ogledu.</p>
               <p>Nadaljujemo torej točno ob 12. uri.</p>
               <p>Hvala.</p>
               <p>(Srečanje je bilo prekinjeno ob 11.44. in se je nadaljevalo ob 12.04.)<stage type="mag"/>
               </p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp16">

               <speaker>PREDSEDNIK IVAN HRŠAK:</speaker>

               <p>Prosimo, da zasedete mesta, da bi lahko nadaljevali s srečanjem. Hvala.</p>
               <p>Spoštovani. Nadaljujemo z razpravo k naslovu letošnjega XV. vseslovenskega
                  srečanja.<stage type="mag"/> (nadaljevanje) Kot sem
               že omenil, me veseli, da je bilo zanimanje za razpravo izredno veliko. V program smo
               uvrstili samo prispevke, ki so bili pravočasno najavljeni in ki ustrezajo naslovu
               srečanja. V tem delu bodo poleg že najavljenih govorcev imeli tudi ostali prisotni
               možnost, da predstavijo svoj vidik, seveda glede na naslov srečanja, zato vas vabim,
               da tisti, ki bi se k razpravi radi javili, oddate izpolnjeno prijavnico in vas bomo
               uvrstili v prvi razpoložljivi čas na srečanju.</p>
               <p>Ob tem naj vas opozorim tudi na nekatera napotila, ki ste jih prejeli v mapo na klop.
               Vljudno vas prosimo, da ko ste pozvani k besedi, zaradi magnetograma srečanja poveste
               svoje ime in priimek, da ob pričetku razprave vključite mikrofon pred vami in ga ob
               koncu prispevka tudi izključite.</p>
               <p>Prosim govorce, da se boste držali okvira razprave 10 minut.</p>
               <p>V prvem delu razprave smo razvrstili 11 govorcev. V skladu z dogovorom se nam bo kot
               prva govorka predstavila gospa Franka Padovan, pokrajinska predsednica Sveta
               slovenskih organizacij za Goriško. Predstavila nam bo prispevek z naslovom Strukturno
               povezovanje z zamejstvom za uspešno Slovenijo.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp17">

               <speaker>FRANKA PADOVAN:</speaker>

               <p>Spoštovani predsednik Komisije za Slovence v zamejstvu in po svetu, spoštovani
               poslanci Državnega zbora Republike Slovenije, spoštovani rojaki iz zamejstva in
               zdomstva, v svojem imenu in v imenu deželnega predsednika Sveta slovenskih
               organizacij Walterja Bandlja, vas vse lepo in prisrčno pozdravljam.</p>
               <p>Naslov letošnjega XV. Vseslovenskega srečanja, ki se glasi Slovenke in Slovenci v
               tujini za uspešno slovenijo je zalo posrečen. Slovenci v Furlaniji - Julijski
               krajini, ki sicer ne živimo v tujini, ampak na našem narodnostnem življenju, izvajamo
               številne dejavnosti na področju kulture, prosvete, športa, šolstva, vzgoje, sociale,
               župnijske pastorale in tako naprej. Pri čemer spada med glavne namene teh ohranitev
               naše narodne zavesti in slovenskega jezika. Naša uspešnost pa ne ostaja v sklopih
               naših organizacij oziroma naše narodne skupnosti, temveč se širi tudi onkraj vedno
               bolj nevidne meje na matično domovino Slovenijo. S tem želim povedati, da se pri nas
               zavedamo, kako našo <stage type="mag"/>(nadaljevanje)
               uspešnost italijanski večinski narod razume kot uspešnost celotnega naroda in njegove
               države. Prepričana sem, da nam je ta zavest, veliko pomenila čez celo povojno
               obdobje, da smo lahko postopoma vedno bolj uveljavljali naše pravice, kar ni bila
               najbolj enostavna zadeva, in si zagotavljali vse boljše pogoje za obstoj.</p>
               <p>Po drugi strani je potrebno podčrtati, da so se stvari še posebej premaknile na
               bolje, ko se je Slovenija osamosvojila in postala sodobna, demokratična država.
               Slovenci v zamejstvu pa smo tako lahko prišli v tisto skupino narodnih manjšin v
               Evropi, ki lahko računa na pomoč matične države, članice Evropske unije. Na tak način
               lahko računamo na oporo Slovenije, ki je v svoji mladi 24-letni zgodovinski dobi
               pokazala, da zna biti uspešna gospodarska država z zgledno zaščitno zakonodajo za
               svoji dve priznani narodni manjšini: Italijane in Madžare. V odnosu do nas v
               zamejstvu pa lahko potrdim, da je prisotnost ministra in delovanje Urada za Slovence
               v zamejstvu in po svetu ključnega pomena prav za izzive, ki se nam kažejo v
               prihodnjih letih.</p>
               <p>Danes na tem vsakoletnem srečanju lahko mirno rečem, da smo izredno zadovoljni, da
               razpolagamo z odlično podlago, na kateri lahko skupaj še bolj dvignemo uspešnost
               Slovenije. Da pa lahko dosežemo ta cilj, moramo izboljšati naše povezovanje in
               strukture, ki bodo ustrezale potrebam današnjih dni, predvsem pa, da bomo lahko na
               najboljši način izkoristili vse možnosti, ki se nam ponujajo preko evropskih
               programov v novem obdobju.</p>
               <p>Z izkušnjo kakršno je bilo odprtje Tržaškega knjižnega središča imamo zgledno dobro
               prakso uspešnosti Slovenije, ki presega svoje državne meje. Takega ali podobnega
               sodelovanje si želimo še naprej in še več, da ne bomo več delovali kot dve ločeni
               skupnosti temveč kot enotno narodno telo.</p>
               <p>Hvala za pozornost.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp18">

               <speaker>PREDSEDNIK IVAN HRŠAK:</speaker>

               <p>Najlepše se vam zahvaljujem za vaš prispevek.</p>
               <p>Kot drugega k besedi vabim gospoda Rudija Pavšiča, ki bo spregovoril kot koordinator
               slovenske manjšinske koordinacije SLOMAK. Poznamo ga tudi kot predsednika Slovenske
               kulturno-gospodarske zveze. Naslov njegovega prispevka je Republika Slovenija in
               Slovenci v sosednjih državah ali o skupnem prostoru v novi Evropi.</p>
               <p>Lepo prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp19">

               <speaker>RUDI PAVŠIČ:</speaker>

               <p>Hvala lepa, gospod predsednik. Spoštovani.</p>
               <p>5. člen slovenske Ustave se glasi: Država skrbi za avtohtone slovenske narodne
               manjšine v sosednjih državah ter pospešuje njihove stike z domovino. Danes leta 2015
               si moramo resno postaviti vprašanje kaj pojmujemo s tema dvema stavkoma. Kaj pomeni,
               da Republika Slovenija skrbi za naše manjšine in kako si zamišlja povezovanje z
               njimi.</p>
               <p>V bistvu si moramo postaviti nekaj vprašanj. Kaj želi Slovenija od manjšin? In kaj
               želijo manjšine od Slovenije. Mi si moramo resno postaviti načrt kakšna in kakšne naj
               bodo manjšine v naslednjih, 10, 15 letih. Mi se preveč ukvarjamo s preteklostjo in
               premalo z bodočnostjo. In zato tu podpiram misli, ki jih je izrekel Jurij Paljk,
               glede naše polpretekle zgodovine. Povsem podpiram njegova izhodišča. Vprašati se
               moramo ali mi želimo nadaljevati, delovati v zaprtem prostoru ali želimo postaviti in
               postati pozitivni element integracije v večjezičnem prostoru med Alpami in Jadranom
               in povezovalci med sosednjimi državami. Osebno sem za drugo izbiro. <stage type="mag"/> (nadaljevanje) Mi se moramo odpreti z močno
               zavestjo kaj smo in kdo smo. Večkrat govorimo o skupnem kulturnem prostoru. Kaj
               pojmujemo s tem? Kako se to udejanja, če ob vsakem Vseslovenskem srečanju izražamo
               precej dvomov in kritičnosti okoli te misli, če se 15 ali 20 let s tem ukvarjamo in
               nismo dosegli cilja si moramo postaviti vprašanje zakaj. V čem so naše šibkosti, da
               danes nimamo tega skupnega jezikovnega prostora, ki pomeni veliko več. pomeni prostor
               sobivanja, razmišljanja, delitve skrbi pa tudi prostor načrtovanja. In seveda, se nam
               samo po sebi postavlja vprašanje ali imamo znanje, voljo in inštrumente da to
               uresničimo. Ali nismo preveč opremljeni z inštrumenti preteklosti, da bi bili
               sposobni z njimi ustvarjati prihodnost. glejte, če mi ne bomo rešili teh vprašanj, ne
               bomo rešili bistvena vprašanja sobivanja Slovencev v matični državi, Slovencev v
               sosednjih državah in kot sem razumel tudi predstavnico iz Nemčije, Slovencev v
               Nemčiji, tudi v državah Evrope, če govorim o bližnji soseščino. Oziroma, ali si mi
               želimo eno kvalitetno manjšino, ki gleda naprej, ki ima eno dodano vrednost v
               prostoru, kjer živi in zato jo vsi nekako kličejo in jo rabijo, tudi večinski narod v
               katerem živimo ali se nam gre še vedno malo, bi rekel, tako na to emocijo, ko se
               prikazujemo, kot nekoliko romantično jokavo manjšino. Kaj želimo? Želimo to drugo, ki
               sproža aplavz, ki lahko sproža tudi kakšno solzo. Veste, ti elementi emotivnosti, jaz
               jih razumem, za tiste Slovence, ki živijo daleč od matične države, in imajo zelo malo
               priložnosti, da se srečujejo in da delijo. Ampak mi, ki smo vsak dan skupaj, ker iz
               Trsta ali Gorice v Ljubljano je tričetrt ure avtomobila, mi si teh emocij ne smemo
               privoščiti. Emocij, jih puščamo dvakrat na leto. Ostale dni moramo biti resni, realni
               in strukturni.</p>
               <p>Glejte, v Sloveniji imamo več institucij, ki se ukvarjajo z nami ali če želite, mi
               imamo na razpolago več institucij, s katerimi lahko iščemo dialog, ampak nobena od
               teh se celovito ne ukvarja z našimi vprašanji in celo včasih delujejo v enem
               nesoglasju, ki potem sproža določena vprašanja.</p>
               <p>Sem prepričan, tudi v svojstvu koordinatorja manjšin v sosednjih državah, da če si mi
               ne ustvarjamo, nismo sposobni ustvariti nekega načrta za bodočnost, in ga potem
               realizirati in si dati prioritete kaj v njem želimo realno da je in temu moramo dati
               vso pozornost, ki ni samo finančna, veste, je marsikaj drugega, mi bomo životarili iz
               dneva v dan in bomo dosegali zelo majhne rezultate, čeravno jaz sem prepričan, da
               govorimo o neki skupnosti, ki je kvalitetna, sposobna in se lahko primerja z večjimi
               skupnostmi kakršna je naša.</p>
               <p>Zato dajem en enostaven predlog, ki ga sicer dajem že nekaj časa, ampak včasih celo
               dvomim če je <stage type="mag"/> (nadaljevanje)
               smiselno, da ga dajem naprej. Tukaj v Državnem zboru mora nastati razprava o tem
               kakšna je bodočnost našega povezovanja v naslednjih 10, 15 letih. Resno, strokovno, z
               vključitvijo ne samo, bi rekel, najvišjih predstavnikov Državnega zbora, ampak tudi
               druge, tudi stroke, tudi manjšin, in določimo glavno smer, glavno pot, ki bo
               opredeljevala in osmislila vse izbire tudi naslednjih parlamentov in naslednjih vlad.
               Ne glede ali bodo to desne, leve, središčne ali vse skupaj, zato, da znamo, da bomo
               za 15 let imeli eno točno definirano smer, ki se je bomo vsi držali. In ko bo Državni
               zbor tudi z zakonskim aktom lahko to dogradil, potem je skrb vlade, da začne to
               realizirati. Oprostite, verjetno se ne bodo vsi strinjali, ampak mi imamo zelo
               pomembno telo. Pri predsedniku Vlade, Svet vlade za manjšino, ki včasih, čemi
               dovolite, je pomemben predvsem za fototermin. Mi imamo Urad, mi imamo ministrstvo,
               potem tukaj se moramo usklajevati, tukaj moramo razumeti, kje je mesto, ki odloča in
               kje je mesto, ki realizira. Samo tako bomo mi, če to začnemo tako, in predsednik vas
               naprošam, da sprožite to razmišljanje v Državnem zboru, samo tako bomo mi čez eno
               leto ugotavljali, da smo se premaknili, da smo vstopili v avtobus, ki nas pelje nekam
               v boljše. Zato, da lahko skupaj ustvarimo dostojanstveno in perspektivno zgodbo, tako
               za Slovence v matični državi, kot za Slovence, ki živimo v njeni soseščini.</p>
               <p>Hvala lepa.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp20">

               <speaker>PREDSEDNIK IVAN HRŠAK:</speaker>

               <p>Najlepša hvala za vaš prispevek.</p>
               <p>Po programu je naslednji na vrsti gospod Štefan Domej, predsednik Skupnosti južno
               koriških kmetic in kmetov s prispevkom Slovenske zamejske kmetijske organizacije,
               njihovo delovanje in povezanost v AGRASLOMAK.</p>
               <p>Lepo prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp21">

               <speaker>ŠTEFAN DOMEJ:</speaker>

               <p>Spoštovani gospod predsednik, dragi poslanci, poslanke, dragi prijatelji od blizu in
               daleč.</p>
               <p>Vesel sem, da smem enkrat tukaj reči par besed v slovenskem parlamentu. Že kot
               študent sem študiral od 1976 do 1982 v Ljubljani, sem bil nekajkrat zraven še v
               starem parlamentu, ko so vabili zamejske organizacije tukaj sem in nekako je zdaj
               preteklo zelo veliko let in mi v zamejstvu smo zelo povezani in tudi ponosni na našo
               matico, da jo imamo, vemo pa kako oblikujemo, kot je rekel gospod Pavšič, prihodnost
               za nas vse Slovence tukaj, v bodoče še en velik izziv. Sam prihajam in Rinkol pri
               Pliberku, sem kmet, doma kmetujem na eni prašičerejski kmetiji in sem v bistvu že
               takrat, ko sem bil v Ljubljani tudi potem bil vključen v to nastajanje tudi slovenske
               države, tudi sodelovanja z nastajanjem Slovenske kmečke zveze in tudi vseskozi tudi
               naše Slovenske kmečke organizacije na Koroškem. Predstavljam skupaj s Francem Jožefom
               Smrtnikom in Marinko Mader-Tschertou Skupnost južno koroških kmetov v Koroškem
               kmečkem parlamentu. Sam že skoraj 30 let, tako da je ta povezanost tudi z matico
               vseskozi bila tudi nekaj prisrčnega in ena srčna zadeva zame. Nam je uspelo, to danes
               je tudi moja tema tega nastopa pred <stage type="mag"/>(nadaljevanje) leti in sicer leta 2013 na pobudo tudi Ministrstva za
               kmetijstvo in dolgoletnem dogovarjanju ustvariti tukaj eno novo platformo, tako zvano
               povezovanje slovenskih kmečkih organizacij AGROSLOMAK v Sloveniji in jaz mislim, da
               je to tudi en mejnik za vse naše kmečke zamejske organizacije, tako za kmečko zvezo v
               Trstu in na Goriškem, tako tudi za razvojno agencijo slovenske krajine v pokrajini in
               navsezadnje tudi za naše prijatelje iz kmečke izobraževalne skupnosti Gorski Kotar,
               ki so med tem sedaj postali naši veliki prijatelji tudi. Danes so tudi predstavniki
               vseh teh kmečkih organizacij tukaj zbrani in naš namen je se strokovno povezovati,
               izmenjati tudi probleme, ki jih imamo, redno srečavati in tudi v odnosu do matice,
               skupno nastopati. Na Koroškem je tako, da politično zastopstvo kmetov ima skupnost
               južno koroških kmetic in kmetov, tam kandidiramo v Kmetijsko zbornico na področju
               izobraževanja in šolanja, pa seveda imamo našo kmečko izobraževalno skupnost, strojne
               krožke, potem razne druge naše kmečke iniciative in navsezadnje tudi slovensko
               zadružništvo, ki je organizirano v okviru naših posojilnic Zveze banke, tudi
               blagovnih zadrug zunaj po naših občinah.</p>
               <p>Kaj so pogoji danes za enega, ki kmetuje na lastni slovenski zemlji, ker na lastni
               slovenski zemlji kmetovati pomeni to, da ohraniš tudi svoj življenjski prostor, ker
               so Slovenci tudi v zamejstvu vedno stoletja živeli in to je na eni strani ohraniti ta
               teritorij, tam ohraniti tudi identiteto in tisto, kar smo. Zato je desetletje dolg
               boj bil vedno na Tržaškem in Goriškem, ki so izpostavljeni tam še večjemu urbanemu
               pritiski s strani Trsta in tudi Gorice, to sem jaz že desetletja vedno spremljal,
               kadar sem prišel dol k vam in to se tudi vidi. Isto do neke mere se pa dogaja tudi na
               Koroškem, kajti znotraj kmetijstva imamo prav tako tudi v našem zamejstvu iste
               strukturne spremembe, kot v globalnem vidiku kmetijstva v Evropi ali pa na sploh. In
               zato je zelo važno, da mi držimo naše družine na naših kmetijah, čeprav niso danes
               več v tisti primarni čisto obliki kot kmetje, ko so bili v glavnem oskrbovalci hrane
               ali pa je družina preživela iz roda v rod preko stoletij, temveč danes v veliki meri
               podjetniki, potem tudi tisti, ki se pač gibljejo na tistem področju, kjer so
               specializirani z uspehom, skupaj z drugimi kmeti. Rekel bi, da imamo veliko, kljub
               temu veliko zelo uspešnih kmetov v slovenskem zamejstvu, ki kljubujejo tudi tem
               trendom in tudi z velikim uspehom tudi kmetujejo kot samostojni podjetniki. Važno pa
               je v bodoče, kako ohranimo to identiteto je pa primarno področje izobraževanja,
               šolanja in tudi povezovanja, če hočemo ostati kot Slovenci za našo kmečko mladino, da
               se tudi povezujejo s Slovenijo ali pa tudi z drugimi kmeti v zamejstvu. In tukaj,
               mislim, se kar veliko dogaja, tako da vidim jaz tukaj prihodnost naš izziv tudi, našo
               nalogo, da v bodoče enostavno še bolj poskrbimo tudi za to stalno izmenjavo s
               strokovnimi organizacijami. Dobro sodelujemo tudi na področju interesnih zastopstev
               in raznih strokovnih institucij, kmetijsko zbornico, inštituti, fakultete in tudi
               kmetijske šole s strokovnimi službami. Mislim, da smo tukaj tudi po zaslugi
               ustanovitve te naše nove platforme AGROSLOMAK nekaj ustvarili, na kar se da graditi.
               Jaz bi se prav zaradi tega tudi iskreno zahvalil kmetijskemu ministru in tudi vsem
               kmetijskim ministrom, ki so to našo pobudo vedno podpirali in predvsem tudi
               Vladimirju Čeligoju, ki je za to v okviru Ministrstva za kmetijstvo pristojen, ki je
               za njega tudi ena srčna zadeva, da ima <stage type="mag"/> (nadaljevanje) to koordinacijo bi rekel na skrbi. Kot manjšinec in
               nekdo, ki živi tudi ob meji, tam v Pliberku, pa seveda celoten podeželjski prostor ne
               pokrivajo več kmetje kot nekdaj, nekdaj je bilo to tako. Ampak danes zelo veliko
               prebivalstva hodi v druge poklice, je tam zaposlenih, zelo veliko jih pa živi še na
               kmečkih posestvih in na teh gospodinjstvih in v veliki meri imam pa ta občutek, da se
               v teh strukturno šibkih območjih ob celi slovenski meji, v veliki meri tudi ti
               prostori praznijo, imamo velik odliv tudi mladine in staranje populacije in zato
               mislim, bi mogli, pobud teh je tako ali tako že veliko, ampak ob meji med občinami,
               tudi na oni strani meje še bolj tesno sodelovati. Ker tukaj se gre tudi za eno
               strukturno nerazvito območje na slovenski strani, na primer celotno območje Karavank
               ali pa tudi kanalske doline Krasa in tako naprej. Tako, da mislim, da je tukaj velik
               izziv tudi bodoče politike tukaj iz te hiše in tudi v povezovanju z projekti znotraj
               Evropske unije. In, če tako plakativno rečem, Ljubljana se mora bolj zavedati tudi
               svojega poslanstva, ki ga je imela včasih tudi v monarhiji, ko je bila center teh
               mest Celovca, Trsta, Gorice ali pa Maribora, da več izžareva, da več izžareva in da
               tudi gleda na to območje, kot svoje območje, tudi glede investicij in tudi drugih
               aktivitet in mislim, da se tukaj gre v veliki meri tako za delovna mesta, za mlade in
               za naslednje rodove in zelo važne so tukaj tudi bi rekel te prometne povezave, kako
               hitro prideš čez Karavanke ali pa mimo njih in kdaj bo na primer v Pliberku imamo tam
               eno močno industrijsko regijo Mežiško dolino, ki je pa skoraj, ne bi rekel, da je
               nedostopna, ampak težko dostopna tudi do Ljubljane, čeprav ni to kaka velika razdalja
               in tukaj mislim, da bi bila tako zvana tretja prometna os, tudi zelo važna za celotno
               južno koroško regijo, za katero se jaz tudi osebno zavzemam in prosim enostavno, da
               je to tudi prioriteta, tudi v slovenski politiki, da se to doseže. Seveda bi rekel,
               da so ti Interreg projekti, novo programsko periodo je že prej bilo rečeno, se bodo
               sedaj odpirali in da je tukaj treba enostavno gledati, da z vsemi Slovenci, ki so
               tudi danes tukaj zastopani, se čim več tega "know how" bi rekel v to investira in da
               se tukaj čim več doseže, da se Slovenci, prej je bila izražena ta beseda kroženje
               možganov, da se do dejansko tudi dogaja.</p>
               <p>Mi veliko podpiramo to izmenjavo naše kmečke mladine, študentov, v povezovanju s
               prakso, tudi na onstran meje, prav tako pa je tudi zelo važno, študij v matici v
               Sloveniji, če je nekdo bil 5, 6 let tudi kot zamejec tukaj v Ljubljani ima potem
               čisto drugo gledanje na Slovenijo in na to, od koder prihaja in kam gre. V tem smislu
               bi se zahvalil še enkrat. Jaz mislim, da mi kmetje veliko prispevamo za identiteto
               podeželjskega prostora, tako v Sloveniji kot tudi v zamejstvu in da naj se tudi
               slovenska javnost in vsi potrošniki bi rekel, tega tudi zavedajo in da mimo kmetov ne
               pelje nobena pot, tako plakativno rečeno in da ima kmetijstvo tudi glede na globalne
               zadeve, ki se dogajajo okoli nas eno prihodnost in bodočnost in poslužujmo se domačih
               kmečkih produktov, tako iz Slovenije kot tudi iz zamejstva in vedimo, od kje je ta
               sledljivost teh produktov in za tem so tudi domače kmečke družine. Hvala lepa. /
               aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp22">

               <speaker>PREDSEDNIK IVAN HRŠAK:</speaker>

               <p>Najlepša hvala. Kot naslednja se nam predstavlja gospa Andreja Kovač, vodja Razvojne
               agencije slovenska krajina. Naslov njenega prispevka se glasi "Slovenska vzorčna
               kmetija v Porabju nas povezuje". Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp23">

               <speaker>ANDREJA KOVAČ:</speaker>

               <p>Spoštovani predsednik komisije, spoštovane poslanke, spoštovane gospe in gospodje.
               Veseli me, da lahko vam predstavim projekte razvojne agencije, ki deluje zdaj že kar
               nekaj let kot neprofitna, javna organizacija <title> 29. trak: (SC) – 12.35
               </title>(nadaljevanje) na Madžarskem. Seveda naša naloga je, da skrbimo za
               projektiranje. Mi našo nalogo opravljamo s finančno podporo Urada za Slovence v
               zamejstvu in po svetu. Seveda pa poskušamo pritegniti vse več denarja iz evropskih
               skladov ter državnih skladov za razvoj. Naši projekti so usmerjeni v različna
               področja. Seveda so usklajeni z razvojnim programom ter slovenskimi organizacijami in
               našimi občinami. Delujemo tudi za njih. Vodimo njihovo asistenco za njihove projekte.
               Vsekakor so pa to projekti, ki prispevajo k razvoju turizma. Tukaj gre za obogatitev
               turistične ponudbe seveda tudi razvoju kmetijstva, ki je pomembno za Porabje in to
               področje prispeva k ohranjanju kulturne krajine ter razvoju obrtništva in
               podjetništva. Tudi naši evropski projekti so bili usmerjeni v te panoge. Projekt
               Sosed sosedu je pritegnil v Porabje več 100 tisoč evrov. Bil je namenjen k ohranitvi
               kulturne dediščine. Poleg tega, da govorimo o kulturi ob enem govorimo tudi o
               ohranitvi kulturne dediščine, saj smo dejansko izoblikovali nove turistične
               destilacije, obogatili celotno turistično ponudbo Porabja. Naslednji evropski
               projekt, ki je tudi večjega denarja prinesejo v Porabje je bil usmerjen v trajnostni
               razvoj in sicer šlo je za travniški sadovnjake. Dejansko projekti ogromno prinesejo v
               Porabje tudi, zaradi tega, ker smo že šli v predelavo sadja. Dejansko smo iz projekta
               izoblikovali eno predelovalnico, danes pa ta ponuja našim sadjarjem možnost, da
               naredijo svoje končne izdelke, s katerimi lahko gredo na trg ali pa jih uporabijo za
               lastno uporabo. Zakaj gremo v to področje? Seveda, zaradi tega, ker Porabje je del
               nacionalne parka / nerazumljivo/. Vemo kaj pomeni to? V okviru nacionalnega parka so
               razvojne možnosti zelo omejene. Poleg tega pa smo, dejansko celotno območje je tudi
               pod varstvom Natura 2000. Če hočemo mi razvijati v našem okolju turizem je prvotno
               to, da kmetijske površine ponovno začnejo obdelati oziroma lastniki. Za to so
               potrebni dobri programi, s katerimi dejansko jih pridobimo za to delo. Tudi struktura
               kmetij v Porabju in delež aktivnih prebivalcev na podeželju je zahtevalo za razvoj
               kmetijstva v Porabju eno tako panogo, ki se opredeljuje in dela kot dopolnilna
               dejavnost. Takrat je nastala ideja vzorčne kmetije v Porabju. Vzorčna kmetija kot
               ideja je nastala leta 2010, letos pišemo 2015. Projekt je končan. Celotni projekt je
               nam finančno podprla Republika Slovenija. Kmetija je nameščena oziroma izvedena na
               Gornjem Seniku, ki je največja občina v Porabju. Razvojna agencija skozi vzorčne
               kmetije kmetuje danes na 22-ih hektarjev. Imamo dvohektarski sadovnjak. Polovica tega
               je intenzivni, polovica pa travniški sadovnjak. Seveda kot kmetija se ukvarja tudi z
               živinorejo. Imamo krave dojilje, obdelujemo 18 hektarjev travnikov in pašnikov, poleg
               tega pa tudi njivskih površin. V kratkem 22. julija bo prišlo do slavnostne otvoritve
               turističnega objekta te vzorčne kmetije na Gornjem Seniku. Kmetija je usmerjena v
               stacionarni turizem in v potniški turizem. Imamo restavracijo, imamo v podstrešju
               izoblikovane apartmaje. Kaj lahko mi ponudimo našim gostom? Eden lep počitek v <stage type="mag"/>(nadaljevanje) eni neokrnjeni naravi v
               Porabju. Imamo eno izredno kulinariko, kar je, če je dejansko značilna za Porabje,
               saj je nekje mešanica madžarske in slovenske kulinarike. Imamo tudi dodatne programe
               sestavljene za naše bodoče obiskovalce, turiste. Smo bili izredno počaščeni, da smo
               26. julija lahko gostili na naši vzorčni kmetiji predsednike treh držav – Republike
               Slovenije, Republike Madžarske in Republike Avstrije. Posebej pa smo imeli čast, da
               so z nami kot gostitelji sodelovali še minister za Slovence v zamejstvu in po svetu
               gospod Gorazd Žmav in minister za kmetijstvo, gozdarstvo in prehrano gospod mag.
               Dejan Židan tudi kot oziroma kot predstavniki ministrstev, ki so projekt
               sofinancirali in smo skupaj lahko gostili predsednike. Seveda kmetija bo od 22.
               julija naprej odprta. Kako bomo delali, kakšna bo naša ponudba? Prosim, da si sami
               preverite, da pridete do nas. Tako da, dobrodošli na naši kmetiji v Porabju na
               Gornjem Seniku.</p>
               <p>Kar se tiče razvojne agencije. Nova finančna perspektiva je pred nami, mi sestavljamo
               že nove projekte za evropske razpise. Danes so tukaj tudi slovenske organizacije iz
               vseh zamejskih držav in iz drugih evropskih. Jaz bi tukaj mogoče povedala še to, da
               razvojna agencija je pripravljena sodelovati tudi v transnacionalnih projektih in v
               kolikor imate projekt, ki je usmerjen v področje turizma, gospodarstva, kmetijstva
               ali kulture in rabite partnerja na madžarski strani takrat mislite na nas. Mi
               obstajajo in bomo rade volje sodelovali z vami. Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp24">

               <speaker>PREDSEDNIK IVAN HRŠAK:</speaker>

               <p>Hvala. Po programu je naslednji dr. Andrej Grebenc. Inženir in ekonomist. Dela v
               Evropski komisiji v Bruslju na področju znanosti in raziskav. Ima dolgoletne
               mednarodne izkušnje v privatnem in javnem sektorju. V Sloveniji je delal zlasti na
               področju informacijske znanosti, energetike in transporta. Mednarodno pa na področju
               svetovanja, informatike, energetike, transporta ter znanosti in tehnologij bodočnosti
               ter bodoče družbe. Je član več evropskih možganskih trustov in sodeluje z evropskim
               parlamentom. Je družbeno aktiven na področju novih ekonomskih paradigem. Svoj
               prispevek je naslovil "Prihodnost Slovenije in povečanje možnosti za uspeh".
               Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp25">

               <speaker>GOSPA GREBENC:</speaker>

               <p>Ker je moj mož zadržan, zaradi službenih objestnosti, me je prosil, če lahko preberem
               jaz njegov prispevek. Bi se usedla in prebrala, to kar je želel spregovoriti.</p>
               <p>Spoštovane gospe in gospodje, Slovenci iz tujine, poslanke in poslanci DZ, predsednik
               Odbora za Slovence gospod Hršak in predsednik DZ gospod Brglez.</p>
               <p>Ekonomska, socialna in moralna kriza je težko prizadela Slovenijo in mi Slovenci v
               tujini s skrbjo gledamo na dogajanje v Sloveniji. Osebno se mi poraba kopico vprašanj
               glede stanja in bodočnosti Slovenije zlasti mladih in najbolj ranljivih skupin in
               tudi predlogov in temeljnih razmislekov o bodočnosti Slovenije, zato je naslov mojega
               prispevka "Prihodnost Slovenije in povečanje možnosti za njen uspeh". Glede na to, da
               pripadam mednarodni instituciji, ki je življenjsko povezana z delovanjem Slovenije
               želim najprej poudariti, da pričajoče razmišljanje izraža moje osebne poglede, ki
               niso stališča institucije kateri pripadam.</p>
               <p>Namen in želje glede naših prispevkov. Najprej se mi zastavlja vprašanje <stage type="mag"/> (nadaljevanje) in vprašal bom gospoda
               Hršaka in dr. Brgleza, kakšen bo rezultat tega posvetovanja in prispevkov Slovencev
               iz tujine. Boste izdali zbornik in ga nato spravili v predal? Če bo samo to, potem
               tega srečanja ne bi bilo treba. Od vaju želim trdno zagotovilo, da boste strnili vse
               prispevke, jih analizirali in izsledke vključili v strateški načrt Državnega zbora za
               Slovenijo 2025 ali nekaj podobnega.</p>
               <p>Nadalje želim zavezo, da bo državni zbor izdelal politični akcijski načrt Slovenije
               2025 ali podobno z jasnimi cilji glede dobrobiti državljanov Slovenije zavezo
               Državnega zbora, da bo vedno kritično pregledoval zakonodajne predloge Vlade
               Republike Slovenije in sprejemal zakonodajo, ki bo služila dobrobiti vseh, ki bivajo
               v Sloveniji in to kakovostno zakonodajo z najmanj možnimi spodrsljaji, predvsem pa ne
               tako, ki bo v nasprotju z ustavo, pravom Evropske unije in mednarodnimi pogodbami,
               kijih je Slovenija sprejela in Državni zbor ratificiral. Analiza situacije v
               Sloveniji s perspektive Slovencev v tujini. Sprašujem se ali res 2 milijona Slovencev
               ne more dostojno preživeti v svetu s skoraj 7 milijardami prebivalcev, če ne more,
               potem je verjetno nekaj zelo problematičnega v deželi Kranjski.</p>
               <p>V kratki analizi bi rad analiziral nekaj dejstev, ki jih Slovenija ne more spremeniti
               in so izven njene domene, lahko pa izkoristi določene danosti.</p>
               <p>Sledila bo analiza slabosti in prednosti. V tem prispevku ne želim predstaviti
               konkretnih akcij, pač pa ustvariti okvir za razmišljanje in akcijo Slovenije v
               bodoče. Slog je namenoma kratek in v točkah zaradi lažje preglednosti. A: Zunanji
               dejavniki, ki Sloveniji niso v prid. Slovenija je majhna država, z majhnim številom
               prebivalcev glede na svetovno populacijo. Drugič: Vpliv Slovenije je velikokrat
               zaradi podkritične mase virov, človeških, kulturnih, ekonomskih zelo omejen. B:
               dejstva, ki jih Slovenija lahko in mora obrniti sebi v prid, priložnosti Slovenije.
               Slovenija je vključena v Evropsko unijo, eno največjih svetovnih, političnih,
               ekonomskih integracij. Slovenija je suverena država in se mora tega bolj zavedati na
               mednarodnih parketih, zlasti v EU. V odnosu do Evropske unije je treba znati reči
               tudi, to ni v našem interesu, vedno spoštovati EU pogodbo in druge mednarodne
               pogodbe. V mejnih primerih se je treba sklicevati na ustavo Slovenije. Slabosti
               Slovenije, prvič: Slovenija je sociološko relativno zaprta država, treba jo je
               odpreti, zgodovina učn (?), da izmenjava idej, kultur, ljudi, kapitala je doprinesla
               k jezikovnemu, kulturnemu in ekonomskemu oplemenitenju prebivalcev in narodov.
               Nasprotno sta zapiranje in izolacija privedla do stagnacije in upadanja, celo propada
               civilizacij. Slovenija ima relativno majhno emigracijo in imigracijo. Treba je
               ustvariti ustrezne migracijske pogoje. Dve: Slovenci so relativno zelo navezani na
               svojo domovino, kar zmanjšuje mobilnost. Tretjič: Slovenci so tipično individualisti,
               treba je to lastnost obrniti v korist na področju konkurenčnosti. Četrtič: Slovenci
               zahtevajo od države, da jim priskrbi delo, pogoje za življenje. Stereotip se glasi:
               Sem priden, znam delati, imam par rok in dajte mi delo. Potrebna je vzgoja mladih, da
               bodo sami svoje sreče kovači. Slovenci delajo veliko, vendar neustrezne stvari.
               Petič: Slovenija je relativno revna država, to se kaže predvsem v <stage type="mag"/> (nadaljevanje) nesposobnosti, da izvede
               privatizacijo državne in javne lastnine tudi v roke prebivalcev Slovenije. Šestič:
               socialna in ekonomska struktura Slovenije je neustrezna. Podjetja večinoma delajo z
               majhno dodano vrednostjo in dokaj nizko izobrazbeno strukturo. Potrebna je sprememba
               mišljenja v smeri bolj smelih ekonomskih aktivnosti. Izobrazbena struktura Slovenije
               je prenizka in ne ustreza za čas, ki prihaja. Treba je razviti nove modele
               izobraževanja, usklajene s potrebami delovne sile. Izobraževanje je treba premakniti
               v smeri znanja tujih jezikov, tehnologij, visokih tehnoloških proizvodenj, in orodij
               za podporo storitvam. Zavedati se je treba, da bodo storitve načeloma vedno ostale
               lokalne, zaradi jezika bližine, stika s strankami in podobno, in Sloveniji v segmentu
               storitev pretežno ostaja le slovensko tržišče. Edina izjema so storitve, ki jih za
               tuje državljane lahko opravi Slovenija doma, turizem, zdravstvo in podobno. Slovenija
               iluzorno živi na stereotipu lepe dežele, treba je opustiti ta stereotip, Slovenija je
               res lepa, vendar od te lepote ne more iztržiti bistvene prednosti ali pa je ne zna.
               Poleg lepot drugih držav, celo manj razvitih in neevropskih je lepote Slovenije celo
               turistično težko izdatno tržiti. O ekonomiji govorimo. Slovenija je država, kjer je
               tveganje skoraj greh. Treba je povečati voljo za sprejem tveganja na vseh področjih,
               od osebnega pa do tveganja finančnih institucij. Slovenija ima na nekaterih področjih
               previsoke standarde. pogoji za ekonomsko aktivnost, deloma normativ v šolstvu in
               podobno, ki so v obdobju krize nevzdržni, treba jih je začasno znižati, da bi tako
               lažje izšli iz krize. D: Prednost Slovenije. Slovenija je tista, ki primarno skrbi in
               mora še naprej skrbeti za prebivalce Slovenije, jezik in kulturo ter njun razvoj in
               prilaganje glede na družbene spremembe. Slovenija lahko izkaže svojo moč v povečanju
               svojega političnega in ekonomskega prostora. Evropska unija je domače območje vseh
               Slovencev, zlasti v ekonomskem in političnem smislu. Domači trg Slovenije je trg
               Evropske unije in pretežno trg zahodnega Balkana, Italije, Nemčije in Avstrije.
               Individualizem je dober pogoj za ustrezne razvoj konkurenčnosti. Slovenija mora kot
               mala država ustvariti fleksibilnost in sposobnost hitrega prilagajanja in
               izkoriščanja niš. Ustvariti je treba vitko in učinkovito javno upravo, z javnimi
               storitvami v skladu z ekonomsko močjo države. V splošnem je v Sloveniji treba
               ustvariti antropocentričen in omadocentričen, ki je prevladujoč v slovenski družbi,
               pristop k razvoju Slovenije. Četrtič: Vloga Državnega zbora. Državni zbor lahko za
               bodočnost Slovenije odigra pomembno vlogo, zlasti v političnega in zakonodajnem
               smislu. Sprejemanje ustreznih modelov zakonodaje, skupaj z Vlado, je ključnega pomena
               za bodočnost. Deregulacija slovenske in tudi evropske zakonodaje, naj prinese več
               svobode in manj omejitev, pri čemer je treba sprejeti zakonodajo, ki penalizira
               izrabljanje socialnih pravic in onemogoča divji kapitalizem in povečanje socialne
               stiske delavcev. Treba je sprejemati tako zakonodajo, ki bo dolgoročno omogoča
               ustanavljanje gospodarskih družb, ki bodo od njihove ustanovitve zagotavljale
               solastništvo delavcev. Še bolj je treba razviti neodvisno strokovno argumentacijo in
               argumentiranje <stage type="mag"/>(nadaljevanje) pravno,
               ekonomsko in kulturno pri sprejemanju zakonodaje temelječe na raziskavah, katerih
               naročnik je Državni zbor. Je za zgled je do neke mere lahko Evropski parlament. S
               pomočjo zakonodaje omogočiti nove socialne, kulturne in ekonomske modele in ne dušiti
               iniciativ iz baze. Zakonodajo ne glede na strankarsko pripadnost, ki duši in
               onemogoča socialne, kulturne in ekonomske iniciative in možnosti ni dovoljeno
               sprejeti.</p>
               <p>Potreben je prispevek Državnega zbora pri deregulaciji države in življenja, ki je že
               socialno zelo komplicirano in razslojeno. Nujno je ustvarjanje participativne
               demokracije, civilna družba naj ima večjo možnost sprejemanja zakonodaje oziroma
               sodelovanje pri njenem spreminjanju. Za dobro vseh ljudi in dobro, naj bi delali
               odbori, v katerih so ljudje, ki poznajo tematiko. Namreč, dogaja se, da so mnogi
               odbori, v katerih sedijo ljudje, ki nimajo pojma o tematiki.</p>
               <p>Zaključek, spoštovani gospe in gospodje, poslanke in poslanci, nanizal sem torej
               nekaj dejstev, ki naj bi služila v razmislek, nikakor si ne domišljam, da je zgolj
               navedeno popolno in vsevključujoče. Je morda le skromen začetek malo globljega
               razmišljanja o bodočnosti Slovenije. Dovolite, da za konec zaželim vsem vam in vsem
               Slovencem v domovini obilo uspeha, predvsem pa znanja in modrosti pri nadaljnjem
               ustvarjanju bogate države. Naj vam bo vodilo geslo. Vsi v Sloveniji, duhovno,
               kulturno, socialno in ekonomsko bogati. Hvala. / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp26">

               <speaker>PREDSEDNIK IVAN HRŠAK:</speaker>

               <p>Zahvaljujem se za prispevek. Po programu je naslednja na vrsti mag. Iris Koleša,
               raziskovalka s področja migracij, ki nam bo glede na izsledke svoje magistrske naloge
               s področja prenosa znanja predstavila prispevek z naslovom "Prenos znanja z
               izseljencev na domovino, tako preseči ovire". Prosim izvolite.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp27">

               <speaker>MAG. IRIS KOLEŠA:</speaker>

               <p>Spoštovani gospod predsednik, spoštovani poslanci in ostali udeleženci današnje
               razprave. Lepo pozdravljeni. Moje ime je Iris Koleša in kot raziskovalca se ukvarjam
               prav s področjem izseljevanja visoko izobraženih in visoko kvalificiranih
               posameznikov. Tako, kot je omenil že gospod predsednik, bom predstavila nekaj
               izsledkov raziskav na tem področju, nato pa podala še nekaj predlogov za nadaljnje
               aktivnosti vlade.</p>
               <p>Zaradi obsega mednarodnih migracij, danes govorimo o tako imenovanem obdobju
               mobilnosti. Na svetu živi več mednarodnih migrantov kot kadarkoli prej, kar 232
               milijonov jih je po ocenah mednarodne organizacije za migracije, kar pomeni, da vsak
               30 zemljan živi izven svoje države rojstva. Tudi pomemben delež teh izseljencev so
               visoko izobraženi in visoko kvalificirani in Slovenija pri tem ni nobena izjema.
               Beležimo porast izseljevanja visoko kvalificiranih posameznikov. Stopnja izseljevanja
               pa presega 6 %, med tem, ko se jih le manj kot polovica vrača domov. Na sploh so
               strategije povratka manj uspešne, namreč v prvih petih letih po selitvi v tujino, se
               le med 20 do 50 % izseljencev dejansko izseli iz države sprejemnike. Med temi 20 do
               50 % pa le tretjina nazaj v domovino, med tem, ko ostali iščejo svoje priložnosti
               drugje, v tretjih državah. Manjša uspešnost možnosti vrnitve je beležena predvsem pri
               izseljenih strokovnjakih in zaradi tega mnoge države gledajo na izseljevanje tega
               segmenta prebivalstva, predvsem kot na beg možganov, kar pa ni nujno tako. Posledice
               izseljevanja kot smo slišali že danes so lahko zelo pozitivne. Izseljenci tudi zaradi
               razvoja sodobnih tehnologij, lahko v razvoj domovine tudi na daljavo, brez fizičnega
               povratka prispevajo ogromne vire, od finančnih virov, tujih neposrednih investicij,
               nakazil, donacij, spodbujanje podjetništva, turizma, internacionalizacije, mednarodne
               trgovine so pomemben vir mehke moči. Po nekaterih raziskavah celo bolj od ugleda
               države pri sprejemanju bilateralnih sporazumov med državami. <stage type="mag"/>(nadaljevanje) Hkrati pa so tudi pomemben vir znanja,
               izkušenj in pa informacij. Ali bo imela selitev tega segmenta izseljencev pozitiven
               ali negativen vpliv na državo, pa je odvisno predvsem od tega, kakšen je odnos med
               državo in izseljenci oziroma kakšna je narava sodelovanja. Predvsem države, ki uspejo
               vzdrževati dolgoročen odnos čez celoten proces migracij z izseljenci, sploh z
               uspešnim segmentom izseljencev, lahko beg možganov pretvorijo v kroženje možganov. V
               Sloveniji žal beležimo še vedno precej nesistematičen in nestrateški prenos znanja z
               izseljencev na domovino. Ta je pretežno naključen. Prav tako pa je relativno malo
               sodelovanja z izseljenimi strokovnjaki in izseljenimi podjetniki. Razlogov za to je
               več. Prvi je predvsem pomanjkanje znanja v tem področju, ni kontinuiranih raziskav,
               ni znano, kdo so izseljenci, kakšne so njihove karakteristike, kakšni so njihovi
               motivi za odhod, kateri mehanizmi so sploh uspešni pri angažiranju izseljencev v
               razvoj domovine. Poleg tega so omejene kapacitete vladnih in nevladnih institucij, ki
               medsebojno sodelujejo je projektno in interesno, zaradi česar so potem tudi same
               aktivnosti neusklajene, razpršene in nimajo takšnih učinkov. Področje je razpršeno
               med številne strateške dokumente, kar pomeni, da mu je težje slediti, poleg tega pa
               se strategije fokusirajo bolj na že omenjeno neuspešen povratek. Med tem, ko je
               prenos znana z izseljencev precej zanemarjen. Poleg tega nimamo mehanizmov za aktivno
               zbiranje strokovnega znanja in pa prenos tega znanja v domovino. Izseljenci ne le, da
               ne vedo oziroma se ne zavedajo vrednosti svojega znanja in izkušenj, ampak tudi ne
               poznajo pričakovanj države v odnosu do njih. Bodisi ta pričakovanja niso jasno
               komunicirana, bodisi niso definirana in zaradi tega potem tudi ne dobimo znanj, ki bi
               jih ta trenutek potrebovali. Primer je tudi na primer današnji posvet, ki je sicer
               odlična priložnost, zato da izseljenci delijo svoje znanje in predloge, vendar pa
               podobne razprave niso dovolj strateško vodene in tudi zaključki, kot je že bilo
               omenjeno niso dovolj sistematično vgrajeni v strategije politike in pa razne ukrepe
               oziroma kar je še nevarneje, zelo pogosto tudi niso preneseni v prakso in na ta način
               lahko demotiviramo celo tiste, ki so že motivirani za investiranje v odnos v
               domovino.</p>
               <p>Kakšne so možne rešitve? Teh je seveda več, jaz bom predstavila le nekaj tistih, ki
               so morda ta trenutek po moji oceni najbolj prioritetne. Potrebno je zagotoviti
               analitične podlage, na osnovi katerih bomo lahko pripravljali tudi smiselne
               strategije, politike, ukrep. Potrebno je najprej identificirati najuspešnejše
               izseljence, ker so to tisti, ki lahko v domovino prispevajo največ. Ne samo finančnih
               virov, ampak imajo tudi pomembne povezave do odločevalcev, hkrati pa je treba
               zagotoviti kontinuiteto raziskav, kajti migracije se spreminjajo, ne samo, da se
               spreminjajo destinacije, na katere ljudi odhajajo, ampak spreminja se tudi njihov
               značaj, njihove karakteristike. Omejene kapacitete vladnih in nevladnih institucij
               lahko te nadgradijo z bolj sistematičnim sodelovanjem. Predvsem je ključno opredeliti
               strateške cilje, med njimi mora absolutno biti tudi prenos znanja iz izseljencev na
               domovino, nato pa pripraviti jasen in natančen pregled že obstoječih aktivnosti na
               tem področju, ki jih je precej, jih prečistiti, povezati in pripraviti tudi jasno
               sistematizacijo, jasno je treba opredeliti pristojnosti in razdeliti naloge tako med
               vladne kot nevladne institucije, kajti sodelovanje institucij bo omogočilo, da se
               sledi skupnim ciljem, hkrati pa, da se preverjajo in testirajo, pa tudi nadgrajujejo
               aktivnosti, institucije pa lahko imajo preko sodelovanja veliko večji doseg, saj ima
               vsak svojo mrežo, svoja specialistična znanja in pa dostop do specifičnega segmenta
               izseljencev, ki ga lahko potem vključuje glede na potrebe države. V proces
               oblikovanja pa tudi implementacij politike strategij in različnih ukrepov, pa morajo
               biti seveda vključeni tudi izseljenci, pri tem ne mislim, samo na strategije in
               politike povezane z migracijami, ampak imajo izseljenci ogromno znanj tudi na drugih
               področij, gospodarstvu, tehnologiji, v kmetijstvu, kot smo slišali danes in jih je
               treba pri tem čim bolj izkoristiti in z njimi izmenjati čim več znanj, zato da lahko
               preko <stage type="mag"/>(nadaljevanje) sodelovanja
               dosegamo skupen uspeh, ki je tema današnjega srečanja.</p>
               <p>Vsekakor bi morala pri tem večjo vlogo odigrati diplomatsko konzularna
               predstavništva, ki imajo neposredni dostop do izseljencev in pa tudi do države, velik
               potencial je tudi v poslovnih klubih, ki imajo neposreden dostop do podjetnikov zelo
               zanemarjene skupine, ko govorimo o prenosu znanja. Če povzamem. Odhajanje v tujino
               samo po sebi ni niti korist niti strošek, je priložnost, ki pa jo lahko izkoristimo
               samo v sodelovanju z institucijami in z izseljenci oziroma z besedami Henry Forda:
               "Navezati stike je začetek, ohranjati stike je napredek, delati skupaj pa je uspeh".
               Naj današnje srečanje na ostane zgolj pri besedah, ampak naj se te preko sodelovanja
               prelijejo v prakso. Hvala.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp28">

               <speaker>PREDSEDNIK IVAN HRŠAK:</speaker>

               <p>Hvala lepa. Naslednji po programu bi moral biti gospod Marjan Kolarič, član Sveta
               Vlade RS za Slovence po svetu iz Kanade, ki je nameraval nastopiti s prispevkom za
               Slovenijo in Slovence po svetu v današnjem svetu brez meja. Žal je danes moral
               odpovedati udeležbo na našem srečanju. Želimo mu vse dobro.</p>
               <p>Sedaj predajam besedo prof. Tatjani Rojc, ki z dr. Evgenom Bavčarjem večkrat sodeluje
               in ki jo je pooblastil, da prebere njegov referat z naslovom "Razmišljanje o
               slovenstvu", s podnaslovom "Srečanje Slovenca s Kristusom". Dr. Bavčar je slep,
               publicist, filozof, umetnik, fotograf. Diplomiral je na Univerzi v Ljubljani in nato
               doktoriral iz estetike na sorbonski akademiji. Leta 1976 je postal raziskovalec v
               CRNS v Parizu. Po vsem svetu vodi strokovne seminarje o estetiki, v Mehiki pa, kjer
               je prejel tudi častni doktorat je med ustanovitelji akademskega raziskovalnega centra
               za študij Nevidnega. Drugi doktorat mu je leta 2010 podelila Univerza v Novi Gorici.
               Predvsem v Franciji, Nemčiji, Italiji in Latinski Ameriki sodeluje pri umetniških
               razstavah kot predavatelj, mentor in svetovalec. Svoja dogajanja je objavil v
               številnih samostojnih raziskavah, monografijah in teoretičnih razmišljanjih predvsem
               v tujini. Je najbolj prodoren ambasador slovenske kulture in s svojo konceptualno
               umetnostjo razstavlja po celotnem svetu. Gospa prof. Tatjana Rojc, prosimo, da
               preberemo prispevek dr. Bavčarja. Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp29">

               <speaker>TATJANA ROJC:</speaker>

               <p>Spoštovano občinstvo. Pred skoraj četrt stoletja sem ob ustanavljanju slovenskega
               svetovnega kongresa omenil izjemno Cankarjevo prispodobo jokajočega Slovenca na
               eksistenčnem križpotju in o njegovem bogu, ki se tudi joka. Gre za najbolj globoko in
               še vedno veljavno primero o našem eksistenčnim položaju, o našem bitju in sožitju. O
               tem, kar smo in bomo verjetno še dolgo ostali. Da, bojim se veljavnosti te prispodobe
               v trajanju. Ker je morda vsi ne poznate, naj vas spomnim, da gre za opis jokajočega
               Slovenca na Cesarski cesti. Mimo pride njegov bog Kristus in ga vpraša zakaj joče,
               Slovenc pa ob obljubi božje pomoči pove, kako zanj, prav zaradi tega, ker je Slovenec
               ni pomoči ne na tem in ne na onem svetu in na to novico se tudi Kristus zjoka. Pred
               25-imi leti sem globoko verjel, da nam bo Slovencem s pridobitvijo lastne države, ob
               kateri zibelki sem stal uspelo potolažiti tega jokajočega boga, upal sem, da bomo
               uspeli, da se bomo spravili, da se bo politika zavedala odgovornosti do naše
               zgodovinske in evropske tragedije, da bo naša kulturna zavest pripadnosti premagala
               nasprotja in razhajanja. Verjel sem, da bodo nekateri pogumni glasovi slovenske
               samoniklosti bodisi znotraj matice, bodi v zamejstvu in slovenski diaspori, kaj pa da
               iz vrst slovenskih pisateljev preglasili vsesplošno malodušje. Zaupal sem v njihovo
               etično moč, v eksemplaričnost, se pravi, eksistenčno svojstvo njihovega sporočila, pa
               naj gre za nestorja Borisa Pahorja, za Alojza Rebulo, Miroslava Košuto, Daneta Zajca,
               Tomaža Šalamuna, Rudija Šeligo in še mnoge druge, ki naj mi oprostijo, <stage type="mag"/>(nadaljevanje) če jih poimensko ne
               imenujem, nisem pa pozabil nanje. Naj dodam vsaj še Draga Jančarja, Marijana Rožanca,
               Edvarda Kocbeka. Da glas pisateljev, se pravi, ljudi kulture ne seže več do ušes
               modrih ekonomistov, ki se ne zavedajo ali pa nočejo priznati, da smo v procesu
               ekonomske asimilacije. Isto velja za mojstre lingvistike z nekaj redkimi izjemami, ki
               dopuščajo ali celo podpirajo, da razne lingve, franke, ki jih na žalost nismo
               sposobni uporabljati v njihovem visokem zvenu, ampak večkrat v približni varianti
               kvazi angleščine, recimo, asimilirajo naš slovenski glas izven slovenske in zaradi
               tega samo naše besede. Govorimo in začeli smo torej tudi čustvovati v imenu drugih
               več številnih narodov. Naš jezik, da je postal evropski se hvalimo, a to velja samo
               formalno ne pa vsebinsko. Kaj je z našo nacionalno identiteto? Tudi ta je velikokrat
               identiteta drugih, rezultat nekritičnega internacionalizma. Je glas drugih o našem
               lastnem domu. Če smo nekoč govorili o asimilaciji, ki naj bi grozila predvsem
               slovenski manjšini v Avstriji, Italiji in na Madžarskem je sedaj to fenomen, ki
               zadeva tako matico kot posledično slovenstva v zamejstvu, da o ameriški diaspori
               sploh ne govorim. Hudo mi je, ko vidim, da v slovenskem parlamentu, v templju
               slovenske demokracije ne sedita vsaj eden ali pa dva poslanca Slovencev v svetu, tako
               kot predstavljata madžarsko in italijansko manjšino v naši republiki dva poslanca.
               Celo v Franciji so kar štirje senatorji zadolženi, da branijo interese Francozov v
               svetu. Nekoč sem se o tem pogovarjal s pokojnim prijateljem Viktorjem Blažičem glasom
               slovenske samoniklosti včasih, ko so skupaj z Borisom Pahorjem, Francem Miklavčičem,
               Vladom Kresnikom in Rebulo ter Kocbekom soustvarjali osrednje narodno sporočilo
               znamenite tržaške revije Zaliv. Prijatelj Blažič je bil skeptičen, saj se je zavedal,
               da so sila slovenskega razdruževanja še vedno na delu in da bomo, če se bo kdaj sploh
               zgodilo le s težavo premagali pogojne reflekse v preteklosti. Vprašajmo Slovencev, ki
               živijo izven meja matične države ter podpornike slovenskega svetovnega kongresa kaj
               mislijo o tej zamisli. Če drugače ne bi ta poslanec ali pa ta dva poslanca eden iz
               vrst večine druge iz opozicije vsaj sodelovala pri debatah, ki obravnavajo vesoljno
               slovenstvo, položaj naše kulture v svetu, grožnjo globalnega sveta za našo jezikovno
               in kulturno ekonomijo ter eksistenco. Seveda pa ni nujno, da bi sanjali o tem, saj
               smo umirajoči narod in na žalost ne umiramo v lepoti kot je še upal Marjan Rožanc.
               Naše umiranje je v ekonomske ponižanju. O poniževalni razprodaji skupnih nacionalnih
               dobrin in imetja, v umikanju z vseh področij, z utišanju našega jezika na akademski
               ravni in nemoči kulture, ki nas lahko reši tako kot je to počela skozi stoletja. Kot
               da ne bi sodili med umikane narode zahodne Evrope razpravljamo o raznih navideznih
               problemih, kar bi še tako neukemu Italijanu ali Francozu ne prišlo niti na kraj
               pameti. Tukaj imam v mislih brezplodno debato o arhivih kot, da Slovenci ne bi
               potrebovali narodovega spomina. Spominjamo se lahko le tega, da smo nekaj pozabili.
               Kaj je postalo predmet nacionalne anamneze ni pomembno. Mimo razprave o arhivih, ki
               so del zapisane kulture vsakega umikanega naroda predstavljajo njegov materialni
               spomin, je naša moralna naloga, naše globlje poslanstvo, da ne pozabimo tistih, ki so
               umirali v imenu drugih, ki so postali janičarji ali vsiljene lepe Vide, ki so jih na
               nagrobnih kamnih sedaj izbrana njihova slovenska imena. Bilo bi kulturno, ko bi se
               našim že običajnim zapisom iz arhivov slovenske vzajemnosti pridružili tudi kakšni
               realnejši zapisi. Tako ostajamo krivi in nekrivi glede pozabe prve in druge svetovne
               vojne, vedno smo eno in drugo. Skratka, z umirjanjem je ogrožen naš nacionalni
               spomin, naša slovenska domovina v Evropi močnejših in bolj egoističnih narodov. Kot
               pravi veliki Slovenec Anton Trstenjak smo bili Slovenci vedno nekaj drugega in šele
               po dolgem času tudi Slovenci. Za ostale narode velja ravno obratno pravilo. Nujno je,
               da uvedemo domovinsko vzgojo, kajti vse izkušnje kažejo, da brez patriotskega
               čustvovanje ne gre. To bi bilo tisto poslanstvo, ki bi lahko še naprej delalo iz naše
               domovine zdravje kakor bi rekel Cankar in <stage type="mag"/> (nadaljevanje) oblikovalo svetovno zavest pripadnosti in ne samo
               neko površno folkoristiko, s katero se ponašamo po svetu. Tudi mi bi morali, kot
               denimo Francozi, uzakoniti svojo kulturno posebnost, naš specifični glas v svetu. Če
               sami tega ne razumemo in posledično tudi ne naredimo, smo zares obsojeni na smrt.
               Samo kulturna in jezikovna veste ter zavest pripadnosti istim idealom preživetja, nas
               lahko odreši umiranja in vsaj deloma izbriše solze s Kristusovega obraza, zato naj se
               Kristus joka v družbi slovenskih politikov ter diplomatov, ki včasih zelo neodgovorno
               predstavljajo Slovenijo v svetu ali pa v družbi ekonomistov in jezikoslovcev. Jok
               boga je še vedno naša nepriznana usoda, zato ga moramo potolažiti in to /
               nerazumljivo/ zaradi narodne postave, zakona preživetja, odgovornosti do spomina na
               tiste narodne brate, ki so umirali za druge, konkretno za vse nas in bili pozabljeni
               od drugih, od nas in svojih sonarodnjakov. In če je za enkrat edini možni spomenik k
               spravi, torej dve figuri, jokajoči Kristus in ob njem še bolj jokajoči Slovenec, naj
               nam zavest te tragike, ki jo je odkril Cankar daje ponovni zagon in poleg k bolj
               stvarnemu in eksistenčno močnejšemu slovenstvu. Zanj smo odgovorni v času, ki nam je
               na razpolago in za generacije, ki nam bodo, tako upam, še sledile. Nujno je, da svojo
               nacionalno vrlino hrepenenja spremenimo iz pasivne v aktivno in se zavestno lotimo
               problema svojega bodočega narodnega obstoja. Ob tem se spominjam besed češkega
               prijatelja, ki pravi kako smo preživeli nacizem, v primeru primorskih Slovencev tudi
               fašizem, komunizem, ne ve pa, če bomo preživeli tudi Evropo. Ohraniti slovenski obraz
               v Evropi, kot pravi Kosovel, pomeni preprosto ne pristati na umiranje, na vsiljene
               asimilacije takšne in drugačne vrste, pomeni biti Slovenci tudi v 21. stoletju in
               ničesar več, ampak najprej Slovenci. Smo če obstajamo, če lahko imenujemo stvari tega
               sveta, če govorimo slovensko, če seznanjamo druge z našo kulturno posebnostjo,
               skratka, če obstajamo v svoji človeški in narodni enkratnosti.</p>
               <p>Evgen Bavčar, Pariz.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp30">

               <speaker>PREDSEDNIK IVAN HRŠAK:</speaker>

               <p>Najlepša hvala.</p>
               <p>Prosimo vas, da dr. Evgenu Bavčarju prenesete lepe pozdrave iz Državnega zbora, z
               željo, da še naprej ohrani zavzetost za slovensko samobitnost.</p>
               <p>Hvala.</p>
               <p>/ aplavz/</p>
               <p>V nadaljevanju bo prispevek predstavil mag. Iztok Petek, podjetnik in soustanovitelj
               Luksemburško-slovenskega poslovnega kluba, ki že 20 let živi v tujini.</p>
               <p>Naj pri tem izpostavimo, da je včeraj Luksemburg prevzel predsedovanje Svetu Evropske
               unije, zato je izredno pomembno, da se Slovenija uspešno predstavlja v
               Luksemburgu.</p>
               <p>Več o tem nam bo spregovoril mag. Iztok Petek, s prispevkom Proaktivno mreženje na
               tujih trgih - odpiranje vrat, kjer ni vrat.</p>
               <p>Lepo prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp31">

               <speaker>MAG. IZTOK PETEK:</speaker>

               <p>Lep dober dan vsem.</p>
               <p>Pozdravil bi, torej Iztok Petek, Luksemburško-slovenski poslovni klub,
               predsednik.</p>
               <p>Predstavil bi, pozdravil bi na začetku gospoda predsednika Komisije za Slovence po
               svetu predstavnike politike oziroma zelo toplo in srčno bi pozdravil vse predstavnike
               Slovencev po svetu.</p>
               <p>Jaz bi rad v svojem današnjem govoru predvsem izpostavil nekaj, torej delovanje
               našega poslovnega kluba, torej dobre prakse, ki jih poskušamo udejanjati za
               povezovanje Slovenk in Slovencev v tujini z matico oziroma s podjetji, z izvozom /
               nerazumljivo/ v Sloveniji in pa, ja, na koncu bil tudi malo polemičen glede teh
               izjav, ki so me kar navdahnile z nekaterimi mislimi.</p>
               <p>Če se najprej predstavim, jaz sem, kot sem prej v prispevku za nacionalni radio
               Slovenija 1 tudi rekel, kar nek poklicen migrant. 20 let že živim in delam v
                  tujini.<stage type="mag"/> (nadaljevanje) Torej,
               študiral sem v Berlinu na Technischen Universität, služboval sem pri Evropski
               komisiji, sem bil kolega od dr. Andreja Grebenca, ki ga žal ni tukaj, sem ga že
               iskal, živel sem tudi nekaj let v Bolgariji, v Sofiji.</p>
               <p>Svoje izkušnje prinašam iz treh različnih držav, kjer živimo, živijo in delajo
               Slovenci in bi jih danes želel deliti tudi z vami in hvala za to priložnost.</p>
               <p>Sem soustanovitelj in pobudnik in soustanovitelj Luksemburško-slovenskega kluba, ki
               je bil ustanovljen leta 2012. Ravnokar smo zaključili zelo uspešno predstavitev
               slovenske delegacije na največjem regijskem sejmu, torej, The greater region business
               days v Luksemburgu, kjer se je predstavilo pet slovenskih podjetij na našem skupnem
               poslovnem prostoru. Naš poslovni klub je bil ustanovljen s strani podjetnikov, s
               strani slovenskih luksemburških belgijskih podjetnikov, ki so videli, ki so imeli to
               vizijo, da je proaktivno povezovanje podjetnikov in podjetij med tema dvema regijama
               vredno truda, da so številne priložnosti, ki se lahko zgodijo med tema dvema državama
               in regijama še neizkoriščene. Torej, problem, ki ga poskušamo naslavljati z našo
               organizacijo je sledeč. Slovenija je izvozno naravnano gospodarstvo. Že zdaj v bistvu
               udejanjamo 70% slovenskega BDP skozi izvoz. Vendar pa opažamo, da so nekatere temne
               lise na evropskem, kaj šele svetovnem področju, kjer slovenska podjetja niso tako
               uspešna pri svojih izvoznih dejavnostih. Predvsem bi lahko rekel, da je v primerjavi
               z Zvezno republiko Nemčijo, kjer imamo kar dobre rezultate, regija Beneluks, torej
               Luksemburg in celotna regija, Belgija, Nizozemska in Luksemburg nekoliko manj ali pa
               precej manj uspešna. In problem tega je oziroma problem, ki smo ga mi na nek način v
               naši organizaciji prepoznali je nepoznavanje, torej premalo poznavanje Slovenije, kot
               države v tej regiji. Še vedno nas menjajo s Slovaško po tolikih letih EU, potem da
               smo v bistvu v OECD, da smo evro coni in tukaj jaz mislim, da je osnovna krivda na
               strani države. Premalo se dela na promociji Slovenije na teh trgih oziroma na splošno
               na tujih trgih.</p>
               <p>Druga stvar, ki je izredno pomembna, pa se lahko malo s pepelom posipamo, pa je
               neznanje oziroma slabo poznavanje slovenskih podjetnikov, sploh majhnih in srednjih
               podjetij, torej tujih trgov oziroma v bistvu bivša juga, mogoče Nemčija, Avstrija,
               Italija to še poznamo, kar se pa tiče drugih trgov pa smo dostikrat enostavno manjka
               podjetniškega oziroma tržnega znanja oziroma manjka tudi informacij iz teh trgov in
               podjetja so slabo pripravljena, ko gredo na ta tržišča.</p>
               <p>Naša organizacija oziroma vse moje dejavnosti, jaz se v bistvu z internacionalizacijo
               ukvarjam že 7, 8 let je usmerjena v <stage type="mag"/>(nadaljevanje) proaktivno mreženje na trgih, ki jih pokrivamo. To
               pomeni, da iščemo partnerje torej verige, včasih se zgodijo celo verige torej
               kontaktov skozi partnerstva, ki jih imamo na teh trgih in na ta način vzpostavljamo
               kontakte z izvozno naravnanimi slovenskimi podjetji. Včasih jih celo pokličemo in jih
               pocukamo za rokav tako rekoč, kaj pa če bi vi pogledati ta podjetja, če bi bilo to
               interesantno za vas, mogoče, da bi se pojavili na tem ali tem sejmu oziroma, če bi
               vas to ali to podjetje mogoče vseeno zanimalo. Ugotavljamo, da so podjetja dovzetna
               za take iniciative in da vsi hočemo sodelovati, vendar pa se večkrat bojijo
               jezikovnih barier in nepoznavanja torej trgov.</p>
               <p>Drugi način, ki ga uveljavljamo je povezovanje in to je mogoče tudi najbolj primeren
               trenutek, da to omenim, je to srečanje, je povezovanje v Sloveniji uspešnih oziroma v
               tujini uspešnih Slovencev v tako rekoč platformi, ki smo jo ustanovili v socialnem
               omrežju Lindin in se imenuje Slovenian professional abroad. Tukaj gre za dejansko
               skupino, kjer se lahko vključijo Slovenci, ki živijo in delajo v tujini in imajo
               kontakte v večjih sistemih, podjetjih, itd. Namen te skupine je odpiranje vrat torej
               izkoriščanje kontaktov, ki jih imajo Slovenci v svojem delovnem okolju za izvozno
               naravnana slovenska podjetja. Jaz sem prej preštel koliko nas je tukaj, mogoče nas je
               90, mislim, da ima slovenski parlament 90 poslancev, jaz sem prepričan, da vsak od
               vas, ki deluje uspešno v svojem okolju živi v tujini ima vsaj 50 mogoče 100
               kontaktov. Ljudi, ki jih pozna, ki so potencialni, kako bi rekel, warm kontakt za
               kakšno slovensko podjetje. Malo me čudi, da nisem videl kaj dosti predstavnikov
               slovenskih podjetij tukaj, mislim da ni tudi z univerze nikogar tukaj. Prej je mag.
               Iris Koleša, ki sem jih, mislim da pomagal z enim prispevkom k njeni raziskavi,
               omenila analitične podlage, ki jih bo treba narediti, ja, kdo jih bo naredil, če ni
               univerze tukaj in podjetij tukaj, ne vem. Jaz mislim, da se ne zavedamo tega
               potenciala, ki ga nosijo ljudje, ki delajo v tujini, premalo se ga zavedamo, po
               mojem. Dokaz je to, da smo tukaj in da ni, da po mojem se sami s seboj ukvarjamo. So
               pa politiki tukaj, hvala bogu.</p>
               <p>Tretja iniciativa, ki smo se je lotili v našem poslovnem klubu naslavlja ravno to
               podjetniško neznanje majhnih in srednjih podjetij in ga imenujemo treniranje oziroma
               trening coating. Bomo omogočili skozi trening v tujini uspešnih Slovencev podjetnikov
               torej drugih podjetnikov ali pa Slovencev, ki so se vrnili v Slovenijo torej prenos
               nekih osnovnih znanj o tujih trgih na podjetja, ki imajo ambicijo oziroma ki imajo
               potrebo po teh znanjih.</p>
               <p>Naj zaključim. <stage type="mag"/>(nadaljevanje) Naj se
               še navežem malo polemično na oziroma na to, kar je gospod Domen prej povedal. Povedal
               je, da se Slovenija mogoče tudi premalo se zaveda te svoje geostrateške oziroma
               politične pozicije. Slovenija je podobno kot Luksemburg lahko na neki način hap torej
               središče regije – Alpe Adria regije in tudi mogoče sodi na Balkan. Zelo se strinjam s
               tem kar je, torej, moj prijatelj gospod dr. Grebenc prej povedal, z večino tega kar
               je povedal se zelo strinjam, predvsem o tem, da Slovenija nima razvite strategije
               razvoja in da je dosti premalo torej proizvodov z visoko dodano vrednostjo, ki bi jih
               lahko ponudili na najbolj razvitih trgih. In pa tudi z gospo mag. Iris, bi se
               strinjal o tem, da je modrost v tem, da se stiki, ne samo vzpostavljajo, ampak da se
               ohranjajo in negujejo.</p>
               <p>Rad bi se, še enkrat, vseh zahvalil za to, da ste me poskušali. Upam, da se bomo
               spoznali z večino, nekaj vas že poznam, ampak z drugimi bi se z veseljem spoznal in
               izmenjal kakšno mnenje. Jaz mislim, da smo Slovenci v tujini najboljši uspešni
               Slovenci v tujini, najboljši ambasadorji Slovenije in da lahko prispevamo pomemben
               del k blaginji naše domovine in k uspešnosti slovenskega gospodarstva in podjetij.
               Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp32">

               <speaker>PREDSEDNIK IVAN HRŠAK:</speaker>

               <p>Hvala lepa. Rad bi samo povedal na to, da bomo na koncu tudi sprejeli določena
               priporočila, ki jih bomo poslali pristojnemu v Sloveniji, da bo na osnovi teh vaših
               priporočil, potem tudi ustrezno ukrepalo.</p>
               <p>Naslednji bi moral imeti prispevek evropski poslanec gospod Ivo Vajgl, na temo
               Slovenke in Slovenci v tujini za uspešno Slovenijo, vendar zaradi zadržanosti v
               Evropskem parlamentu, žal, danes ne bo prisoten.</p>
               <p>V nadaljevanju se nam bo predstavil gospod Samo Pahor iz družbenopolitičnega društva
               Edinost. Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp33">

               <speaker>SAMO PAHOR:</speaker>

               <p>Vsi lepo pozdravljeni. Sem slišal dvakrat pri hramu demokracije in se bom lotil z
               vprašanjem demokracije med Slovenci v italijanski republiki.</p>
               <p>Leta 1996 je državni parlament zapisal v resoluciji: "Republika Slovenija pozdravlja
               prizadevanje manjšinskih političnih organizacij v posameznih državah za demokratično
               izvoljeno skupno zastopstvo." Slovenske organizacije tako imenovane krovne niso za to
               do danes od 1996 leta naredile nič, ampak so cel nastopile proti temu. Državni zakon,
               482 iz leta 1999, je predvidel, da dežele, kjer živijo manjšine lahko ustanovijo
               posebne kulturne ustanove, ki bodo skrbeli za nego kulturnih in jezikovnih
               značilnosti. V Trstu je deloval človek, ki ga več ali manj vsi voditelji slovenske
               manjšine sovražijo, ki je uspel, da je desno sredinska večina v deželnem svetu leta
               2000 pred zaščitnim zakonom ustanovila <stage type="mag"/>(nadaljevanje) ustanovo Slovencev Furlanije Julijske Krajine. Zakon
               je napisal, da to se ustanovi in da bo statut te ustanove izdan z odlokom predsednika
               deželnega odbora. Ne vem, koliko se vi razumete na tako imenovano politiko. Moje
               izkušnje pravijo, da v izvoljenih skupščinah je lahko še doseči neke splošne okvire,
               neke bolj specifične predpise, pa boljše, da izda izvršna oblast, kjer opozicija in
               ne vem, če vi poznate, kakšno opozicijo imamo v Italiji, šovinistično, rasistično,
               lahko intervenira in vse pokvari. In naše krovne organizacije so se zakadile proti
               tej ustanovi, nočemo, nočemo, nočemo. In, ko so bile nove volitve v deželni svet in
               je bil izvoljen za predsednika človek, ki ga hvalijo kot velikega prijatelja
               Slovencev, ki pa je izdal, ko je bil še župan v Trstu, tri odredbe, s katerimi je
               prepovedal, da občinski uradi sprejemajo prošnje, vloge v slovenskem jeziku, izgleda,
               da so oni imeli velik vpliv nanj in bi lahko vplivali, da bi on izdal odlok za statut
               te ustanove. In so kmalu po njegovi izvolitvi dosegli, da je levosredinska večina
               leta 2003 z zakonom ukinila to ustanovo. To je ena samomorilska akcija. Potem se ti
               ljudje štejejo za stratega in tukaj ste slišali enega od njih, ki je zahteval, da se
               napravi za 15 let naprej program, kako se bo ravnalo. Je pa minilo že skoraj 15 let,
               kar smo brez tiste ustanove, ki bi nam omogočila, da bi kot javnopravna ustanova
               nastopali in ne kot privatna društva ali združenja. Potem se je zgodilo, da leta 2005
               je slovensko deželno gospodarsko združenje najelo eno specializirano podjetje iz
               notranjosti Italije, da napravi ankete med člani. In rezultat ankete je bil, da
               potrebujemo v kratkem času, v nekaj mesecih, strateški odbor, ki bo lahko sprejemal
               odločitve. Torej tisto, kar bi bila lahko ta javna, ta ustanova, ki jo je predvideval
               zakon javnopravnega značaja. Tisti, ki ste državljani Slovenije in sledite dogajanju,
               veste, da italijanska manjšina ali narodna skupnost v Sloveniji ima na eni strani
               samoupravno skupnost, ki je državni organ, predviden od ustave in Unione Italiana, ki
               je privatno združenje. In Ustava pravi, da samoupravna skupnost ima lahko tudi
               državne kompetence. Teh zasebno združenje ne more imeti. In naše društvo edino, je
               nemudoma izid te raziskave je izšel decembra, mi smo januarja predložili deželnemu
               svetu peticijo, ki predlaga ustanovitev takega zastopstva, take ustanove. In, ker
               imata krovni organizaciji svoj kartel, s katerim onemogočata javno nastopanje manjših
               skupin posameznikov, lahko bi bil tudi največji genij, če ni pod njihovim
               pokroviteljstvom, ne pride do besede. In o tem, o tej naši peticiji se enostavno
               nekaj let sploh ni govorilo. Potem sta se dobila dva deželna svetnika <stage type="mag"/>(nadaljevanje) Kocijančič in Gabrovec, ki
               sta rekla, da naša peticija bi lahko bila dobro izhodišče za zasnovati tako ustanovo.
               In kaj se zgodi? Spet molk, nasprotovanje in še te dni pravijo, takrat bo to težko
               napraviti, naj ostaneta še naprej predstavnika dve krovni organizaciji, ki sabotirata
               demokracijo v slovenski manjšini. To je, kar je pri nas. Po mojem ta izraz, ta
               pobožna želja Državnega zbora iz leta 1996 je pravijo Italijani, dober namen, s
               katerimi je tlakovana pot v pekel. In Slovenija ni nikoli intervenirala, jasno, če ne
               bo vtikala v notranje zadeve v sosednji državi. Ne vem. Mislim, da velja eno /
               nerazumljivo/ in enemu, ki vse zapravi, kar mu daš, ne daš več enega centa, mislim,
               če si pameten. In po drugi strani, ko gre za uveljavljanje za uspešnost Slovenije,
               moram reči, da tukaj je tragedija še hujša. Nekdo je danes rekel tukaj, da se mora
               zavedati, da je suverena država. Suverena država, kaj mora delati? Se mora ravnati po
               ustanovni listini Združenih narodov in kaj piše tam, mi narodi Združenih narodov, ki
               smo odločeni, da znova potrdimo vero v temeljne človekove pravice, v dostojanstvo,
               vrednost človeške osebnosti, v enakopravnost moških in žensk kot tudi enakopravnost
               narodov velikih in malih. Da ustvarjamo pogoje, v katerih bosta lahko veljali
               pravičnost in spoštovanje obveznosti, ki izhajajo iz pogodb in drugih virov
               mednarodnega prava.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp34">

               <speaker>PREDSEDNIK IVAN HRŠAK:</speaker>

               <p>Gospod Pahor, rad bi vas seznanil, da se čas izteka, da bi zaključili svoj
               prispevek.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp35">

               <speaker>SAMO PAHOR:</speaker>

               <p>Slovenija je naslednica Jugoslavije pri osimski pogodbi. Zaščitni zakon za slovensko
               manjšino gladko krši to in še druge mednarodne konvencije in podobno. In vse te
               konvencije mednarodne imajo predpisan postopek, kako nastopiš proti državi, ki krši
               te konvencije in Slovenija se ne gane. Hvala lepa. / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp36">

               <speaker>PREDSEDNIK IVAN HRŠAK:</speaker>

               <p>Hvala lepa za prispevek gospodu Samu Pahorju. Preko video prispevka pa se nam bo
               predstavil predsednik slovenskega društva v Luksemburgu gospod Emil Kos. Naslov
               prispevka se glasi "Sloluks za uspešno Slovenijo". Prosim za prispevek. Prosim za
               trenutek, da še uredimo tonsko povezavo.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp37">

               <speaker>EMIL KOS:</speaker>

               <p>Spoštovane dame, cenjeni gospodje, prav lep pozdrav. Moje ime je Emil Kos in sem
               predsednik slovenskega društva v Luksemburgu.</p>
               <p>Vesel sem, da se vam lahko preko videoposnetka oglasim tudi iz Luksemburga.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp38">

               <speaker>GOSPA ________:</speaker>

               <p>Zakaj ste se odločili ustanoviti slovensko društvo v Luksemburgu?</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp39">

               <speaker>EMIL KOS:</speaker>

               <p>Po statističnih podatkih živi v Luksemburgu okoli 450 Slovencev, kar nekaj jih živi
               tudi v sosednjih državah in dnevno potujejo na delo v Luksemburg. Težnja po združitvi
               Slovencev, ki živimo v širši regiji je prisotna že dlje časa. V teku pa je tudi
               veliko aktivnost. Začutili smo potrebo, da ustanovimo društvo, ki bo končno povezalo
               te projekte med seboj in ustvarilo prostor, kjer se bodo lahko razvile tudi nove
               iniciative. Slovenci v Luksemburgu in okolici se želimo povezati. Zato smo 18. junija
               letos ustanovili slovensko društvo v Luksemburgu, ki je nam, tukaj živečim Slovencem,
               ponudilo okvir a naše dejavnosti in druženje.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp40">

               <speaker>GOSPA ________:</speaker>

               <p>Kako lahko društvo koristi Sloveniji in Slovencem?</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp41">

               <speaker>EMIL KOS:</speaker>

               <p>Tako Slovenija kot Luksemburg sta med manjšimi državami v Evropi. Luksemburg je po
               velikosti in številu prebivalcev velik za približno četrtino Slovenijo. Svoji
               majhnosti navkljub pa <stage type="mag"/> (nadaljevanje)
               v Luksemburgu vseeno že vsa ta leta uspeva zasedati najvišje mesto na svetu po višini
               bruto domačega proizvoda na prebivalca, ker ima približno 5-krat višji BDP na
               prebivalca kot Slovenija. Verjetno ni potrebno omenjati, da je Luksemburg posledično
               tudi država z najvišjo kupno močjo. Zaradi glavnih panog in višine kupne moči pa je
               zelo močan, a preslabo izkoriščen potencialni trg za slovensko gospodarstvo. Tu
               živeči Slovenci precej dobro poznamo zakonitosti luksemburškega trga, vemo v katero
               smer se država razvija in vemo v kaj se vlaga, vemo kakšne partnerje potrebujejo
               luksemburška podjetja in vemo kje in kako zapravljajo svoj denar Luksemburžani. Kar
               nekaj tu živečih Slovencev nas dela v samostojnih svetovalnih vodah, številni pa
               lahko z domačini spregovorimo celo v njihovi materinščini, torej v luksemburščini.
               Predvsem pa se mi zdi ključno, da smo vedno dovolj blizu, da lahko hitro in
               učinkovito odgovorimo na vsa vprašanja, ki se navezujejo na luksemburški trg in
               gospodarstvo v Luksemburgu. Ko govorimo o kakovosti slovenskih proizvodov in
               storitev, lahko mirno rečem, da ima Slovenija zelo visoke standarde. Mnoga podjetja
               in posamezniki, ki so se z njimi že seznanili so tudi postali redne stranke, čeravno
               te dobre prakse glede na velikost in finančno moč trga predstavljajo zelo majhen
               delež, pa so dober pokazatelj, da imata Slovenija in slovensko gospodarstvo močan
               potencial, da postaneta enakovreden sogovornik in strateški partner v Luksemburgu.
               Zelo pomembna je tudi informacija, da s 1. julijem Luksemburg prevzema predsedovanje
               Evropski uniji. Luksemburška vlada je že jasno nakazala kaj bodo prioritete tega
               predsedovanja in v katere panoge bo največ vlagala. Ob tej priložnosti bo Luksemburg
               nedvomno pritegnil veliko pozornosti, ob enem pa odprl marsikatera vrata. Luksemburg
               v programu svojega predsedovanja, kot enega od treh ključnih pristopov navaja prav
               podporo podjetništvu, celoten program pa opira na sedem stebrov. Tu vidim priložnost
               za slovensko gospodarstvo, ki lahko v luksemburških podjetjih najde svoje poslovne
               partnerje. Slovensko društvo v Luksemburgu, ki predstavlja združeno slovensko
               skupnost v širši regiji, je ob enem lahko tudi vstopna točka za vse, ki jih zanima
               življenje in poslovanje v Luksemburgu. Je neke vrste telo, ki je dovolj integrirano v
               luksemburški sistem, da prepoznava priložnosti in odpira vrata. Delujemo lahko tudi
               kot posrednik, ko gre za sklepanje prvih poslovnih stikov, zato sem prepričan, da bo
               naše društvo postalo pomemben vezni člen med Luksemburgom in Slovenijo.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp42">

               <speaker>GOSPA__________:</speaker>

               <p>Kaj si želite za Slovensko skupnost v Luksemburgu za naprej?</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp43">

               <speaker>EMIL KOS:</speaker>

               <p>Društvo smo ustanovili predvsem za Slovence, ki živijo v tem delu Evrope in konec
               koncev tudi za vse, ki si želijo povezave s tem prostorom. Namen društva je Slovencem
               v Luksemburgu in okolici ponuditi okvir in podporo pri njihovih aktivnosti, ter
               postati stična točka, ne le med tu živečimi Slovenci, pač pa tudi vez z matično
               državo. Želimo si, da bi skupnost v Luksemburgu polno izkoristila prednosti, ki jih
               naše društvo ponuja.</p>
               <p>Spoštovani, vljudno vabljeni, da naše aktivnosti spremljate preko naše spletne strani
               slolux.eu, preko katere se nam lahko tudi oglasite z vprašanji ali predlogi. V
               pričakovanju našega srečanja v živo, na dogodku, ki bo prihodnje leto, pa vas prav
               lepo pozdravljam.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp44">

               <speaker>PREDSEDNIK IVAN HRŠAK:</speaker>

               <p>Ob tej priložnosti bi izrazil željo mag. Iztoku Petku, da prenese gospodu Kosu v
               Luksemburg pozdrave.</p>
               <p>Hvala lepa.</p>
               <p>Zdaj imamo še malo časa pred glavnim odmorom in bi glede na prijavo k razpravi
               povabil, da predstavi svoj prispevek gospod Bizjak Janez, naslov njegovega prispevka
               pa je Slovenke in Slovenci v tujini.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp45">

               <speaker>JANEZ BIZJAK:</speaker>

               <p>Lep pozdrav v Državnem zboru, lep pozdrav vam predsednik in vsem, ki ste prisotni tu
               v naši družbi.</p>
               <p>Torej, prihajam iz Švice. Tema današnjega srečanja naj bi bila Slovenke in Slovenci v
               tujini za <stage type="mag"/> (nadaljevanje) ohranjanje
               in uspešno nadaljevanje te naše izseljeniške tradicije. V dobah poznamo priseljevanje
               narodov, ki so kot družbeni fenomen v človeški zgodovini. Preseljevanje narodov ima
               več potencialnih vzrokov, ekonomski, politični in še bi lahko našteval, vendar od
               vseh je cilj predvsem en, zagotoviti si ekonomsko prihodnost našega oziroma svojega
               življenja. Izseljeništvo je torej en socialnih pojavov v človeški zgodovini. Torej,
               migranti kateri se zaradi takšnih ali podobnih emigracijskih tokov izselijo iz
               domovine in zapuščajo svojo rodno grudo, so velik udar za gospodarstvo in delovno
               obremenitev dotične države. Torej, Slovenija je pred 25 leti začela jasne cilje svoje
               prihodnosti. Nekaj let so ta dejstva kontinuirano, lahko bi rekel, uresničevali.
               Potem pa se je začelo tu naše blagostanje počasi tu in tam popuščati. Aha, tu in tam
               popuščati, tu zdaj in tu tam končno vsepovprek. Ne moremo to zdaj kazati na nas
               zdomce, ki so v veliki zagnanosti promovirali našo mlado Slovenijo, ki je bila
               evropsko in svetovno priznana. Velik del našega truda, časa in še kaj bi lahko dali v
               pobudo, vendar doma so se stvari stekale v napačno smer. Toda, koga lahko pokličemo
               na odgovornost. S prstom lahko pokažemo na našo Vlado, katera se v večji meri ukvarja
               sama s seboj in s 15 ali večletno preteklostjo. Tako v tej smeri nimamo nobene svetle
               prihodnosti. Luč na koncu tunela – je ni. Toda mi, ki smo v tujini, nam ni bilo
               lahko. Začetki so bili težavni, vendar vztrajnost, požrtvovalnost in delovne roke,
               vse to nas je vodilo iz uspeha v uspeh. Slovenska društva so se začela ustvarjati iz
               nič, vendar od samozavesti za naše rodove in lepšo prihodnost. Društva, takšna ali
               drugačna, večja ali manjša, vsa so se ustanavljala z lastnimi viri, brez kakršnihkoli
               dotacij. Cilj vseh teh pa je bil ostati, stati in obstati, to je geslo vseh
               slovenskih društev širom našega sveta. Samo poglejte iz katerih oddaljenih krajev
               prihajamo slovenski zdomci, kakor nas vi tudi tu imenujete. Vse to je povezano s
               finančnimi zalogaji, vendar nam ni žal, druženje je naša prioriteta, gledamo v
               prihodnost in da bi vera, zdrav razum nas ohranila še mnogo let, to je želja nas
               mnogih, saj bi radi na večer svojega življenja se vrnili v domovino, v domačo grudo.
               Seveda, če smo še sploh poželjni.</p>
               <p>Hvala lepa.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp46">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek.</p>
               <p>S tem zaključujem prvi del razprave in vas vabim, da se nam pridružite ponovno točno
               ob 15.30 uri. V času odmora je v restavraciji Državnega zbora za vas organizirano
               kosilo. Ker je kapaciteta restavracije le za okrog 100 oseb, v dvorani pa nas je
               verjetno več, vas vljudno prosim za razumevanje in malo potrpežljivosti.</p>
               <p>Torej vljudno vabljeni in srečanje nadaljujemo točno ob 15.30 uri.</p>
               <p>(Srečanje je bilo prekinjeno ob 13.54 in se je nadaljevalo ob 15.34.)<stage type="mag"/>
               </p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp47">

               <speaker>PREDSEDNIK IVAN HRŠAK:</speaker>

               <p>Ponovno pozdravljeni na drugem delu razprave na XV. Vseslovenskem srečanju. Lep
               pozdrav našemu ministru, ki se je vrnil z Vlade Republike Slovenije. Tudi v tem delu
               bodo priložnost dobili najprej v programu najavljeni govorci, nato pa tisti, ki se
               boste prijavili preko prijavnic.</p>
               <p>Najprej vabim k besedi dr. Bredo Čebulj Sajko, etnologinjo in soustanoviteljico
               historičnega arhiva za Slovence v Avstraliji, ki bo predstavila prispevek z naslovom
               "Predstavitev osnutka centra za slovenske izseljence, potomce in povratnike". Lepo
               prosim iz klopi.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp48">

               <speaker>DR. BREDA ČEBULJ SAJKO:</speaker>

               <p>Se opravičujem, sem manjkala popoldne.<stage type="mag"/>(nadaljevanje) Spoštovani gospod minister, gospod predsednik.
               Spoštovani poslanci, dragi domači.</p>
               <p>Vsem prav lep pozdrav tudi v mojem imenu. Torej, kot je že bilo napovedano, sem
               etnologinja in raziskovalca načina življenja avstralskih Slovencev, že tja od leta
               1981 dalje se ukvarjam s to tematiko. Pri svojih spoznanjih, ki temeljijo na
               terenskem delu med Slovenci v Avstraliji in povratniki, me vodi praksa in ne teorija.
               Do leta 2008, ko sem zapustila Inštitut za slovensko izseljenstvo znanstveno
               raziskovalne centra SAZU je to bilo moje primarno delovno področje. Od tedaj dalje pa
               se s to tematiko srečujem projektno in ljubiteljsko. Kot veste sami, ko se človek
               okuži z občutkom domotožja in z izseljenskim življenjem, ko enkrat dlje časa biva v
               tujini to postane potem nekakšen tvoj vsakdan. Tako da me še danes veže s Slovenci v
               Avstraliji strokovno delo in predvsem prijateljstvo ter historični arhiv za Slovence
               v Avstraliji, znan pod kratico HASA, ki sem ga leta 2004 pomagala ustanoviti v
               Sydneyju. Ideja o ustanovitvi centra za slovenske izseljence, njihove potomce in
               povratnike, tli v meni že več let in jo danes prvič predstavljam javnosti, pravzaprav
               vam, katerim je v prvi vrsti namenjena. Predstavitev centra je predvsem osnutek z
               dobrim namenom, da bi si Slovenci izven naših meja v Sloveniji ustvarili svoje lastno
               gnezdo, v času, ko obiščejo domovino ali se vanjo vrnejo za stalno. Ideja centra za
               slovenske izseljence, njihove potomce in povratnike zagotovo ni nova in zavedam se,
               da na tem področju ne orjem ledine, pa se v zgodovino njenega pojavljanja še nisem
               spuščala. Morda bo izzvenelo nekoliko utopično, a kljub temu ponuja možnost za
               razmislek o tem, na kakšen način bi Slovenci po svetu, njihovi potomci in povratniki
               postali mnogo bolj ozaveščeni del našega vsakdana, kot to kaže trenutna situacija.
               Vesela bom seveda kakršnihkoli odzivov. Če bodo pozitivni, bom z delom nadaljevala in
               skušala vanj vključiti vse zainteresirane doma in v tujini, v nasprotnem primeru pa
               bo center počakal na boljše čase. Torej odločitev predstaviti osnutek centra ni torej
               stvar trenutka, temveč premišljenega dolgoletnega dela na področju raziskovanja
               slovenskega izseljenstva in povratništva ter dolgoletnih osebnih izkušenj s
               terenskega dela v tujini in doma. Osnutek je v prvi vrsti izhodišče za nadaljnjo
               diskusijo. Opažanja, da se izseljenci in potomci, pa tudi povratniki zavedate občutka
               dvodomstva, včasih pa tudi brezdomstva, tako na obiskih domovine, kot ob morebitnih
               stalnih vrnitvah vanjo zagotovo ne morejo ostati brez rešitve. Dejstvo je, da država
               Slovenija vsako leto, ne le v času svoje samostojnosti, temveč že tudi pred tem se je
               od leta 1956 dalje priredi različne dogodke, na katerih imate možnost pokazati
               Slovencem doma svojo izseljensko, pa tudi povratniško kulturo. Ko ta srečanja minejo,
               žal mine tudi zavest med nami, doma živečimi, da del našega naroda živi razkropljen
               po vsej zemeljski obli. Glede na to, da ste se sami na osnovi svoje potrebe po
               izražanju etnične pripadnosti v tujem svetu, v njem večinoma dobro organizirali,
               postajate za nas, svet zase, bolj ali manj poletni obiskovalci, o katerih na srečo
               čedalje bolj izgubljamo stereotipne predstave postfolklorizirani tradiciji. Kot je
               vsem tukaj dobro znano so vam namenjene tudi nekatere državne institucije, ki jih
               sedaj ne bom naštevala posebej. Vaš identiteto raziskujejo tudi raziskovalci, kot sem
               že omenila inštitut za slovensko izseljenstvo in migracije na primer. In do lanskega
               letaje v okviru slovenskega etnografskega muzeja obstajal tudi kostudiat, ki se je
               poleg manjšinski, begunski, zamejski tematiki posvečal tudi izseljenski.</p>
               <p>Ravno boleče dejstvo, da kostudiat ne deluje več, je bilo odločilnega pomena pri
               mojem snovanju in zorenju ideje o ustanovitvi centra, kajti Slovenija je že postala
               dežela množičnih odhajanj mladih generacij. V tujini se sočasno s tem pojavom in ob
               njem rojevajo nove generacije potomcev slovenskih izseljencev, starejše generacije pa
               so svojo pionirsko pot vključevanja v migrantsko okolje, tako rekoč zaključile in v
               njem pustile pomembne dokaze o bivanju <stage type="mag"/> (nadaljevanje) Slovencev izven matice. Zelo uspešen primer tega je
               prav že omenjeni historični arhiv za Slovence v Avstraliji, ki je bil ustanovljen na
               pravem mestu ob pravem času s pravimi ljudmi in zavedanju minljivosti slovenstva na
               petem kontinentu. Ko smo ga ustanavljali smo začeli iz nič, danes deluje pod vodstvom
               strokovno usposobljenega kadra v prostorih,ki so vzor arhivskim standardom. Torej, se
               da če so volja, želja in potreba, kot bi se reklo. Nad njim je, kot sem dobila
               sporočilo iz Avstralije bil navdušen tudi minister gospod Žmavc na nedavnem obisku.
               Namreč, spoznanje, ki me je vodilo pri ustanavljanju HASE je bilo naslednje,
               slovenska skupnost se mora bolj ali manj sama znajti v tujini, če želi obstati. Pomoč
               matične Slovenije pri ohranjanju neprecenljivega gradiva, zbranega v HASI, ki je že
               danes izrednega zgodovinskega pomena je bila in je še vedno bolj moralna, kot pa
               finančna. V podobni situaciji smo danes, ko starejše generacije izumirajo, mlajše pa
               bijejo boj s svojo etnično razdvojenostjo, a temu doma ne prisluhnemo dovolj uspešno,
               kljub temu, da so in še obstajajo določena hotenja po ustanovitvi osrednje
               institucije v Sloveniji za Slovence izven meja, smo pri udejanjanju le-te ostali, kot
               je to v naši nacionalni navadi razdrobljeni ter preveč odvisni od lastnih pogledov
               nanjo. Premalo smo pri tem pripravljeni upoštevati hotenja, želje in potrebe vseh
               tistih, ki živite izven naših meja. Zato ideja o ustanovitvi centra odraža ravno to –
               dati možnost rojakom različnih generacij, da sami kontinuirano delujejo v ustanovi,
               ki bo odražala njihovo dejavnost na vseh področjih izseljenskega življenja ter
               življenja povratnikov, ki bo ne nazadnje omogočala njihovo vključevanje v matično
               domovino na vseh civilizacijskih nivojih teh hkrati dala možnost matičnemu narodu, da
               spozna njihovo, torej vaše življenje tako rekoč s prve roke. Ideja centra ponuja
               torej možnost stalne prisotnosti slovenske izseljenske in povratniške kulture v
               Sloveniji, tako v fizičnem in še bolj v duhovnem smislu. Ponuja možnost stalnega
               prepoznavanja te kulture, kot dela kulture matičnega naroda v najširšem smislu.</p>
               <p>Če naštejem samo nekaj najbolj evidentnih dejavnosti, ki sem jih nekako, katerim sem
               dala prednost pri tej ideji. Torej, ideja sloni na naslednjih vsebinskih
               predpostavkah delovanja centra. Prvič, center naj bi bil povezovalno središče vseh
               izseljenskih in povratniških organizacij, tako rekoč stičišče in pretok informacij v
               smislu delovanja informacijske točke in komunikativno oblikovane spletne strani z
               ustreznimi povezavami z vsemi slovenskimi središči po svetu. Drugič, zelo pomembna bi
               bila prireditvena dejavnost, torej letnih osrednjih izseljenskih, povratniških
               dogodkov, festivalov, na primer tudi festivala izseljenske kulinarike, če želite.
               Potem, kulturna dejavnost, kot vemo je to ena izmed najbolj razvejanih dejavnosti v
               izseljenstvu, pri tem moram omeniti, da smo ena redkih držav, ki še nimamo stalne
               muzejske postavitve o izseljevanju iz Slovenije in o priseljevanju Slovencev v tuje
               države. Torej, prav gotovo bi v tej kulturni dejavnosti morala biti zajeta tudi
               muzejska dejavnost, ki bi ne nazadnje imela svoje posledice tudi pri šolanju
               šoloobveznih otrocih, pri ozaveščanju o koreninah naših izseljenskih tokov. Seveda,
               med kulturo sodijo tudi galerijske razstave, abonmaji na primer izseljenskih pevskih
               skupin, dramskih skupin, literatov, filmov, folklornih skupin, tudi kolonije
               izseljenskih umetnikov, ki smo jih v preteklosti že poznali. Prav tako je pomembna
               dejavnost raziskovalna dejavnost, in zelo sem vesela tega podpisa pogodbe, ki ga je
               omenil minister Žmavc v Melbournu, ki omogoča izmenjave raziskovalcev, ki bi ne
               nazadnje lahko živeli in bivali v takšnem centru. Izobraževalna dejavnost je
               pravzaprav tudi ena izmed teh najbolj eminentnih dejavnosti centra, saj bi Slovenci
               doma lahko spoznali na kakšen način so se določeni naši pojavi, naše značilnosti,
               tradicije spremenile pod vplivom tujega okolja v tujini, izobraževalna dejavnost bi
               na ta način nekako približala dejansko stanje kulture naših izseljencev v tujini in
               razblinila stereotipe. Prav tako je zelo pomembna dokumentacijska dejavnost, ki bi se
               odvijala predvsem na <stage type="mag"/> (nadaljevanje)
               spletu, kjer bi lahko nastajali različni registri premične in nepremične dediščine,
               dokumentov, življenjskih zgodb. Ena izmed dejavnosti bi bila tudi kongresna
               dejavnost, organizacija strokovnih srečanj, simpozijev, posvetov,
               športno-rekreacijska dejavnost, ki bi nudila poleg rekreacije tudi družabnost,
               servisna dejavnost, kot so rodoslovje, svetovanje, turizem, gostinska dejavnost, s
               poudarkom na prehrani iz različnih izseljenskih okolij, hotelirska dejavnost z
               oddajanjem sob, apartmajev, predvsem izseljencem, izven sezone tudi ostalim gostom in
               seveda našla bi se še kakšna, če bi se center seveda razvijal. Pri vseh dejavnosti je
               pomembno navesti, da bi v njihovem izvajanju lahko sodelovali med seboj tudi doma
               živeči Slovenci in na ta način bi se snovala povezovalna vloga centra, tudi
               medgeneracijska. Financiranje je zagotovo najbolj občutljivo področje takšnega
               delovanja centra. Glede na izredno omejene možnosti financiranja matične Slovenije
               takšnega projekta je dobro razmišljati o možnostih, ki bi centru omogočila čim bolj
               suveren status. Zamislila sem si ustanovitev sklada izseljencev za sofinanciranje
               dejavnosti, potem financiranje bi lahko pritekalo s pomočjo tujih projektov,
               bilateralnih projektov med državami, med imigrantskimi državami in nami, na področju
               kulture, znanosti, izvajali bi se lahko zasebni projekti. Evropskih projektov je kar
               nekaj, ki bi sodili v to območje, na primer za obnovo kulturne dediščine, projekti za
               razvoj multikulture, projekti za kulturne dejavnosti, za migracije, za regionalni
               razvoj in podobno. Potem za posamezne dejavnosti bi v interesu z diplomatskimi
               predstavništvi našli povezavo tudi z njimi, prav tako z gospodarskimi družbami,
               zasebnim kapitalom in tako naprej. Nekaj priliva bi prišlo tudi iz vstopnin in
               kotizacij. Servisne dejavnosti bi morale imeti svoj cenik uslug, na primer za
               rodoslovje, za pravne nasvete, za posredništva, zaslužek bi prihajal tudi od prometa
               gostinske dejavnosti, torej najemnine, restavracije, hotelirske dejavnosti, oddaja
               prostorov, apartmajev, turistične dejavnosti in po letnih zmožnostih državnega
               proračuna bi bilo pričakovati tudi nekaj denarja s strani ustreznih ministrstev
               Republike Slovenije. Takšen center bi, glede na določene dejavnosti deloval v skladu
               s pravili javnega zavoda, ki veljajo pri nas, za tiste dejavnosti, ki bi bile
               financirane s strani Republike Slovenije, potem bi deloval po pravilu nevladne
               organizacije, torej društva, ki bi se lahko prijavljajo na projektne razpise in pa
               delniške družbe za dejavnosti, ki bi bile financirane s strani zasebnih vlagateljev.
               Glede na to bi bilo treba ustanoviti skupščino centra, društvo za projektno delo,
               sklad kot delniško družbo in svet, kot vrhovni organ celotnega centra. Torej, jaz
               imam tukaj razdelano kaj bi vsak, po mojih zamislih, počel, vendar ne bom zdaj s tem
               obremenjevala vseh vas, ker sem tudi verjetno nekoliko časovno omejena.</p>
               <p>Omenila bi še operativno kadrovsko sestavo takšnega centra, seveda bi bila v začetku
               zelo skopa, potreboval bi vodjo, ki bi bil vezan na mandat, ravno zaradi tega, da
               delo ne bi postalo monotono in utečeno. Potrebovalo bi koordinatorja, osebo, ki ima
               izkušnje s komuniciranjem s slovenskim izseljenstvom in potrebovalo bi
               računalničarja. Logično pa je, da bi se to število kadar širilo glede na potrebe in
               sam razvoj centra ter glede na finančno sposobnost. Prav tako je tudi logično, da v
               začetni fazi delovanja centra vse predvidene dejavnosti ne bi zaživele hkrati ali v
               enaki intenziteti, temveč postopoma, pri čemer je pomembna dolgoročna vizija
               centra.</p>
               <p>Še nekaj besed o lokaciji centra…</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp49">

               <speaker>PREDSEDNIK IVAN HRŠAK:</speaker>

               <p>Bi prosil, če bi lahko počasi zaključili, ker smo omejeni s časom, da lahko potem
               tudi drugi razpravljavci še potem… Lepo prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp50">

               <speaker>DR. BREDA ČEBULJ SAJKO:</speaker>

               <p>Lahko samo še štiri stavke.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp51">

               <speaker>PREDSEDNIK IVAN HRŠAK:</speaker>

               <p>Lahko, prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp52">

               <speaker>DR. BREDA ČEBULJ SAJKO:</speaker>

               <p>Torej, lokacija centra je zamišljena Bled, preverjeno že. Nekaj lokacij je na
               razpolago, obstaja tudi interes župana Bleda, in bom tukaj zaključila v zvezi s tem,
               mislim pa, da je pomen tega centra, ustanovitev takšnega centra v tem, da gremo v
               korak z drugimi državami. Poznamo primer uspešnega centra Deutsche Auswandererhaus
               Bremerhavnu na primer ali pa v Stavangerju Norveški imigracijski center, izredno
               dobro delujeta v takšnem smislu, kot sem tudi sama prikazala. Poleg tega, pa kot sem
               že <stage type="mag"/>(nadaljevanje) omenila, bi ta
               center res ponujal neko vsakdanje soočanje nas doma živečih Slovencev s Slovenci v
               tujini. Hvala lepa. / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp53">

               <speaker>PREDSEDNIK IVAN HRŠAK:</speaker>

               <p>Najlepša hvala za vaš prispevek. Nadaljujemo s prispevkom "Vloga lektorjev
               slovenščine na tujih univerzah pri kulturni promociji Republike Slovenije, ki bo
               predstavila dr. Mojca Nidorfer Šiškovič. Pri tem bi opozoril, da se držimo 10 minut,
               da bodo lahko vsi razpravljavci in potem tudi kateri se bodo še potem preko
               prijavnice lahko prijavili. Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp54">

               <speaker>DR. MOJCA NIDORFER ŠIŠKOVIČ:</speaker>

               <p>Hvala lepa. Prihaja iz Centra za slovenščino kot drugi in tuji jezik. Predstavitev je
               tudi na ekranih, tako da se bo dalo kaj videti sproti.</p>
               <p>Center za slovenščino kot drugi in tuji jezik deluje pri oddelku za slovenistiko na
               filozofski fakulteti Univerze v Ljubljani. Mi smo tisti, ki smo vpeti v veliko
               dejavnosti Slovencev v zamejstvu in po svetu in seveda tudi tujcev v Sloveniji. Danes
               se bom osredotočila na program slovenščina na tujih univerzah. Za začetek pa nekaj
               številk o tem, kako razvejana je naša dejavnost. Približno 3500 učečih se slovenščino
               je vsako leto v Republiki Sloveniji in pa tujini. Potem imamo približno 1500
               udeležencev izpitov vsako leto, tako da od leta 2000 se jih je nabralo že kar 20
               tisoč. Potem imamo več kot 100 učiteljev slovenščine kot neprvega jezika, ravno ta
               dva dneva včeraj in danes poteka izobraževanje zanje na Filozofski fakulteti in pa na
               57-ih univerzah po svetu študira ali se slovenščino uči približno 2700 študentov,
               vsako leto.</p>
               <p>Na Centru za slovenščino nas je sicer zaposlenih 11 strokovnih sodelavcev, 31 pa je
               učiteljev, ki poučujejo slovenščino na univerzah po svetu. Sicer imamo 8 različnih
               programov na centru. Izdajamo učbenike, različne zbornike, znanstvene konference
               prirejamo, kot sem že omenila imamo izpite in naš najmlajši program je tudi
               slovenščina za otroke in mladostnike v okviru katerega se pripravljajo gradiva za
               poučevanje tudi te populacije. In smo dobitniki, da se malo pohvalimo šestih
               evropskih jezikovnih priznanj za delovanje na področju tujih jezikov. Torej,
               slovenščina je prisotna več kot na 57-ih univerzah, ker sem prepričana, da deluje še
               na marsikateri univerzi, ki ni v našem programu pa morda še nismo vzpostavili stikov
               ali na kakšen drug način. Večina jih je seveda v Evropi, izven Evrope pa še v Aziji,
               Pekingu in Tokiu, v severni Ameriki, v Clevelandu, Seattlu in Lorenzu in pa v južni
               Ameriki v Buenos Airesu in Laplati. Diplomski študij slovenščine poteka na 24-ih
               evropskih univerzah. Lahko omenim še to, da v letošnjem letu bomo razširili našo
               mrežo z novim oziroma obnovljenim lektoratom v Sarajevu, tako da bomo nekako tudi
               kulturno okrepili stike s tem delom sveta. Nekako 2004, smo v okviru mreže lektoratov
               z učitelji, ki poučujejo slovenščino na tujih univerzah, začeli s skupnimi projekti.
               Naš prvi projekt je bil, da smo prevajali izbor literarnih besedil v tuje jezike in
               nastala je knjiga, prva rdeča na levi strani Prevajanje slovenskih literarnih
               besedil, prevedena so bila v 18 tujih jezikov, izšla so v 19-ih, skupaj s
               slovenščino.</p>
               <p>Potem smo leta 2005 pripravili prve svetovne dneve slovenskega filma, bili so
               organizirani ob stoletnici slovenskega filma, tako da smo prikazali igrane slovenske
               filme in priredili prve dogodke, hkrati v enem tednu po vseh univerzah na celem
               svetu. To je bilo od 21. do 24. novembra in prav to, da potekajo ti dogodki po celem
               svetu hkrati je največji dosežek oziroma tudi najbolj odmevno.<stage type="mag"/>(nadaljevanje) Potem v letu 2006 smo nadaljevali z novim
               projektom, kjer pa smo predstavili slovensko literaturo, izdali smo Almanah z 38-imi
               slovenskimi avtorji, predstavljenimi v slovenščini in angleščini, na vseh univerzah
               po svetu pa so prevajali njihova besedila, nekako smo jih razdelili in potem so v
               istem tednu vsi odpotovali na tuje univerze in se predstavili tuji javnosti. V času
               tega projekta je nekako dogodke obiskalo več kot, skoraj 5 tisoč ljudi. Potem smo v
               letu 2008 priredili nov projekt, to so bili svetovni dnevi slovenske literature na
               filmu, se pravi predstavili tuji javnosti filme, ki so bili posneti po literarnih
               predlogah kakovostnih slovenskih literarnih delih. Tudi ob tem projektu so seveda
               bili organizirani na tujih univerzah filmski večeri, ogromno dogodkov, približno 150
               do 200 jih je potekalo v istem tednu po celem svetu. Potem smo se lotili novega
               projekta. To je bila antologija sodobne slovenske literature. Zbrali smo besedila in
               sicer moram povedati, da v sodelovanju s profesorji iz oddelka za slovenistiko na
               Filozofski fakulteti in smo zbrali kakovostna literarna dela 66-ih slovenskih
               avtorjev in jih potem predstavili v eni knjigi. To je knjiga, ki se še danes bere, se
               pravi ti projekti so nekako, imajo, so dobra naložba tudi v prihodnost, ker se potem
               tudi filmi še vrtijo, dogodki organizirajo in seveda je treba poudariti, da na
               nekaterih univerzah recimo v Beogradu so prevedli praktično celo antologijo v tuji
               jezik.</p>
               <p>Potem naslednji naš projekt so bili dokumentarni filmi. Skupaj z RTV Slovenija smo ta
               projekt pripravili in še z drugimi produkcijskimi hišami in slovenskim filmskim
               centrom in smo tuji javnosti predstavili, ne samo tuji javnosti, ampak tudi Slovencem
               živečim v zamejstvu in po svetu 9 slovenskih dokumentarnih filmov. Moram reči, da
               imamo v Sloveniji čudovito produkcijo dokumentarnih filmov, ki pa ne predstavlja po
               svetu na nek sistematičen način, mi smo jih prevajali v tuje jezike na vseh
               lektoratih, tako da so filmi prevedeni od, v različno število jezikov od 7 pa do 20
               jezikov. In sicer to so bili Aleksandrinke, 20. stoletje Jurija Gustinčiča, Fabijani,
               Plečnik, Ivana Kobilica, portret slikarke Mila, Naša mila, se pravi o igralki in
               pesnici, Presihajoče jezero, Zadnji čoln o cerkniškem jezeru, spomini med koši o naši
               košarki in Ivu Daneu, Toporišič, Samotni hodež(?) skozi neprijazni čas in pa v letu
               hip hopa, kjer smo predstavili sodobno slovensko glasbo skozi rap.</p>
               <p>Moram reči, ko so se študenti po svetu spopadali s temi različnimi svetovi
               prevajanja, z različnimi besednimi, bom rekla, prispevki in prevajanjem nasploh v
               dialoške liste je bil to kar trd oreh zanje in na koncu je nastalo 99 prevodov teh
               filmov. Na filmskih večerih, ko so bili povabljeni tudi različni strokovnjaki s
               področja filma, naravoslovja, arhitekture in tako naprej na gostovanja, pa se je
               seveda vzpostavil medkulturni dialog in različno povezovanje med različnimi
               področji.</p>
               <p>Naslednji projekt je bil Žepna slovenščina, to pa je knjižnica namenjena prvemu
               srečanju s slovenščino, ki smo jo prevedli na lektoratih v 22 jezikov in lani
               decembra imeli svetovne dneve slovenskega jezika. Ker je napisana na humoren način,
               predstavlja različno besedišče, je v bistvu bila zelo dobrodošla na lektoratih, pa
               tudi širše, saj zdaj lahko ponudimo slovenščino v žepni obliki marsikomu, ki je prej
               sicer ni mogel razumeti oziroma jo slišati recimo, kako zveni v prevodu v svojem
               jeziku. Sedaj pa lahko to ponudimo kar v 22-ih tujih jezikih.<stage type="mag"/>(nadaljevanje) V decembru so potekali seveda lateralni,
               jezikoslovni različni večeri na to temo. Tudi študenti, ki se učijo in študirajo
               slovenščino na tujih univerzah so se znašli v vlogi učiteljev, ker so na stojnicah
               pripravili jezikovne tečaje za tuje obiskovalce. Moram povedati, da vsi ti projekti
               potekajo nekako v sodelovanju z mnogimi drugimi institucijami. V okviru mreže
               lektoratov se vedno povežemo s tistimi, ki so najbolj uveljavljeni in najbolj
               strokovni na določenem področju. Tukaj gre večja zahvala Ministrstvu za
               izobraževanje, znanost in šport, ker financira dejavnost lektoratov in seveda tudi
               delo učiteljev po svetu. Potem je tukaj Ministrstvo za zunanje zadeve, ki s svojim
               delovanjem, podporo na veleposlaništvih sodeluje pri vseh naših dogodkih, ki jih
               organiziramo in pri vseh naših projektih. Potem je tudi Urad RS za Slovence v
               zamejstvu in po svetu, tako da pozdravljam gospoda ministra posebej, ki tudi zelo
               sodeluje in obvešča svoje člane društva o dogajanju. Potem je tudi javna agencija za
               knjigo, različne založbe v Sloveniji, RTV Slovenija, ki sem jo že omenila in
               Slovenski filmski center. Tukaj bi tudi rada poudarila to, da so tuje univerze tiste,
               kjer vse te dejavnosti potekajo v največji meri in to je še posebej pomembno, da se
               na ta način približamo javnosti, ki je dejansko odprta za vse druge kulture, dialog,
               za novosti, za slovenske filme in za slovensko kulturo. Tudi, ker gre za mlade, za
               študente nekako vemo, da postanejo v tem času tudi vsi ti, ki so tujci prijatelji
               Slovenije sploh, potem ko pridejo še enkrat v Slovenijo, ko se srečajo s slovenščino.
               Pravijo, da se na lektoratih in slovenistika po svetu vedno kaj dogaja.</p>
               <p>Povprečje. Nekaj številk sem že omenila. Približno vsak projekt poteka tako, da
               nastanejo prevodi v več kot 20-ih jezikih. Približno 40 učiteljev sodeluje pri vseh
               projektih, ki jih imamo sedaj na dve leti. Približno 250 študentov prevajalcev in na
               ta način tudi dobijo izkušnje s prevajanjem iz slovenščine v svoje jezik. Tukaj so
               tudi tuji pregledovalci ponavadi, profesorji na tujih univerzah, ki vse te prevode
               pregledujejo v svojem jeziku strokovno in so zelo dragoceni naši sodelavci. Skoraj
               pri vseh projektih je od 3 do 5 tisoč obiskovalcev, ki prvič pridejo ali se
               udeležujejo večerov in dogodkov, ki jih organiziramo. Zato v bistvu se mi zdi vloga
               lektoratov pomembna pri uveljavljanju slovenskega jezika, literature in kulture za
               spodbujanje gostovanj sodobnih slovenskih avtorjev in znanstvenikov in drugih
               zainteresiranih v tujini, za spodbujanje sodelovanja in povezovanje s slovenskim
               prostorom. Omenila sem že vpetost v tuji prostor, da vse te prireditve potekajo na
               univerzah. Širša vpetost, tako da bi rekla, tudi s tem namenom našega sodelovanja v
               prihodnje to omenja, ki se širi tudi na gospodarstvo. Kultura promocija v današnjem
               času je izredno pomembna perspektiva prihodnosti v tem stičišču vedno več kulturnega
               sveta. Pomembna je pri tem tudi medijska podpora, ki jo ponujajo veleposlaništva in
               pa RTV Slovenija. Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp55">

               <speaker>PREDSEDNIK IVAN HRŠAK:</speaker>

               <p>Hvala za vaš prispevek. Naslednji prispevek, prispevek Zveze slovenskih kulturnih
               skupnosti iz Srbije za uspešno Slovenijo bo prebral gospod Jožef Šuštar predsednik
               SKS Ivana Cankarja iz Zaječarja, ker se avtorica Dušica Majda Adamovič v.d.
               sekretarka zveze kulturnih organizacij zbora iz osebnih razlogov, žal, današnjega
               srečanja ne more udeležiti. <stage type="mag"/>(nadaljevanje) Prosim, izvolite.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp56">

               <speaker>JOŽEF ŠUŠTAR:</speaker>

               <p>Republika Slovenija bo v precejšnji meri uspešna toliko kolikor je uspešna njena
               diaspora in obratno. Drugače povedano, koliko je uspešna Slovenija toliko je uspešna
               njena diaspora. Ohranitev slovenstva v zamejstvu in po svetu v vseh mogočih oblikah
               je zadevo uspešnosti domicilne države odnosno Slovenije. Glavna naloga Zveze
               slovenskih kulturnih skupnosti Srbiji je ohranitev slovenstva skozi več oblik in
               dejavnosti kulturnih in drugih. Ta zveza je organizacija slovenskih kulturnih
               skupnosti in društev ožje Srbija ustanovljena 2005 in predstavlja steber in glavni
               motor ohranitve slovenstva v Srbiji južno od Beograda. Zvezo tvori pet samostojnih
               organizacijah, ki delujejo v enajstih mestih med 1500 članov. Slovenska kulturna
               skupnost Ivan Cankar iz Zaječarja z mestnimi odbori v vzhodni Srbiji, Slovenska
               kulturna skupnost Borskega okraja Drago Čeh z mestnim odborom v Majdanpeku, Slovenska
               kulturna skupnost Jernej Kopitar iz Kragujevca, Slovenska kulturna skupnost brata
               Jenko iz Leskovca in Društvo Slovencev Mura iz Njegotina. Dejavnost v vseh teh
               skupnostih in društev se nanaša na naslednje: pouk slovenskega jezika in kulture v
               Zaječarju, Boru in Leskovcu, delo posojilne biblioteke zveze slovenskih kulturnih
               skupnosti v vseh mestih, povezovanja krajev in organizacij v Srbiji v kateri je
               prisotna zveza kulturne skupnosti s kraji in organizacijami v Sloveniji na področju
               književnosti, športa, histografije, znanosti, gospodarstva.. Koncepcija dela zveze je
               medsebojno sodelovanje članice skozi skupne nastope in sodelovanje z lokalnimi in
               regionalnimi organizacijami in ustanovah kulture, izobraževanja, znanosti, športa,
               gospodarstva, zdravja, itd.</p>
               <p>Sodelovanje z različnimi organizacijami in ustanovami v Sloveniji. Njihove odnose
               pospešujejo tudi delovanje s slovenske strani, tako da se to lahko gleda kot uspeh
               uspešnega delovanja paralelnih organizacij v Sloveniji in v Srbiji. Slovenski jezik,
               ki se je učil v Srbiji že več desetletij, a od šolskega leta 2015-2016 tudi kot
               fakultativni predmet po programu slovenskega nacionalnega sveta, to je v Gimnaziji v
               Zaječarju. Vzdiguje ugled Slovenije v zamejstvu in po svetu in na ta način daje močen
               prispevek za uspešnost Slovenije na kulturnem in ostalih področjih.</p>
               <p>Založniška dejavnost Zveze kulturnih skupnosti Srbije, ki traje 10 let in se gleda v
               znanstvenih delih monografije iz zgodovine Slovencev v Srbiji, književnosti in v
               novinarstvu je tudi prispevek slovenskih znanosti, kulturi in splošni obveščenosti
               Slovenije o Slovencih iz bivše SFRJ. Vsa dela, ki so tiskana in snemana na zgoščenke
               v zvezi kulturnih skupnosti so prisotna v knjižnicah in v nekaj mestih v Sloveniji.
               Zveze so skozi svoje članice v Boru in Zaječarju ustvarila več gospodarskih tipov kot
               so predavanja, asistence, razstave, prezentacije. Ta dejavnost je / nerazumljivo/
               gospodarstva dveh držav. Zveza slovenske kulturne skupnosti je injicirala meddržavni
               evropski projekt sodelovanja srbskih in slovenskih medicinskih in zdravstvenih šol in
               odprla vrata slovenskim zdravstvenim šolam v evropske profesionalne asociacije.
               Slovenska kulturna skupnost Ivan Cankar iz Zaječarja je nekajkrat bila v organizaciji
               najstarejši krog festivalov v Evropi Zaječarska gitarijada in povabila rok skupine
               Slovenije. Posojilna biblioteka zveze kulturne skupnosti Slovenije s slovenskimi
               knjigami je velika pomoč pouku slovenskega jezika in založništvu. Na pouku
               slovenskega jezika in kulture se je rodil krožnik poezije v Zaječarju, Boru in
               Leskovcu, v katerem delujejo mladi pesniki, ki je ustvarjal v slovenščini. Ta
               dejavnost že ima dobre izide in je odmev v Sloveniji na radio postajah. Posledica
               takega dela bo festival dvojezične poezije in kantavtorstva v Zaječarju in Boru, na
               katerega smo povabili pesnike iz Ljubljane in Maribora. Tako skupno delo vseh članic
               zveze slovenskih kulturni skupnosti Srbije, ki je tudi steber nacionalnega sveta
               slovenske nacionalne manjšine v zahodni Srbiji je garancija, da RS ima svojega
               aktivnega promoterja slovenskega jezika, kulture, medsebojnih gospodarskih in drugih
               odnosov. Vse v cilju uspešnosti <stage type="mag"/>
               (nadaljevanje) slovenske, kot matične dežele.</p>
               <p>Hvala. </p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp57">

               <speaker>PREDSEDNIK IVAN HRŠAK:</speaker>

               <p>Najlepša hvala.</p>
               <p>Naslednja je gospa Bojana Vuković, predstavnica Nacionalnega sveta slovenske narodne
               manjšine v Srbiji, ki nam bo predstavila prispevek Stoletje ohranjanja kulturne
               identitete beograjskih Slovencev skozi dejavnost slovenskih združenj.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp58">

               <speaker>BOJANA VUKOVIĆ:</speaker>

               <p>Lep pozdrav vsem.</p>
               <p>Slovenci so na prostoru mesta Beograd prisotni že več stoletij. Od 16. pa do sredine
               19. stoletja so to bili v glavnem posamezniki, ki so sodelovali v bitkah za
               osvobajanje Beograda. Tu naj omenim grofa Urliha II. Celjskega, matematika Jurija
               Vego, častnika Janka Stibilja. V drugi polovici 19. stoletja, natančneje v 60. Letih
               19. stoletja pa iz Slovenije začnejo prihajati prvi skupine, največ delavci in
               intelektualci. V Srbiji so se zaposlovali in delovali kot inženirji, svetovalci,
               zdravniki in bolničarke, umetniki ali delavci. Razlogi za naseljevanje so bili v
               glavnem ekonomski, vendar so bili migracijski tokovi različni, od delavskih
               -najstarejši, pred in po drugi svetovni vojni, prisilni – deportacije med drugo
               svetovno vojno, načrtni – kolonizacija. Prav tako pa so Slovenci prihajali v Srbijo
               zaradi službe v državni administraciji ali vojski, precej pa jih je prišlo tudi
               zaradi osebnih razlogov. Temu v Srbiji rečemo migracije srca. Od takrat pa do danes
               so Slovenci del zgodovinskega razvoja mesta Beograd. Spomnimo se samo Vladislava
               Ribnikarja, ustanovitelja in lastnika beograjskega dnevnega časopisa Politika, ki
               redno izhaja že od leta 1904, pa Davorina Jenka, ki je napisal glasbo za današnjo
               srbsko himno Bože pravde, gradbenega inženirja Odana Vertovška, ki je sodeloval pri
               gradnji stadiona Partizan in prvih stanovanjskih blokov na novem Beogradu in ki je
               umrl v 102 letu, kot najstarejši občan Občine Stari grad, Bojana Stupice, po katerem
               se danes imenuje beograjsko gledališče, prof. dr. Matija Ambrožiča, pediatra in
               ustanovitelja osrednjega zavoda za zaščito matere in otroka in enega od pobudnikov za
               ustanovitev pediatrične klinike v Beogradu skladatelja Zlatana Vaude, ki je med
               drugim 30 let vodil otroški pevski zbor Radiotelevizije Beograd. Pred prvo svetovno
               vojno je bilo v Beogradu sorazmerno malo Slovencev, ti so se v glavnem naseljevali v
               manjših mestih po Srbiji, največji val priseljevanja se je zgodil med obema vojnama,
               tako da so v 30 letih 20. stoletja Slovenci predstavljali kar 3% vseh prebivalcev
               Beograda. Beograd je bil kot prestolnica Kraljevine Srbov, Hrvatov in Slovencev in
               nato Kraljevine Jugoslavije zelo privlačen za slovenske bančnike, trgovce, inženirje,
               zasebne podjetnike, obrtnike, železničarje in ostale državne uslužbence, ki so s
               svojim znanjem, izkušnjami in delavnostjo prispevali k razvoju urbane kulture v tem
               mestu.</p>
               <p>Drugi večji val priseljevanja se je zgodil med in po drugi svetovni vojni, ko se je
               veliko slovenskih družin prisilno doselilo v Srbijo. Slovenci so bili v času te
               načrtne kolonizacije naseljevali predvsem v Vojvodini, a se tudi v Beogradu občuti
               porast slovenskega prebivalstva. Že takoj po prvem večjemu priseljevanju Slovencev
               med obema vojnama je nastala potreba po ohranjanju slovenske identitete. Najprej s
               pomočjo ustanovitve zveze in nato s pomočjo ustanavljanja slovenskih društev. Cilj
               ustanovljenih društev je bila prvenstveno povezovanje Slovencev, ki živijo v Srbiji,
               ohranjanje vizij s Slovenijo in ohranjanje kulturnih, nacionalnih in etičnih vrednot
               ter zaščita njihovih pravic, skrb za jezik in nacionalno identiteto se je izkazovalo
               v organiziranju pouka slovenskega jezika, kulturno-umetniških programov, različnih
               izobraževalnih in ustvarjalnih dejavnosti. V 30 letih 20. stoletja je Beograd postal
               središče samostojne organizacije Slovencev v Srbiji. V času od leta 1921 pa do 1945
               je v Beogradu obstajalo kar 8 slovenskih društev: Zveza služkinj, Kulturno-prosvetna
               društva, Prosvetno društvo Cankar, Edinost in Klub Triglav, Društvo Istra, Trst,
               Gorica pa je imelo predvsem politično funkcijo. Leta 1935 je bilo ustanovljeno
               Društvo Slovencev v Beogradu, ki je poenotilo in nadaljevalo tradicijo delovanja treh
               manjših društev, Kulturno-prosvetnega društva <stage type="mag"/> (nadaljevanje) Edinost, Cankar in Kluba Triglav. Društvo je delovalo
               tudi v času druge svetovne vojne, njegova glavna naloga pa je bila pomoč slovenskim
               izgnancem in izseljencem, poleg tega pa je v tem času delovalo tudi Društvo
               pravoslavnih Slovencev Svetega Cirila in Metoda, takoj osvoboditvi pa je bilo
               novembra leta 1944 ustanovljeno Slovensko kulturno-prosvetno društvo Franc Rozman.
               Ena od poglavitnih nalog tega društva je bila ustanovitev 4-razredne osnovne šole
               Ivan Cankar, ki je delovala med letom 1945 in 1964. Veliko število današnjih članov
               Društva Slovencev v Beogradu Sava je obiskovalo to šolo, o kateri se pripravlja tudi
               snemanje dokumentarnega filma. Slovenska društva v Beogradu so bila ukinjena s
               povojno odločbo Komunistične partije in njenem uveljavljanjem koncepta kulturne
               politike, zaradi katere so bila ukinjena vsa kulturna in prosvetna društva. Prvi
               časopis, ki so ga Slovenci začeli izdajati leta 1931 je bil mesečnik Naše ognjišče, s
               pomočjo analize slovenskih glasil in predvsem slovenskega beograjskega tednika
               Beograjskega Slovenca in Domovine lahko dobimo vpogled v obstoj, delo in aktivnost
               društev Slovencev. Periodika je poleg šolstva eden od najpomembnejših faktorjev v
               življenju nacionalnih manjšin, ki jim pomaga, da ohranijo svojo identiteto, etnične
               skupnosti, periodika neguje materni jezik, obvešča člane manjšine o pomembnih
               dogodkih, služi za izražanje mnenja o pomembnih vprašanjih ter objavljanje želja,
               pritožb in zahtev v zvezi z večinskim prebivalstvom. Pogosto pa povezuje razseljene
               pripadnike narodne manjšine in med njimi ustvarja občutek enotne pripadnosti. Do 90.
               letih 20. stoletja Slovenci v Srbiji živijo v glavnem v prepletanju z narodi skupne
               države SFRJ. Iz literature izvemo, da je bilo leta 1988 ustanovljeno Društvo
               srbsko-slovenskega prijateljstva, ki je tik pred razpadom Jugoslavije prenehalo
               delovati. po razpadu Jugoslavije in ustanovitvi samostojnih držav so Slovenci v
               Srbiji pridobili status narodne manjšine in so v skladu z zakoni države Srbije spet
               začeli delovati organizirano. Beograjsko društvo Slovencev Sava je nastalo nekaj
               mesecev po vzpostavitvi diplomatskih odnosov med Slovenijo in Zvezno republiko
               Jugoslavijo leta 2001. Pobuda za ustanovitev društva je prišla s strani skupine
               vernikov, ki so se zbirali v cerkvi Svetega Josipa Radnika, da bi na ta način
               pripomogli k ohranjanju slovenske kulture in jezika. Društvo so poimenovali s
               simboličnim imenom Sava, po reki, ki povezuje obe državi. Od začetnih 20 članov, ima
               društvo danes 1860 članov in več kot 100 prijateljev društva. Društvo izdaja svoj
               bilten, ki s svojimi članki in rubrikami predstavlja svojevrsten pregled delovanja
               društva, na voljo pa je v tiskani in elektronski obliki. Delo društva financira Urad
               vlade Republike Slovenije za Slovence v zamejstvu in po svetu, društvo pa se
               financira tudi s pomočjo članarin, donacij prijateljev ali podjetij in donacij
               nacionalnega sveta. Delo v društvu je prostovoljno. Uradna vzpostavitev diplomatskih
               odnosov med obema državama se je začela 9. decembra leta 2000, veleposlaništvo
               Republike Slovenije v Beogradu pa se je odprlo januarja 2001. Slovenski poslovni klub
               je bil ustanovljen leta 2003, s ciljem, da pomaga slovenskim podjetjem, ki so začela
               investirati v Srbiji ter pospešuje gospodarsko sodelovanje med Slovenijo in Srbijo.
               Nacionalni svet slovenske narodne manjšine je najvišje predstavniško telo Slovencev v
               Republiki Srbiji in združuje delo 16 registriranih društev, in eno društvo
               slovensko-srbskega prijateljstva, zastopa njihove interese in predstavlja slovensko
               narodno manjšino na področju izobraževanja, kulture, informiranja in službene uporabe
               jezika ter tako prispeva k ohranjanju slovenske identitete, jezika in kulture v
               Srbiji. Nacionalni svet slovenske narodne manjšine je bil leta 2010 izbran na
               posrednih volitvah, leta 2014 pa so bile prvič organizirane neposredne volitve. Delo
               nacionalnega sveta financira Republika Srbija. Na podlagi podatkov iz dostopnega
               gradiva je mogoče predstaviti slovenska združenja in organizacije od njihove
               ustanovitve pa vse do danes. Oblikovanje in delovanje teh društev je bilo podvrženo
               zgodovinskim <stage type="mag"/> (nadaljevanje) in
               političnim okoliščinam v času Kraljevine Jugoslavije, med drugo svetovno vojno,
               obdobju SFRJ in obdobju po razpadu SFRJ. Ta društva in organizacije so bila in so
               pomemben faktor pri ohranjanju in prenašanju nacionalne identitete Slovencev, ki so
               se priseljevali v Srbijo in Beograd v okviru različnih migracijskih tokov in ki so na
               tem prostoru ustvarili svoja vsakdanja življenja. Društva so bila prostori kjer so se
               prepletali različni vplivi slovenske in drugih kultur, jezika ter religije. Več
               desetletna zgodovina slovenskih društev kaže na različne profile ljudi in njihove
               dejavnosti v okviru izobraževanja, umetnosti, religije, obrti, ekonomije, politike in
               tako naprej. Zato se lahko reče, da delovanje društev predstavlja svojevrstno
               družbeno in kulturno oazo za različne generacije priseljenih Slovencev in njihovih
               potomcev. Omenjena društva so oblikovala neprecenljive vire, pisne in ustne, s
               pomočjo katerih lahko ponovno rekonstruiramo življenja posameznih Slovencev v Srbiji.
               Zaradi nenehne dejavnosti slovenskih društev se neprestano vzpostavlja povezava med
               preteklostjo in sedanjostjo, med spominom in komunikacijo, med posameznimi in
               skupinskimi potrebami in interesi, ki so koristni, ne samo za slovensko skupnost,
               kakor tudi za spoznavanje slovenske kulture v širši družbi.</p>
               <p>Hvala.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp59">

               <speaker>PREDSEDNIK IVAN HRŠAK:</speaker>

               <p>Hvala lepa.</p>
               <p>Dr. Barbara Riman iz Slovenskega doma KPD Bazovica je pripravila prispevek z naslovom
               Slovenke na Hrvaškem, pomemben košček slovenske preteklosti in sedanjosti na Reki.
               Zaradi njene nenadne osebne zadržanosti, bosta govor prebrali kolegici gospa Eva
               Ciglar in gospa Jasmina Dlačić.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp60">

               <speaker>EVA CIGLAR:</speaker>

               <p>Spoštovani gospod predsednik, gospod minister Žmavc, predstavniki iz Urada za
               Slovencev v zamejstvu in po svetu ter vsi ostali poslanci, gospe in gospodje, dragi
               prijatelji Slovenci.</p>
               <p>Tokrat je prišlo do nenadne spremembe, zato tukaj dr. Barbare Riman ni z nami, ona je
               pripravila današnji govor, naju pa je s podpredsednico dr. Jasmino Dlačić na moji
               desni prosila, da v njenem imenu prebereva ta njena razmišljanja.</p>
               <p>Veseli jo, da lahko na tako velikem dogodku, kot je današnje Vseslovensko srečanje
               lahko svoje mnenje na to dano temo, kot strokovnjakinja deli z današnjo cenjeno
               publiko.</p>
               <p>Ko se je seznanila z naslovom vseslovenskega srečanja so se njene misli usmerile na
               ženske, Slovenke na Hrvaškem. Zakaj je temu tako? Razlogov je več. Barbara Riman je
               namreč zgodovinarka, ki zaposlena na Institutu za narodnostna vprašanja, in se že
               vrsto let ukvarja z raziskovanjem priseljevanja, življenja in delovanja Slovenk in
               Slovencev na Hrvaškem. Skozi svoje delo ugotavlja, da se je o Slovencih, predvsem pa
               o Slovenkah na hrvaškem zares malo pisalo, kajti Slovenci na Hrvaškem smo oziroma so
               zamejci, ki so to postali leta 1991, kar ne pomeni, da Slovencev na Hrvaškem ni bilo
               tudi prej. Takrat smo bili konstitutiven narod in nas nihče ni posebej omenjal. Mnoge
               generacije posameznikov so odšle, da nismo izvedeli njihove zgodbe in razloge
               njihovega preseljevanja, življenja in delovanja. Med njimi je bilo neprimerljivo
               višje število žensk, na hrvaško ozemlje se je vedno v povprečju priseljevalo več
               Slovenk kot Slovencev. Po statističnih podatkih iz leta 1910 je na območju Hrvaške in
               Slavonije zabeleženo 1320 Slovencev in 8366 Slovenk. Po popisu prebivalstva iz leta
               2011 pa je na Hrvaškem živelo le 3346 Slovencev in kar 7171 Slovenk. Razlika v
               razmerju moških in žensk se je skoraj 100% povečala v teh letih. O priseljevanju,
               življenju in delovanju priseljencev današnjih slovenskih krajev na območje današnje
               Hrvaške iz preteklosti obstajajo le skromni zapisi. V slovenski zgodovini so bili
               evidentirani odhodi punc in žensk na delo v druge evropske države ter odseljevanja na
               druge celine. Ti nikdar niso bili analizirani, odhodi žensk v države nekdanje
               Jugoslavije, Avstro-ogrske monarhije ali Kraljevine Jugoslavije se niso posebej
               raziskovali. Takrat, ko so slovenski in hrvaški kraji sobivali v skupnih državnih
                  tvorbah.<stage type="mag"/> (nadaljevanje) Do sedaj
               so znanstveniki s poudarkom na delu dr. Vere Kržišnik Bukič, ki je danes z nami, ki
               je obenem tudi do sedaj največ pisala in raziskovala o temi slovenstva na Hrvaškem,
               so v glavnem pisali o Slovencih in ne o Slovenkah, pisali o tistih šolanih in ljudeh
               višjega stanu, ki so kaj naredili za slovensko, hrvaško ali evropsko kulturo. Kje pa
               so bile ženske? Ali so na njih pozabili? Ali resnično niso bile vredne omembe? Ženske
               so omenjene zgolj površinsko in to samo nekatere ženske, tiste, ki so tako močno
               vplivale na Hrvaško, in poudarjam – tudi slovensko zgodovino, da jih nismo mogli
               spregledati.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp61">

               <speaker>DR. JASMINA DLAČIĆ:</speaker>

               <p>Verjetno ste slišali za Barbaro Celjsko, od sodobnik mogoče za Zofko Kveder, kaj pa
               Irma Polak ali Božena Vilhar Ružić, umetnica, ki je prva imela privatno galerijo. Ali
               ste slišali za Terezo Goldmajer, učiteljico v Kostreni? Branko Verdoni Krasberger ali
               Zorko Avsec. Tu so omenjene samo nekatere, a bilo jih je ogromno. Prav one so
               beležile hrvaško zgodovino in se jih na hrvaškem spomnijo zelo redko, a kljub temu
               se. V slovenskih zgodovini za enkrat za njih ni bilo prostora. Dovolite, da se tu v
               mnoštvu naštetih Slovenk, bolj ali manj zaslužnih, ustavim na delu gospe Zore Avsec.
               Verjetno ste vsi že kdaj slišali za slovenski dom Kulturno prosvetno društvo Bazovica
               na Reki in ste iz predstavitev iz prejšnjih let seznanjeni z njegovim delovanjem.
               Morda je prestrogo trditi, a si bom vseeno upala, da je bila za ustanovitev našega
               društva kriva prva gospa Zora Avsec, in če je ne bi bilo, tudi slovenski dom danes
               verjetno ne bi obstajal. Ena sama Slovenka je s svojo trdno voljo in zbrano močjo
               uspela organizirati Slovence na širšem območju kvarnerskega zaliva in uspela zagnati
               delovanje tega društva. Zavedna Slovenka je ob tem uspela tudi vzpostaviti delovanje
               slovenskega oddelka na osnovi šoli Mate / nerazumljivo/ ki je en od dveh znanih
               primerov, kjer so se slovenskih otroci lahko učili v svojem jeziku na območju
               hrvaške, kar je trajalo tri leta. Drug takšen oddelek, ki obstaja v Labinu, kjer je
               en razred deloval le v letu 1947.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp62">

               <speaker>EVA CIGLAR:</speaker>

               <p>No, kot ste opazili sva tudi danes z Reke prišli ženski, v naši družbi je dr. Jasmina
               Dlačić, druga generacija Slovenk na hrvaškem, ki je zaposlena na Ekonomski fakulteti
               na Reki in je podpredsednica Slovenskega doma kulturno prosvetnega društva Bazovica.
               Ob tem pa je aktivna v skoraj vseh skupinah, ki delujejo v sklopu društva.</p>
               <p>V sklopu našega društva deluje kar 9 amaterskih skupin, ki so resnično, ampak
               resnično zelo aktivne. Govor, ki ga berem, je pisala dr. Barbara Riman, ki je kot
               nekoč še mlada raziskovalka in znanstvenica zaslužna, da je napisana monografija
               našega društva, ki nazorno prikazuje zgodovino Slovencev na območju Reke in začetke
               ohranjanja slovenske kulture in jezika izven slovenske državne meje, kar je
               pripomoglo k ohranitvi slovenskega kulturnega prostora, ki sega mnogo širše. Za
               poučevanje slovenskega jezika in kulture za Slovence in njihove potomce je dolga leta
               bila zaslužna učiteljica gospa Marija Donadič, zdaj pa je v njeni vlogi gospa
               učiteljica Vida Srdoč, ki poučuje slovenščino tudi v dveh osnovnih šolah na Reki, ki
               to možnost ponujata kot dodaten predmet razrednega pouka.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp63">

               <speaker>DR. JASMINA DLAČIĆ:</speaker>

               <p>Pred letom preseljena tajnica društva prof. Eva Ciglar, z moje leve strani, bo z
               novim šolskim letom poučevanje slovenščine prevzela v Buzetu, sicer pa skrbi za
               organizacijo kulturnih dogodkov v društvu in je prav tako aktivna v dramski skupini,
               mešanem pevskem zboru ter pomaga pri lekturah in prevodih besedil v Slovenščino. Za
               odmeve v slovenskih medijih skrbi novinarka gospa Marjana Mirkovič, ki se je pred
               mnogimi leti preselila na Reko. V podstrešnih prostorih slovenskega doma Bazovica ima
               pisarno gospa Marjana Košuta Bankovič, kije predsednica gospodarsko usmerjenega
               društva EU korak, ki se ukvarja z evropskimi projekti. Veliko je tudi takšnih, ki se
               niso angažirali v društvu, kar je zaželeno, saj le s skupinami lahko močno ohranimo
               tako lepo in bogato kulturo, kot je slovenska.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp64">

               <speaker>EVA CIGLAR:</speaker>

               <p>Med tem ko se v javnosti včasih še omenjajo zaslužne Slovenke, so na hrvaškem
               delovale tudi tiste, katerih imen ne poznamo. Lahko jih imenujemo slovenske dekle. To
               so vse od France, Micke, Marije, Pepce, ki so iskale boljše življenjske pogoje na
               hrvaškem. Delale so kot služkinje, gospodinje, kuharice, guvernante, znane so bile
               kot pridne,<stage type="mag"/> (nadaljevanje) vestne,
               natančne, zveste, dobre gospodinje in kuharice in pogosto iz novinarskih člankov iz
               začetka 20. stoletja razvidno, da so se za ta dela iskale prav punce z današnjih
               slovenskih krajev. Te so sčasoma, vsaj za Zagreb lahko tako trdimo, začele pomeniti
               statusni simbol premožnih zagrebških družin. Te punce so odhajale v vse predele
               današnje Hrvaške, do Zagreba čez Sušak na Reki, Split, Osijek, Vukovar in tako
               naprej. Kaj je bilo z njimi? Ali je komu res mar za njihova življenja? Tudi one so
               brez dvoma vplivale na sliko slovenske, pa tudi hrvaške zgodovine, kakršno poznamo
               danes.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp65">

               <speaker>DR. JASMINA DLAČIĆ:</speaker>

               <p>Prav iz teh razlogov smo večji poudarili Slovenkam na Hrvaškem, ker so le-te
               ustvarile sliko Kranjic, Štajerk, Gorenjk, ki še vedno slovijo kot marljive, čiste,
               sposobne, vestne, natančne in prijazne Slovenke. Upamo, da bodo tudi slovenski
               znanstveni krogi prepoznali pomembnost predstavljena tematike, kakor so prepoznali
               pomembnost Aleksandrijk in bodo te ženske poznane ali ne, zavzele zasluženo mesto
               tudi v slovenski zgodovini.</p>
               <p>Hvala.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp66">

               <speaker>PREDSEDNIK IVAN HRŠAK:</speaker>

               <p>Hvala lepa.</p>
               <p>Prispevek skupne lastnine na Tržaškem za uspešno Slovenijo nam bo predstavil
               predsednik Agrarne skupnosti iz tržaške pokrajine dr. Vladimir Vremec.</p>
               <p>Lepo prosim za predstavitev.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp67">

               <speaker>DR. VLADIMIR VREMEC:</speaker>

               <p>Spoštovani gospod minister, spoštovani gospod predsednik, spoštovana gospa poslanka,
               drage rojakinje in rojaki.</p>
               <p>Skupna vaška lastnina je ena izmed najstarejših oblik upravljanja prostora in jusi,
               kot imenujemo agrarne skupnosti v zamejstvu so bili predhodniki občin, saj so
               delovali kot najširše organizirana oblika krajevne samouprave. Ta posebna oblika
               skupne lastnine je bila nekoč razširjena po celi Evropi, kot priča Boston Common,
               prvi obroč javnega zelenja v Bostonu, ki so ga uredili angleški priseljenci, ki so mu
               dali ime, ki so ga uporabljali v stari domovini za skupno vaško lastnino. Ponekod so
               si skupno vaško lastnino v teku časa razdelili, marsikje je postala občinska ali
               državna, a še vedno je prisotna kot posebna oblika lastnine, predvsem v Sredozemlju,
               zlasti v Italiji, pa tudi v Sloveniji, Švici, Avstriji, če se omejim samo na
               najbližje države. Agrarna skupnost, ki združuje 29 jusov, oziroma posameznih agrarnih
               skupnosti iz Tržaške pokrajine, je od samega začetka navezala plodne stike z jusi iz
               cele Italije. Tako je bil Karlo Grgič na moji levi njen koordinator, pobudnik za
               ustanovitev vsedržavne konzulte za skupno lastnino, ustanovna seja je potekala leta
               2005 v prostorih senata v Rimu, prav zato, ker so srenje oziroma agrarne skupnosti
               predhodnice občin. Karlo Grgič je tudi bil njen prvi predsednik in nato še deželne
               konzulte v Furlaniji-julijski krajini. Trenutno sva člana deželne konzulte, kot
               predstavnika Tržaške pokrajine, podpredsednik jusa iz Vrha pri Sovodnjah pa
               predstavlja goriške juse oziroma agrarne skupnosti. Vsakoletnega študijskega
               srečanja, ki ga prireja Ekonomska fakulteta Univerze iz Trenta, se udeležujejo ne
               samo predstavniki glavnega odbora jusov iz tržaške, ampak na njeno pobudo tudi, sicer
               ne redno, drugi upravitelji, javni upravitelji in strokovno osebje posameznih občin.
               Dvodnevnemu študijskemu srečanju predsedujejo praviloma najuglednejši italijanski
               pravniki, predvsem člani ustavnega sodišče, večkrat tudi njegovi predsedniki ali
               podpredsedniki. Agrarna skupnost iz Tržaške pokrajine tesno sodeluje tudi s
               predstavniki agrarnih skupnosti v Sloveniji, smo člani novoustanovljene zveze
               agrarnih skupnosti Slovenije, in se je večkrat udeležila tudi sej raznih komisij v
               Državnem zboru ali na pristojnem Ministrstvu za kmetijstvo in okolje in prispevala k
               boljšemu razumevanju vloge skupne lastnine. Zato je razumljivo, da je tudi seznanila
               slovensko stran s temeljnim razmišljanjem o tej posebni obliki lastnine in njeni
               vlogi dandanes enega največjih poznavalcev te problematike v Italiji ustavnega
               sodišča univerzitetnega profesorja Paola Grossija, čigar knjiga o vlogi skupne
               lastnine, <stage type="mag"/> (nadaljevanje) objavljena
               leta 1974 je navdihnila pokojno dobitnico Nobelove nagrade za ekonomijo Elinor
               Ostrom, da je proučevanje skupne lastnine postala njena življenjska naloga. Agrarna
               skupnost iz Tržaške pokrajine se je zelo zavzemala, da bi se ugledni ustavni sodnik
               sestal s slovenskimi kolegi in pravniki na strokovnem srečanju v slovenski
               prestolnici. Srečanje naj bi moralo biti že spomladi, zgledalo je da bo do njena
               prišlo v bližnjem jesenskem obdobju, zadnji podatki pravijo, da bo do tega prišlo
               komaj v prvih mesecih naslednjega leta, tako je zaseden.</p>
               <p>Prizadevamo si, da bi skupno s slovensko zvezo agrarnih skupnosti ovrednotili pomen
               nedeljive, neodtujljive skupne zemlje tudi v novem zakonu, ki je v sklepni fazi
               parlamentarnega postopka. Poseben člen je namenjen zamejskim jusom, ki pa
               predstavljajo le prvi korak k urejanju odprtih vprašanj glede v povojnih letih
               podržavljene lastnine zamejskih srenj, skupno približno 800 hektarov v občinah Sežana
               in Kozina. Do zdaj nam ni uspelo dopolniti člena s stavkom obnoviti postopka za
               registracijo, češ da bi to odprlo kakšno novo fronto v postopku sprejemanja zakona.
               Upati pa je, da bo vendarle mogoče člen dopolniti z amandmajem, ker razen enega jusa
               iz zamejstva, so bili v roku sprejemanja prošenj za registracijo sredi 90. let v
               upravnem oziroma sodnem postopku, ker so jim odrekali pravico do vpisa v uradni
               seznam. Zaradi tega so čakali na razplet pravde, ki so jo dobili, vendar po izteku
               roka. Upati je, da bodo parlamentarne stranke široko podprle zadevni amandma, seveda
               če mu bo pristojna komisija prižgala zeleno luč in če ga bodo še prej osvojili
               parlamentarci, upamo, vseh strank, zastopanih v pristojni komisiji. Vtis imamo, da
               slovenski pravni mlini meljejo še bolj počasi in komplicirano kot italijanski. Toda
               danes smo tudi mi se zbrali v dvorani državnega zbora, ker je naša vera v
               demokratično Slovenijo močnejša od črnogledih čustev.</p>
               <p>Še nekaj besed o gospodarjenju in upravljanju pašniških in gozdnatih površin, ki s
               svojim prepletanjem prispevajo k lepoti kraške kulturne krajine. Vendar je dandanes
               preveč birokratskih ovir na poti aktivne vloge človeka pri ohranjanju kulturne
               krajine. Tega se moramo zavedati in se bolj korenito spopasti, predvsem z zaraščanjem
               pašnikov in travnikov in opuščanje njivskih in travniških površin. Radi bi, da bi
               prihajalo bolj redno do srečanj s slovenskimi strokovnjaki, ki se ukvarjajo s temi
               vprašanji in da bi njihovo, v pravem pomenu vrhunsko znanje, še pogosteje kot doslej
               plemenitilo tozadevna študijska srečanja tudi v Italiji, kjer pojem aktivne zaščite
               kulturne krajine ni dovolj v ospredju pri snovalcih ukrepov za razvoj podeželja. Eno
               srečanje o Naturi 2000 v Karni(?), pred petimi leti, ki jo je pomagala organizirati
               naša deželna konzulta in drugo srečanje, ki je bilo srečanje zamejskih jusov in
               agrarnih skupnosti Sloveniji v Grupadi, v tržaški občini je pred leti priredila prav
               naša agrarna skupnost. Neke vrste skupna, neformalna, vsaj v začetku, je
               slovensko-italijanska opazovalnica, in zakaj ne tudi s prisotnostjo avstrijske
               strani, glede na njene dobre prakse pri negi kulturne krajine, naj bi redno
               ugotavljala rezultate tovrstnih naporov in ukrepov, s svežimi podatki o resničnem
               stanju krajine bi verjetno bolj vplivali na izboljšanje ukrepov v prid kulturne
               krajine. V tej zvezi bi bilo koristno dati pobudo tudi za kakšen čezmejni načrt, s
               soudeležbo agrarnih skupnosti iz obeh kraških območij. Posebno pozornost bi torej
               morali nameniti stanju in dogajanju v zaščitenih področjih Natura 2000. Menimo, da so
               tvorci evropske politike na tem področju zelo preudarno predvideli vrsto koristnih
               ukrepov, kot nadomestilo za razne omejitve, ki pa jih v deželi Furlanija.-Julijska
               krajina ne upoštevajo dovolj. Kakšno je resnično stanje in kam vodi potiskanje
               človeka ven iz zaščitenih področij, večkrat omenjamo, ampak pravega soočenja s tem
               vprašanjem ni, ker tvorci kulturne krajine niso dejansko soudeleženi pri oblikovanju
               upravnih načrtov. Z manj pestro in zanimivo kulturno krajino, bo posledično <stage type="mag"/>(nadaljevanje) težje okrepiti turistično
               vrednotenje Krasa. Hvala lepa. / aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp68">

               <speaker>PREDSEDNIK IVAN HRŠAK:</speaker>

               <p>Hvala lepa. K besedi vabim gospoda Dimitrija Križmana, ki bo predstavil prispevek z
               naslovom "Osnova mora biti slovenstvo". Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp69">

               <speaker>DIMITRIJ KRIŽMAN:</speaker>

               <p>Spoštovane in spoštovani. Vabilo za sooblikovanje tega srečanja je v meni okrepilo
               prepričanje, da gre tudi pri stikih med tako imenovanim zamejstvom in matično
               domovino za stike dveh hitrosti. Imamo institucionalni nivo, na katerem so po mojem
               mnenju stiki skromni in imamo bogato vsakdanje sodelovanje, ki poteka daleč od
               političnega prizorišča in medijske pozornosti, ki je večkrat tista, ki določene
               dogodek dodatno ovrednoti. Izmed Slovencev iz italijanske države nas je veliko, ki so
               se kot jaz / nerazumljivo/ Tržačan, ustalili v Sloveniji in smo tukaj aktivni, s tem
               sooblikujemo Slovenijo, hkrati pa nas naši sogovorniki, sodelavci, glede pač na
               področja, na katerih smo dejavni, poznajo tudi kot zamejce. Potem je tukaj veliko
               takih, ki še vedno stanujejo v zamejstvu, ampak vsaj del svojih dejavnosti v
               Sloveniji in veliko je zamejskih Slovencev, na katere se zelo pogosto pozablja, ki
               dela in so cenjeni v italijanskem okolju in so sicer zlasti v prvih časih po
               osamosvojitvi, marsikdaj predstavljali začetni stik, ki ga je Italijan imel s
               Slovenijo in še vedno posredno prispevajo k ugledu Slovenije. Pri tem raznovrstnem
               pretoku, gre tako rekoč za vsakdanje soočanje dveh ne vedno enakih načinov
               razmišljanja in navad, ki pa poteka povsem naravno, brez velikih formalnosti. Iz
               lastnih izkušenj lahko trdim, da se včasih znajdem s kom v nesoglasju glede določenih
               družbeno političnih vidikov, tudi poslovnih in to utemeljim s preprostim stavkom.
               Glej, sem Slovenec, sem počutim Slovenec od vedno, ne samo, odkar živim v Ljubljani,
               ampak sem otrok kapitalizma in nisem bil pionirček, toliko za tudi nekoliko slikovito
               ponazoritev, kako so ti stiki obogatitev za vse vpletene in kaj je dodana vrednost,
               ki jo lahko predstavlja oseba, ki se je formirala v drugačnem okolju. Dejstvo pa je,
               da so ti stiki veliko bolj okorni na institucionalni ravni. Za Slovenijo je zamejstvo
               še vedno nedorečeno področje, politično gledano nezanimivo, še posebno v sedanjih
               časih, ko verjamem se politika sooča s celo vrsto težav, ki so se nakopičile in ki
               imajo nedvomno prioriteto, zunanjepolitično gledano ravno tako v drugem planu.
               Nenazadnje je tudi težava za Slovenijo dobiti ustrezne sogovornike v zamejstvu, kajti
               predstavništva, ki jih imamo z zamejci predstavljajo v resnici bolj malo, nimajo
               nikakršnih pristojnosti in odgovornosti, kaj šele strogo dogovorjen sestave. Ravno to
               je del vzroka, da tiči vzrok površnosti institucionalnih odnosov v samem zamejstvu.
               Prav je, da poudarim, da imam v mislim edino le zamejstvo v italijanski državi, kajti
               druga okolja premalo poznam. V italijanski državi imamo kup Slovencev, ki jim
               slovenstvo nekaj pomeni, to dokazuje vsakodnevno s prostovoljnim delom v številnih
               društvih, z obdelovanjem domače zemlje, ki je naša dodana vrednost, dobrina, ki jo
               nam italijanski sodržavljani zavidajo, ker je sami nimajo. Temna plat pa je ta, da se
               v zamejstvu ustalila cela kasta tako imenovanih poklicnih Slovencev, opredelitev je
               moja, ampak jo priznava celo izmed njih, katerih vloga v ohranjanju slovenstva v
               zamejstvu in prispevek k uspešnosti Slovenije je pod velikim vprašajem, upam pa si
               trditi, da je njihovo delovanje za nas Slovence v nekaterih primerih celo
               škodljivo.</p>
               <p>Izpostavil bom nekaj pomembnejših vidikov, ki jih je zamejsko družbeno politična
               kasta poklicnih Slovencev ali vsaj del nje v zadnjih 20-ih letih popolnoma zavozila.
               Iz Slovencev smo postali manjšina in manjšinci, morda se bo komu ta razlika zdela
               smešna, zgolj jezikoslovna, vendar mislim, da je zelo pomenljiva. Med tem, ko se
               Italijani v Istri, ki jih je veliko manj kot nas Slovencev v Italiji, rečejo skupnost
               in južno Tirolcem ne pade na kraj pameti, da bi sebe imeli za manjšino, je našim
               voditeljem uspelo, da so besedo manjšina z izpeljankami povsem udomačili in dvomim,
               da ta izraz prispeva k narodni samozavesti. Če so odgovorni v preteklosti znali v
               zamejstvu zgraditi določen kult Jugoslavije, pa čeprav je ta kult temeljil na
               Košarki, je v zadnjih 20-ih letih bilo s strani določenih družbeno političnih krogov
               zelo malo ali nič narejenega za to, da bi se vzpostavil kult Slovenije. Drugače
               povedano, veliko različna predstavništva romajo v Ljubljano in Rim moledovat za
               prispevke, nikoli pa se ni recimo kako predstavništvo družno povzelo na
                  Triglav.<stage type="mag"/> (nadaljevanje) Čedalje
               bolj se forsira pripadnost Italiji in italijanski družbi. Naj samo navedem odmevna
               primer dveh izmed najpomembnejših predstavnikov te družbeno-politične kaste. Ena
               izmed dveh krovnih organizacij je priredila simpozij skupaj z italijansko
               ultranacionalistično, po domače fašistično organizacijo, slovenska poslanka v Rimu je
               med drugimi cvetkami glasovala za zakon, ki predvideva obvezno petje italijanske
               nacionalne himne tudi v slovenskih šolah in tudi že zagovarjala poitalijančeno /
               nerazumljivo/ na južnem Tirolskem. Dodal bi samo še strah vzbujajoče trditve, ki smo
               jih iz ust družbenopolitičnih predstavnikov slišali ob priložnosti praznovanja 150
               obletnice združitve Italije. Vsi so v en glas povedali, da je to tudi naš praznik,
               medtem ko je mnenje ljudi dokazano popolnoma nasprotno. Rezultat vsega tega je, da je
               specifična teža Slovencev v italijanski državi danes manjša, kot je bila pred 20 ali
               30 leti, upoštevajoč kako je v tem obdobju nazadovala Italija na evropski ravni in
               kako sta Trst in Gorica nazadovala na italijanski ravni je jasno nekaj, pred 20, 30
               leti smo Slovenci bili določen faktor v mestu, ki je bilo pomembnejše in v državi, ki
               je bila pomembnejša. Torej, je naša skupnost v tem obdobju nazadovala, še bolj kot
               sama Italija ter Trst oziroma Gorica. Lahko se torej vprašam kaj lahko zamejstvo
               ponudi Sloveniji, na ravni posameznikov, kot že rečeno precej, kajti gre za veliko
               število ljudi, ki jim ni vseeno da so Slovenci. Žal gre za stike, ki so seveda med
               seboj neodvisni, neusklajeni, večkrat tudi časovno omejeni. Kar manjka je
               organizirano sodelovanje, ki bi moralo biti domena organizacij, ki jih v zamejstvu
               sicer imamo, vendar svoje vloge še zdaleč ne opravljajo tako, kot bi bilo koristno za
               ohranjanje naše narodne skupnosti v italijanski državi in na tak način, da bi tudi
               sama Slovenija imela korist. Na misel, mi glede na sezono prihaja primer različnih
               organizacij, ki v Sloveniji uspejo tudi otrokom iz socialno šibkih okolij zagotoviti
               enotedenske počitnice na morju. V Trstu imamo krasen dijaški dom z lepim parkom, pa
               še ni sem zasledil da bi kdo ponudil tako enkratno lokacijo v ta najem. Pa ne bo
               pomote, tu kritike ne gredo vodstvu dijaškega doma, kajti te strukture imajo po
               navadi še več skrbi z rednim delovanjem, ampak primer sem dal zato, da bi ponazoril
               nivo, ki bi moral nujno biti domena organizacij, ki si same podeljujejo vlogo
               krovnih, imajo na razpolago velike količine denarja, vendar je njihovo delovanje
               popolnoma brez vsakršne strategije. Kot je tudi danes priznal sam gospod Pavšič.
               Oziroma, strategijo te organizacije imajo, to je prejemanje finančnih prispevkov. In
               ker velika večina teh finančnih prispevkov prihaja iz italijanske strani je vse bolj
               razumljivo zakaj so nekatere aktivnosti kaste poklicnih Slovencev iz zornega kota
               narodnostnih vrednot povsem nerazumljive in škodljive. Očitno je ta kasta že postala
               izključno sama sebi namen in skrbi predvsem zato, da vzdržuje samo sebe, pa čeprav za
               ceno barantanja z narodnostno pomembnimi vrednotami, davek pa plačujemo vsi Slovenci,
               v večji meri Slovenci v italijanski državi, v manjši meri pa tudi matična domovina.
               Napočil je čas, da se te temu naredi konec. Slovenija mora resno poseči v gnezdo
               poklicnih Slovencev, ki sami sebi podeljujejo vlogo predstavnikov vseh zamejskih
               Slovencev, čeprav, in tega mandata izmed Slovencev v italijanski državi nikoli nihče
               ni podelil, enostavno zato, ker takšnih volitev nismo nikoli imeli. Obstaja
               resolucija državnega zbora, ki jo je omenil že prof. Pahor, ki pravi, da Republika
               Slovenija pozdravlja prizadevanja manjšinskih političnih organizacij v posameznih
               sosednjih državah, za demokratično izvoljeno skupno zastopstvo. Hočemo torej, da
               Slovenija odločilno vpliva na to, da se v zamejstvu izvedejo volitve po načelu en
               človek – en glas, kot jih konec koncev ima italijanska skupnost v Istri in apeliram,
               da se do izvedbe volitev teh samooklicanih predstavnikov ne obravnava več kot
               legitimne predstavnike želja zamejskih Slovencev. Le tako bomo v odnosih med
               zamejstvom in slovenijo naredili korak naprej. Poklicni Slovenci, med katerimi
               obstajajo takšni, ki se jim ne zdi vredno, da bi si poitalijančen priimek povrnili v
               izvirno slovensko obliko, ki jim je slovenstvo prikladno le takrat ko pridejo v
               Ljubljano prosjačiti za finančne prispevke, ki verjetno ne čutijo nobene posebne
               vzhičenosti ob pogledu na Triglav morajo, ali skozi legitimacijo volitev ali pa se
               umakniti. Škode, ki so jo povzročili je bilo že dovolj in to je nepopravljiva škoda,
               ki smo jo utrpeli vsi zamejski Slovenci in v manjši meri škoda, ki jo je utrpela
               Slovenija. Zavedam se, da izvedba volitev ne bo enostavna in žal se zavedam, da bi
               morda rezultati postavili v ospredje ene in iste osebe, ki so si kot svoj osebni
               peskovnik prisvojile najbolj vpliven<stage type="mag"/>
               (nadaljevanje) zamejski medij, to je Primorski dnevnik in ga preoblikovale v
               poslušnega znanilca njihovih pogledov, celo do takšne mere, da ta medij trdi kako smo
               najbolje organizirana manjšina v Evropi. Bi samo dodal, formalno so manjšina tudi
               Katalonci, ki imajo nogometni klub Barcelona, evropski prvak in preko njega gradijo
               svojo narodno samozavest. Primerjava med njihovo organizacijo in našo, mislim, da je
               odveč. Upanje je seveda, da se na našem obzorju pojavijo obrazi, ki so z vsakdanjim
               nezainteresiranim in pristnim posrednim ali neposrednim stikom s Slovenijo dokazali,
               da Slovenije ne jemljejo kot bankomat za lastne zasebne organizacije in da jim je
               slovenstvo vrednota.</p>
               <p>Hvala.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp70">

               <speaker>PREDSEDNIK IVAN HRŠAK:</speaker>

               <p>Hvala lepa.</p>
               <p>Odvetnik Peter Močnik, predsednik Stranke Slovenska skupnost nam bo predstavil
               prispevek Reforma krajevnih uprav v avtonomni deželi Furlaniji-Julijski krajini in
               bodočnost Slovencev.</p>
               <p>Lepo prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp71">

               <speaker>PETER MOČNIK:</speaker>

               <p>Hvala lepa.</p>
               <p>Spoštovani vsi.</p>
               <p>V čast mi je, da lahko v svojstvu predsednika Slovenske skupnosti v hramu slovenske
               demokracije zastopam edino narodno stranko Slovencev v Italiji.</p>
               <p>Vsaka narodna manjšinska skupnost je lahko uspešna le, če ima iste začetne pogoje kot
               večina pri izbirah na področju gospodarstva, sociale, kulture, šolstva in podobno.
               Ker je narodna manjšina po definiciji številčno šibka, mora biti deležna odstopanj
               pri kriterijih, ki urejajo omenjene začetne pogoje. S tem se ukvarjajo mednarodne in
               notranje norme na področju zaščite narodnih skupnosti in Italija ne more biti pri tem
               izjema, saj našo narodno manjšino urejajo posebna pravila, ki so nastala po drugi
               svetovni vojni z mednarodnimi akti, kot so Londonski sporazum iz oktobra 1954,
               pravila Sveta Evrope za narodne skupnosti ter notranji zakoni, ki gredo v leto 1999
               in 2001, a niso bili do danes še v celoti uresničeni, z veliko škodo za celotno
               narodno skupnost, ki živi v Italiji.</p>
               <p>Za uresničevanje zaščitnih pravil je nujno potrebno, da lahko narodna skupnost
               avtonomno upravlja teritorij, na katerem živi kot avtohtona skupnost že 13 stoletji.
               Ta avtonomija se izraža v politiki, preko izvoljenih predstavnikov v parlamentu, v
               deželnem svetu ali v občinskih in drugih svetih.</p>
               <p>Fašizem se je tega točno zavedal in je zato ukinil veliko število samostojnih občin,
               ki jih je naša narodna skupnost upravljala in je koncentriral oblast v rokah le nekaj
               županov, ki jih je takrat imenovala kar neposredno vlada. Po drugi svetovni vojni smo
               Slovenci ponovno ustanovili nekaj ukinjenih občin, da smo tako pridobili avtonomijo
               upravljanja, ter izvolitev lastnih predstavnikov, ki sta edina dva poroka svobode in
               zaščite pravil, ki dajejo narodni skupnosti možnosti, da se lahko preizkusi v tem,
               kar uživa tudi večinski narod, ne da bi se zaradi tega morala asimilirala.</p>
               <p>Nemška in francoska narodna skupnost v Gornjem Poadižju in v Dolini Aosta točno
               poznata ta načela in zato skrbno čuvata svoje občine in krajevne uprave, preko
               katerih so dosegli zelo dobre gospodarske, družbene in kulturne uspehe.</p>
               <p>Naša narodna skupnost je pa pri tem v slabem položaju in doživlja diskriminacije s
               strani večine, ki ji je razlastila ogromne površine ozemlja, na katerem naša skupnost
               živi, zaradi najrazličnejših struktur, pri tem pa nismo pridobili nobene primerne
               odškodnine. Kjer teritorij ni bil razlaščen, je pa Dežela Furlanija-Julijska krajina,
               z izgovorom evropske zakonodaje Natura 2000, postavila zelo težke omejitve za razvoj
               teritorija. Po več kot desetih letih pa ista uprava ni še poskrbela za pravilnike, ki
               bi omogočali ali vsaj olajšali to hudo stanje. S tem politična in upravna oblast, ki
               sta v rokah večinskega naroda, onemogočata in preprečujeta razvoj naše narodne
               skupnosti na njenem teritoriju, kar predstavlja diskriminacijo.</p>
               <p>Slovenci v Italiji smo si v dani situacij pomagali s krajevnimi upravami, v katerih
               smo imeli izvoljene predstavnike in župane, kot na primer Gorske skupnosti, pokrajine
               in občine.<stage type="mag"/> (nadaljevanje) Dežela
               Furlanija-Julijska krajina je najprej ukinila gorske skupnosti, a ne vseh, prvo
               kraško gorsko skupnosti, v kateri smo bili Slovenci najbolj zastopani in ki je
               upravljala velik del našega naselitvenega območja. Sedaj ukinja še pokrajine, kjer
               imamo izvoljene svetnike in odbornike, ki tudi pomagajo upravljati in ščititi naše
               pravice. Na zadnje je še določila, da se morajo vse občine v deželi združiti obvezno
               in brez izbire, saj bodo drugače postavljene pod komisarsko upravo in oškodovane pri
               denarnih sredstvih. S tem občine, v katerih je manjšina zastopana in kjer po
               mednarodnih in državnih zakonih uživa zaščitne pravice zgubijo avtonomijo odločanja v
               korist tistih občin, kjer smo Slovenci najmanj ali nič prisotni oziroma kjer uživamo
               najmanj ali nič pravic. Dežela Furlanija-Julijska krajina pa ima posebno avtonomijo
               prav zaradi prisotnosti naše narodne skupnosti. Reforma krajevnih uprav, ki jo je
               dežela pred kratkim sprejela, predstavlja katastrofo za politično in upravno
               avtonomijo naše skupnosti. S prisilnim združevanjem funkcij občin v eno samo zvezo,
               ki jo vodi večja občina, izgine avtonomija upravljanja narodne skupnosti na njenem
               naselitvenem ozemlju in se razvodeni njena prisotnost, saj pride do nujnega
               združevanja z večjimi občinami, tudi zunaj območja zaščite manjšine. V novih upravah
               bo možno odstopanje od zaščitnih norm, saj dežela ne more pogojevati državnih
               zakonov. Posledica te reforme bo postopno izginotje današnjih uprav in slovenskih
               izvoljenih predstavnikov v njih. Župani bodo samo še simbolično prisotni, svetniki in
               odborniki bodo postali odvečni, zato enostavno ne bo ljudi, ki bi na volitvah dajali
               le imena za nepotrebne funkcije. Gre za usodni udarec manjšini in njenemu razvoju in
               obstoju, ki je speljan brez glavo in trmasto proti vsem racionalnim razlagam in
               utemeljitvah in s politično računico. Trst na primer bo v zvezi občin tržaškega
               ozemlja štel sam kar 15 glasov. Vse ostale občine Zveze Trsta, kjer smo Slovenci
               prisotni, pa le 10 glasov. V nasprotju z logiko ustavnih pravil enakopravnosti vseh
               uprav. Razvoj ozemlja, kjer narodna skupnost živi in njenih pravic bo zato odvisna od
               trenutne politične volje in vlade v tržaški občini. Isto se bo dogajalo v Gorici,
               Tržiču, da ne govorim o Benečiji, Rezi in Kanalski dolini, ki bodo razkosane na tri
               ali štiri zveze, kjer občine, v kateri smo Slovenci prisotni se bodo pomešale z
               večjimi občinami v Furlanski nižini, kjer Slovencev sploh n, a bodo prav te Furlanske
               nižinske občine odločale o celotni Zvezi. Take zveze se danes v Evropskih državah
               opuščajo od Avstrije do Nemčije in dlje, saj so ugotovili, da ni vedno res, da se v
               velikih občinah prihrani in ima boljše storitve. S takim početjem pa se kršijo
               pravila, ki prepovedujejo spremembe krajevnih uprav in okrožij v škodo narodne
               skupnosti. Dežela Furlanija Julijska krajina je to prebrisano speljala. Ne
               spreminjajo se okrožja občine, le prenesejo se vse njihove funkcije na eno samo in se
               s tem doseže popolnoma enak rezultat, saj bo s tem dejansko ohromljeno na primer
               dvojezično poslovanje uradov občin, kjer smo Slovenci prisotni in pa avtonomno
               odločanje. To krši tako Londonski sporazum, Ozimski, Konvencija Sveta Evrope o
               narodnih manjšinah ter Evropsko konvencijo o človekovih pravicah, da ne govorimo o
               italijanski ustavi zaščitnega zakona za našo skupnost, posebno avtonomijo dežele
               Furlanije-Julijske krajine in prepoved zmanjšanja zaščite narodne skupnosti. Del
               narodne skupnosti je tudi lahko ideološko pogojen in zato pozdravlja reformo, ki jo
               je speljala Vlada, ki mu je ideološko blizu. Drugi del miselno samostojen je
               velikokrat opozoril Slovenijo o hudih posledicah takega početja, a zaman, saj Vlada
               ni o tem odločala, druge državne oblasti pa niso nič poskrbele, da bi postavile na
               pravilno in vidno mesto vse kritike zakonu, ki bo odvzel naši narodni skupnosti
               možnosti samostojnega razvoja in obstoja na lastnem ozemlju. Ni slučaj, da je v
               zaščitnem zakonu za našo skupnost jasno zapisano, da vse oblasti in uprave v Italiji
               morajo spoštovati gospodarske, družbene in kulturne prvine, ki označujejo teritorij
               na <stage type="mag"/> (nadaljevanje) katerem je narodna
               skupnost prisotna. Zvezo občin ne bo več varuha za spoštovanje tega pravila. S tem
               zakonom ne bo zadoščeno hudim gospodarskim in kulturnim udarcem preteklosti in se bo
               odvzelo naši narodni skupnosti še zadnje orodje, ki ga ima na razpolago, da lahko
               zagotovi potrebno odstopanje od pravil in omogoči naši skupnosti enakopraven in
               uspešen razvoj. Hvala lepa.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp72">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek.</p>
               <p>V nadaljevanju bomo slišali prispevek perspektive slovenstva na primeru Slovencev na
               Dunaju, ki ga bo predstavil gospod Anton Levstik. Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp73">

               <speaker>ANTON LEVSTIK:</speaker>

               <p>Spoštovani in pozdravljeni!</p>
               <p>Glejte naša večerja so pred stoletji izjavljali slovenski študentje, ki so dobivali
               pomoč od starodavne Knafljeve ustanove. Tako v tej ustanovi kakor pozneje v
               ustanovljenem Korotanu mnoge generacije študentov tudi danes še vedno čutijo
               slovenski dom na Dunaju in okusijo domovino skozi kulturo, ki / nerazumljivo/ ti dve
               hiši. Na Dunaju je bilo v zgodovini in še danes veliko raznih slovenskih društev in
               klubov, nekatera propadajo, nastajajo nova in vsako je odigralo neko vlogo v
               slovenski dunajski zgodovini. Tudi cele generacije nepoznanih Slovencev so gradile to
               mesto. Že pred 25 leti je takratni dunajski župan Cirk izjavil, da je ponosen, da je
               župan tretjega največjega slovenskega mesta. Že, če bi odprli samo telefonski imenik
               bi verjetno res dobili takšno podobo. Če pa upoštevamo stoletno asimilacijo bi bila
               slika / nerazumljivo/ zelo drugačna. Lahko se vprašamo kaj je svetovljanu kot je bil
               Cirk res pomenilo slovenstvo in kaj nam iz domovinske perspektive. Tudi sam vedno
               znova naletim na potomce Slovencev, ki ne znajo slovensko, a še vedno čutijo
               slovenske korenine in še vedno s ponosom ali pa boječe izražajo slovensko čustveno
               pripadnost. Slovenstvo ni samo na barikadah je tudi boječe ali celo zamolčano. Dunaj
               talilnica narodov v srednji Evropi je rastel in še raste iz mnogih tudi slovenskih
               korenin, zato je to tudi slovensko mesto. V zadnjem času se na Dunaj spet preseljuje
               vedno več Slovencev razen mnogih študentov, ki iščejo stik s srednjeevropsko kulturo
               in znanostjo, ki se tu ponuja, je na Dunaju tudi veliko ekonomskih imigrantov, ki jih
               je usoda prisilila, da jim tujina reže kruh. Slovenska prisotnost je vedno puščala
               tudi sledi v vseh strukturah velemesta. Pred nekaj dnevi je v 102 letu starosti umrla
               najstarejša slovenska kostanjarka, doma iz Trubarjeve Rašice na Dolenjskem. Na Dunaj
               je prišla kot 11(?) dekletce in je desetletja na mrzlih ulicah prodajal kostanj,
               kakor je dovoljeval cesarski patent še iz časov cesarja Federika iz leta 1492. Na
               Dunaju so ustvarjali in še delujejo mnogi slovenski kulturni ustvarjalci in prav je
               tako, da puščamo kulturne sledi. Toda o tem je bilo že veliko napisanega in
               povedanega. Rad bi poudaril, da v tem novem svetu globalizacije tudi tu potrebujemo
               novo perspektivo. Na osnovah prednikov se je vse od prvega dunajskega škofa humanista
               Jurija Slatkonje preko Knafljeve ustanove in vse do Korotana odpirajo nove možnosti
               delovanja in povezovanja predvsem med slovenskimi študenti, ki so preko spleta vedno
               prisotni in povsod povezani z domovino in svetom. Dunaj postaja vozišče
               srednjeevropskih kultur in skokovito spreminja svojo podobo. To ni več mesto Marije
               Terezije, ni več mesto iz časa Prešerna in prebujanja narodov. Ni več mesto Franca
               Jožefa in prve svetovne vojne. Ni več mesto Cankarja in Plečnika, ni več Hitlerjev
               Heldenplatz. Ni več mesto zavezniške uprave in životarjenja ob Železni zavesi, ker se
               je spletkarilo na skrivaj ali samo preko mednarodnih organizacij kot so Združeni
               narodi, konferenca o evropski varnosti in sodelovanju OPEK in podobno. Politični in
               ekonomski priseljenci iz vzhoda in daljnih dežel spreminjajo podobo nekdaj tega tudi
               zelo našega <stage type="mag"/>(nadaljevanje) mesta. Še
               bolj, vidna je ekonomska rast mesta, zaradi bogatih špekulantov in mednarodnih
               korporacij. Kje je v tem velemestu prisotna slovenska kultura? Ali jo kdo upošteva in
               opazi? Še naprej. Ali smo sposobni preživeti? Poleg mnogih društev, klubov, krožkov
               in slovenske cerkve, kjer se vsako nedeljo sliši slovenska pesem sta Knafljeva
               ustanova in Korotan 2 največji koncentraciji slovenskega življenja na Dunaju. Obe
               ustanovi nista v breme matični deželi, ampak lahko samostojno gospodarita in sta tako
               narodovo blago in kapital narodu. Nudita dom slovenskim študentom in odpirata vrata
               slovenski kulturi, da se pokaže svetu. Knafljeva štipendija omogoča študij tudi
               tistim, ki ga sicer finančno ne bi zmogli. Ponosni smo lahko, da na Dunaju opravljata
               Korotan in Knafljeva ustanova za celotni slovenski narod pomembno kulturno
               poslanstvo. Generacije in šolanih akademikov je naš največji kapital za našo
               prihodnost in garancija, da bomo kulturno preživeli. Prisotnost slovenske kulture na
               mednarodnem prizorišču je ponos našega dela. Vseslovenske skupnosti po svetu bodo
               preživele le, če bodo imele dovolj lastne moči za rast in samohranjevanje. Miza mora
               imeti vsaj tri noge, da sama stoji. Za nas so te noge gospodarska rast, ki nam daje
               lastni kruh. Biološka rast, ki omogoča, da narodovo telo raste ter kulturna rast, ki
               potrjuje našo enkratnost v našem svetu. Seveda je dobrodošla tudi še četrta nova,
               pomoč matične dežele, ki je motivacija za nov dodatni zagon rasti in samo
               ohranjevanja slovenske skupnosti po svetu in njeno promocijo. Ne smemo pa biti preveč
               prisesani na materina prsa. Če bomo pretirano iskali samo matično pomoč in ne našli
               dovolj lastne moči bomo kmalu krneli in postopoma umrli. Matica je smisel in ne cilj
               našega življenja. Hvala.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp74">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek. Naslednji je docent dr. Vincenc Rajšp, ki je svoj
               prispevek naslovil "Kako uradna Slovenija sprejema delo za uspešno Slovenijo v
               Avstriji?". Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp75">

               <speaker>DR. VINCENC RAJŠP:</speaker>

               <p>Lepo pozdravljeni. Tema je na istem kraju kot smo o njem slišali sedaj.</p>
               <p>Kako Slovenija ceni sprejema dela Slovencev v Avstriji? Neenako sem prišel med
               Slovence v Nemčiji leta 1970, kjer je bil moj oče gastarbeiter, dvojne počitnice sem
               tudi sam tam dela, potem sem prišel na Dunaj kjer sem bil od leta 1973 pa pravzaprav
               do leta 2000, vse počitnice, poletni vratar v nekem domu ostarelih in sem preko tega
               spoznal zelo veliko Slovencev. Vsi so bili pripravljeni pomagati Sloveniji, živeti za
               uspešno Slovenijo ali svojim družinam ali tudi drugače. Po letu 1991 so se odprle
               nove možnosti in ves ta pozitivni naboj se je samo še potenciral. Danes po 24 letih
               osamosvojitve se lahko vprašamo kaj od tega je Slovenija cenila. Kdo je Slovenija?
               Slovenske vlade, ministrstva? Nedvoumno Univerza v Ljubljani, SAZU in druge. Omenjeni
               kot pomembni ustanovi v Dunaju smo slišali Knafljeva ustanova in Korotan. Pomembni
               ustanovi, kot smo slišali, pa vendar je v teh letih prišlo do zelo boleče in pomembne
               mutacije. Iz<stage type="mag"/>(nadaljevanje)
               dobrodelnih ustanov, zgrajenih ena v 60. letih 19. stoletja, finančno omogočena s
               strani preprostega Slovenca na Koroškem, tudi Slovenci po svetu takrat še niso bili
               bogati, patru Tomažiču je dom uspel in je za Slovence napravil ogromno, pa vendar
               mutacija iz dobrodelne ustanove je mutirala v novo, s pomočjo Slovenije seveda, saj
               je to tudi hudo finančno podprla, pravzaprav navadna profitno orientirana ustanova.
               Res je, da sprejema študente, vendar vse z vidika profita.</p>
               <p>Knafljeva ustanova, ustanovljena leta 1676 z dediščino slovenskega duhovnika Knaflja.
               Do leta 1961 jo je nespremenjeno upravljala Dunajska univerza, od tega leta do leta
               1995 ljubljanska univerza, kot staro dobrodelno ustanovo, leta 1995 je bila
               ustanovljena nova Knafljeva privatna ustanova, ki je prav tako orientirana samo
               profitno, tako s strani upravljavke celovške Mohorjeve, kakor tudi s strani
               pojmovanja ljubljanske univerze in tudi ministrov, ki tako ali tako v glavnem
               prihajajo iz ljubljanske univerze.</p>
               <p>Slovenija je vložila velike denarje v obe hiši, bodisi za obnovo, bodisi pri nakupu.
               Slišali smo, da daje Knafljeva ustanova eno štipendijo, res jo daje, in kje je ves
               ostali denar, ne vemo, ker se je pač izmuznila javnemu nadzoru, je privatna ustanova.
               Ni ustanova slovenskega naroda, to je bila, danes je avstrijska privatna ustanova po
               zakonu o privatnih ustanovah, ki nimam nobene zveze s starim zakonom, po katerem je v
               času Avstrije delovala Knafljeva ustanova. Se pravi, popolna mutacija. O Korotanu ne
               bom govoril, ker je izšla knjiga Za resnico do zadnjega diha, pater Ivan Tomažič,
               ustanovitelj Korotana, knjiga se dobi še pri Modrijanu.</p>
               <p>Leta 2005 je v Mladini izšel intervju funkcionarja celovške Mohorjeve Karla Smoleja z
               naslovom Bitka za Dunaj. Po pravici povedano mi ni bilo jasno, kaj naj to pomeni.
               Namreč, kot sem rekel, jaz sem živel med temi Slovenci, naklonjeni so bili Sloveniji,
               tudi drugi, ki so svoje korenine šele spoznavali in kaj naj bitka pomeni. Žal sem
               zelo hitro ugotovil, da to ni bitka, da je vojna za Dunaj in ta vojna je bila hudo
               umazana. Šlo je za mutacijo Korotana iz dobrodelne v pridobitniško ustanovo, kjer je
               Slovenija prispevala na koncu 5,6 milijona evrov. Če gledam danes kje je bila ta
               umazanost? Ja v časopisju jo vidite. Strup, ki je bil nalit Slovencem na Dunaju je
               bil zelo hud. Namreč, vsi smo bili za to da Slovenija Korotan kupi in Vlada Janeza
               Janše je <stage type="mag"/>(nadaljevanje) 7. julija
               2007 sprejela sklep, da Slovenija kupi Korotan 100%, ne 95. 100. Pa ji ga Mohorjeva
               ni hotela prodati. Prodala je 2009 in tako naprej. Umazanost te vojne. Ustanovljen je
               bil Slovenski znanstveni institut postavljen, namenjen v hišo Knafljeve ustanove,
               zato, ker je Knafljeva ustanova potrebovala denar za obnovo. Marinček, minister, je
               izrecno napisal, da Slovenija daje denar, ker bo v njej slovenski znanstveni
               institut. Tudi avstrijsko ministrstvo je dalo za to denar, ker bo v njej Slovenski
               znanstveni institut in na koncu, bili smo figov list za pridobitev denarja. Institut
               sem vodil 15 let, lansko leto sem pokazal poročilo, še velja, zato, ker je bil
               institut likvidiran novembra lansko leto. Oba zaposlena sva ostala brez plač od
               novembra 2013, enkratna šlamastika. Ko smo bili poslani v stečaj je to prvi primer v
               Avstriji, da je bil znanstveni institut poslan v stečaj in seveda prvič v zgodovini,
               da je tuja država, ki je institut ustanovila, preložila stroške likvidacije državi
               gostiteljici.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp76">

               <speaker>PREDSEDNIK IVAN HRŠAK:</speaker>

               <p>Bi prosil, da počasi zaključite, ker smo…</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp77">

               <speaker>DR. VINCENC RAJŠP:</speaker>

               <p>…Gospe Milki Hudobnik je država plače povrnila, meni pa ne, ker je prepričana, da bi
               to naj storila Slovenija. Knafljeva je prostore, kjer smo 7-krat previsoko najemnino
               plačevali izžemanje slovenskega proračuna, po veliko nižji podceni ponudila v
               Inseratu. Zdaj smo slišali, da bo v teh prostorih avstrijska akademija. Govoriti, da
               je tukaj še kaj slovenskega, oprostite, ni res. In tudi tabla Knafljeva privatna
               ustanova, 1676, ni res. Knafelj Privatstiftung 1995. Bil sem med gastarbeiterji od
               očeta v Nemčiji, danes pa sem, kakor sem po internetu lahko našel, prvi primer
               gastarbeitsloze(?) v Avstriji. Danes sem tukaj brez dnevne podpore, ker če grem v
               Slovenijo te dnevne podpore ne dobim. Po 15 letih zelo uspešnega dela. Slovenci
               želijo pomagati Sloveniji, vendar so nad takšnim odnosom skrajno razočarani.</p>
               <p>Hvala.</p>
               <p>/ aplavz./</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp78">

               <speaker>PREDSEDNIK IVAN HRŠAK:</speaker>

               <p>Gospa Polona Rožič, članica Upravnega odbora Društva slovensko-danskega prijateljstva
               nam bo predstavila prispevek z naslovom Pravljična Slovenija v deželi Andersena.</p>
               <p>Prosim za prispevek.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp79">

               <speaker>POLONA ROŽIČ:</speaker>

               <p>Hvala za besedo. Pozdravljeni vsi skupaj tudi v mojem imenu.</p>
               <p>Po dveh letih življenja na Danskem sem se v Slovenijo vrnila predvsem z željo, da v
               domovino prinesem pozitivno miselnost s severa Evrope in da začnem uresničevati
               nešteto projektov, ki so se porodili v času življenja na Danskem. Želja, da bi našla
               način kako na različnih nivojih in področjih povezati Slovenijo in Dansko je sčasoma
               samo še rastla. Z včlanitvijo v Društvo slovensko-danskega prijateljstva sem na nekaj
               projektih že pričela delati, želim pa si, da se tudi zaradi ukinitve veleposlaništva
               Kraljevine Danske v Sloveniji aktivnosti društva povečajo tako na gospodarskih, kot
               tudi drugih področjih. Torej, podporo v društvu seveda čutim, želim pa, tudi zato sem
               danes tukaj, da se povežemo z drugimi društvi in seveda predvsem s podjetji, ki že
               delujejo ali pa imajo to željo, da skupaj naredimo zgodbo o uspehu.</p>
               <p>Do sedaj je bil namreč poudarek društva slovensko-danskega prijateljstva predvsem na
               organizaciji ekskurzije<stage type="mag"/>(nadaljevanje)
               za slovenske dijake ter posredovanju informacij v povezavi s študijem in drugimi
               oblikami izobraževanja na Danskem. Ob prihajajoči 20. obletnici ustanovitve društva
               slovensko-danskega prijateljstva pa, kot sem že omenila, želim pričeti predvsem
               aktivnosti v povezavi s sodelovanjem na gospodarskem in seveda področju turizma.
               Povezovanje slovenskih podjetij, ki že uspešno sodelujejo z Dansko, to so ta večja
               podjetja, kot je na primer Gorenje in ostala, vsi vemo o katerih uspešnih znamkah
               govorim, in seveda nekaj manjših podjetij, ki izražajo to željo, pa nekako ne vedo
               kako se lotiti cele zadeve, to je namreč ena prioritet društva, kjer želimo, kot sem
               že rekla, povezati in omogočiti lažji dostop do tržišča na severu Evrope.</p>
               <p>Verjamem, da je povezovanje v smislu izmenjave izkušenj in mnenj, da lahko pripomore
               k boljšim rezultatom na področju med državama, sodelovanjem med državama, in ker sem
               sama ena tistih, ki smo žele v tujini začutili pravo domoljubje, si seveda želim, da
               bi izmenjava v večji meri potekala v smeri promocije slovenskih produktov in
               Slovenije na Danskem. Vsaj Danski, če že ne širnemu svetu želim pokazati kaj vse
               skriva naša čudovita domovina in kdo pravzaprav smo Slovenci. Možnosti za to so,
               menim, neizmerne, ker pa seveda ne pričakujem, da bo vse potekalo brez ovir, se bomo
               najprej v društvu usmerili in osredotočili na podjetja, ki to željo kažejo in so
               pripravljena malce širše pogledati v svet. Sprva je torej cilj povečati aktivnosti v
               Sloveniji in pravzaprav uskladiti želje podjetij ter narediti nekakšen načrt kako
               najbolj učinkovito priti do zastavljenih ciljev, šele nato pa stopiti do danskih
               partnerjev, če smem tako reči in njim predstaviti celotno zgodbo ter jim predstaviti
               kakšne koristi in učinke bi tudi oni imeli od sodelovanja s Slovenijo. Če
               poenostavim, menim, da je treba izven meja Slovenije, menim, da to velja za vse nas
               tukaj danes in da se pravzaprav vsi strinjamo v tem, da je treba izven meja Slovenije
               nastopati enotno in za posamezno državo povezano. Povezati je treba vse
               zainteresirane, tako podjetja in druge organizacije, kot tudi posameznike in jih
               spodbuditi k temu, da najdejo skupne interese ter se povežejo in stopijo na tuj trg
               močnejši. Treba je tudi poiskati pravi način kako vstopiti na trg, konkretno se mi je
               ena od idej porodila, ko sem na Danskem obiskala dogodek, ki ga je organizirala
               italijanska turistična organizacija, in takoj ko sem stopila na tisti dogodek sem
               pomislila, to pa bi Slovenci gotovo naredili boljše, gotovo bi ponudili veliko
               boljšo, bolj raznovrstno kulinariko in enostavno naredili bolj učinkovit in boljši
               dogodek. In zaradi izkušnje biti izseljenec, menim, da smo Slovenci, ki živimo v
               tujini v veliki prednosti. Tudi sama se namreč še vedno štejem, čeprav sem se za
               enkrat vrnila v Slovenijo, pa se januarja že spet vrača za vsaj 6 mesecev, torej zato
               se še vedno štejem za izseljenko. Zakaj bi rekla, da smo v prednosti, izkušnja, ki jo
               dobiš v tujini in ko opazuješ lokalne prebivalce, to je tisto, kar je neprecenljive
               vrednosti. Spoznavamo kako funkcionirajo ljudje, kot posamezniki in kot družba,
               spoznavamo tudi naklonjenost lokalne skupnosti in nenazadnje politike projektom, ki
               se nam porodijo. In to je, menim, bistveno pri uveljavljanju Slovenije v tujini, da
               poznamo kako funkcionirajo in jim poskušamo nekako našo kulturo oziroma karkoli že
               imamo ponuditi izdelek ali pa recimo slovenske turistične znamenitosti, da jim
               ponudimo, bi rekla, na njihov način, na način, na katerega se bodo odzvali v največji
               meri.</p>
               <p>V tujini je treba ponuditi, promovirati vse dobro, česar je v Sloveniji neizmerno
               veliko in menim ne izpostavljati stanja, ki vlada v Sloveniji. Menim namreč, da smo
               vse preveč osredotočeni na vse slabo, kar imamo povedati o naši domovini, po drugi
               strani pa premalo naglas in premalo poudarjeno pripovedujemo o vsem kar imamo dobrega
               ponuditi tujim vlagateljem, <stage type="mag"/>(nadaljevanje) podjetjem, ali konec koncev turistom. Turistu menim, da
               ni treba razmišljati o odločitvah politike v Sloveniji. Moje mnenje je, da naj uživa
               v lepotah Slovenije, v izvrstni kulinariki in izdelkih, ki jih imamo ponuditi, nato
               pa naj ta dober glas in seveda izdelke za pokušino nese v svojo domovino in se vrne s
               prijatelji ter tako razširi dober glas.</p>
               <p>Znanka z Danske mi je namreč rekla, da 10 let sploh ni vedela kako lepa je Slovenija,
               ker so se vsako leto z družino peljali samo skozi Slovenijo na Hrvaško. Potem pa so
               enkrat povsem po naključju morali prenočiti v Sloveniji in od takrat že 15 let hodijo
               na dopust samo v Slovenijo, tudi letos se bova srečali in tako ji tudi zdaj poskušam
               sama ponuditi vsakič kaj novega, jo peljati v kakšen, recimo temu, skriti kotiček
               Slovenije. Namreč, rekla je, da v teh 15 letih pa je ja že vse videla, pa sem jaz
               potem malo pobrskala in tudi sama bila presenečena kako majhno prepoznavnost imajo
               nekatere točke v Sloveniji, ki so morda celo bolj atraktivne, kot tiste večje masovno
               obiskane znamenitosti.</p>
               <p>Za uspešnejšo promocijo se je treba povezati tudi s predstavništvi v tujini. Za
               slovensko veleposlaništvo v Kopenhagnu lahko rečem, da so več kot odprti za predloge,
               in verjamem, da je tako tudi drugod po svetu. Kot rečeno, samo skupaj lahko naredimo
               korak k bolj prepoznavni in posledično uspešni Sloveniji.</p>
               <p>Sama prihajam iz športnih vod in ravnokar sem se vrnila tudi s trimesečne prakse na
               Norveškem. In navkljub temu, da je mentor na Norveškem dve leti delal s slovenskimi
               športniki je bil lani na dopustu v Sloveniji predvsem na svojo lastno pobudo in bil
               tako rekoč prepuščen samemu sebi, da odkriva Slovenijo, kot ve in zna, nihče iz tega
               športnega sveta mu ni znal svetovati ali pa ga peljal kam, nekaj seveda je v tem času
               že tudi okusil kulinarike, ampak v času dopusta je bil prepuščen samemu sebi. Tako,
               da menim, da v športu, če že ves čas poslušamo kako športniki promovirajo Slovenijo,
               je pa primerov dobre prakse, da je Slovenija to tudi unovčila bore malo. Poleg tega
               se moramo zavedati, da samo promocija še zdaleč ni dovolj, pa vendar je mogoče to
               tema za kakšno drugo srečanje. Danes želim le omeniti nekaj primerov kako upam, da se
               bomo lotili povezovanja Slovenije in Danske v Društvu slovensko-danskega
               prijateljstva. Kot sem že omenila je ena od možnosti na primer dvodnevni ali pa tudi
               samo enodnevni promocijski dogodek, sama bi se osredotočila oziroma se bolj nagibam k
               organizaciji dogodka v Aarhusu, kjer sem tudi sama živela, ki je drugo največje mesto
               na Danskem, in kjer je tudi bi rekla, tako kot župan, tako tudi skupnost, ki večno
               tekmuje z glavnim mestom se nagiba k temu oziroma so zainteresirani, da se povezujejo
               z drugimi prestolnicami v Evropi. Tako sem za partnerja znotraj Slovenije je tudi v
               tujini potreba poiskati zainteresirane strani, da je kakršenkoli dogodek lažje
               izvedljiv. Mnenja sem da ni nujno in na vso silo aktivnosti potrebno izvajati v
               največjih mesti, ampak kot sem rekla, v mestu, ki je primerljivo z Ljubljano in zato
               dogodek postane lažje dostopen, predvsem pa menim, bolj prepoznaven v tujini. To
               mesto Aarhus ima tudi okoli 300 tisoč prebivalcev in tam bi ta dogodek pomenil
               bistveno več, bistveno večjo odmevnost kot v Kopenhagnu. Takrat, ko sem se udeležila
               tega dogodka seveda takoj pomislim, to bi bilo super organizirati in vse tako, ampak
               v naslednji sekundi, po, bi rekla, po slovensko, kdo bo pa to financiral, kako pa bom
               to, saj sama pa ja nič ne morem. No, ampak že v naslednjem koraku, ko sem se obrnila
               na tega gospoda, ki je organiziral to, tega Italijana, ki je organiziral za Italijo,
               me je pomiril, je rekel, ne skrbi, če se boste tega lotili, ni nobene težave. Danska
               skupnost, se pravi, tako kot župan, tako tudi samo mesto in je rekel, verjamem, da
               tudi vaše veleposlaništvo so pripravljeni za tovrstno sodelovanje ponuditi tudi nižje
               najemnine, tako da bi rekla, da v tujini se tudi z eno takšno naivno idejo ali pa
               željo po promociji Slovenije,<stage type="mag"/>(nadaljevanje) da organizirati z nizkimi stroški seveda z veliko mero
               angažiranosti in seveda dobre volje. Jaz imam ves čas v mislih ta podjetja, ki si
               želijo tam promovirati in verjamem, da bi vsako prispevalo eden del, da dogodek dobro
               izpeljemo.</p>
               <p>Če za konec izpostavim tudi željo seveda povezati se z vsemi vami in tako različnimi
               idejami in projekti. Ime Slovenije vrisati na zemljevid uspešnih držav, ki se tako
               poslovnežu kot turistu za vedno vtisnejo v spomin in kamor se vedno znova želi
               vračati. Jaz si želim, da se absolutno prihodnje leto zopet srečamo in da si
               izmenjamo pozitivne izkušnje o tem kako smo dobro ime ponesli v Sloveniji in seveda
               upamo tudi na podporo doma tudi s tovrstnimi dogodki, ki smo mu priča danes. Hvala
               lepa za posluh. Lep dan še naprej.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp80">

               <speaker>PREDSEDNIK IVAN HRŠAK:</speaker>

               <p>Hvala lepa. Kot naslednji se nam predstavlja Martin Lisjak iz Slovenske kulturno
               gospodarske zveze s prispevkom "Kultura in Slovenci v Italiji". Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp81">

               <speaker>MARTIN LISJAK:</speaker>

               <p>Dober dan. Lepo pozdravljeni. Spoštovani.</p>
               <p>Pred nekaj meseci je prestižna Newyorška literarna revija New York Review of Book
               objavila na svoji zadnji strani o priporočilu za branje štiri slovenske knjige. Med
               pokojnim Tomažem Šalamonom, Dragom Jančarjem in Andrejem Blatnikov je publikacijo
               priporočila branje tudi Marka Sosiča z angleškim prevodom svojega romana Balerina,
               balerina. Za ta roman in za druga dva svoja romana se je Sosiča uvrstil med finalno
               peterico kandidatov za nagrado Kresnik za najboljši slovenski roman leta. Letos se je
               med drugim z literarnim delom kratki roman V snegu in ljubezni še enkrat kot finalist
               potegoval za Kresnika. Prav Marko Sosič je med vsem drugim prvi pionirsko razmišljal
               o odprtosti slovenskega stalnega gledališča v odnosu do italijanskih tržaških
               someščanov.</p>
               <p>Če nadaljujemo z SGS. Slovanski gledališki model je veliko naprednejši od
               italijanskega tako da lahko mirne duše trdimo, da je slovensko stalno gledališče v
               Trstu med najboljšimi italijanskimi produkcijskimi hišami, ki je trdno vpeto v
               balkanski ambient in se hkrati razvija v Italiji. S produkcijo iz dveh sezon nazaj
               moderne drame je SGS na lanskem Boršnikovem srečanju prejelo tri nagrade. Letos so se
               vse tri lanske produkcije, ki jih je SGS kandidiralo za Boršnikovo srečanje uvrščene
               v tekmovalni program jubilejnega srečanja. To pa še ni vse. Poleg predstave Hlapci,
               ki je na oder postavila tri mlade igralce iz Trsta, ki so zaključili študij na
               ljubljanskem AGRFT se je v tekmovalno program uvrstila tudi čarobna gora, ki jo je
               SGS koproducirala z ljubljansko dramo. Pri tretji predstavi Trst "Mesto v vojni" pa
               gre še za eno koprodukcijo in sicer s stalnim gledališčem Furlanije-Julijske krajine
               Roseti, katerega je predsednik Slovenec Miloš Budin. Besedilo za igro je napisal
               Sosič, režijo pa pripravlja Igor Pizon. Simbolno ima ta uvrstitev izjemno vrednost,
               ker gre za domačo produkcijo, za eno koprodukcijo za osrednjo Sloveniji in za eno
               koprodukcijo z tržaškim italijanskim gledališčem. Tri predstave, ki nosijo pomen
               kulture Slovencev v Italiji torej v tri smeri. Vsaka na svoj način prikazuje Trst kot
               evropsko mesto. Če se povrnem na režiserja Trsta "Mesto v vojni" Igorja Pizona oba
               Sosič in Pizon sta namreč slovenska pisatelja, ki živita v Trstu. Uvrščamo jo lahko
               ob vseh številnih literarnih eminencah med tem gre še za omeniti Alenko Rebulo, ki so
               obogateli slovensko literarno sfero. Knjiga Alenke Rebula "Blagor ženskam", ki jo je
               izdalo založništvo tržaškega tiska je šlo če seštejemo vse ponatise v več kot 10
               tisoč izvodih. Prav tako lahko naštejemo pri tej založniški hiši druge uspešne
               izdaje, recimo, Vodnika po slovenskem Trstu, ki nosi naslov / nerazumljivo/. Očitno
               je torej, da ni treba omenjati Borisa Pahorja, da bi pričali o pomenu slovenske
               kulture v Italiji. Profesionalna kulturna produkcija Slovencev v Italiji je živa,
               vitalna in izjemno uspešna. Danes vam seveda s tem razmišljanjem prikazujem svetlo
               plat tega področja, o tem ne bom govoril, ker mislim, da nas Slovence v Italiji dela
               prepoznavne ravno ta svetla plat.</p>
               <p>Kultura v specifiki gledališče in književnost sta poglavji, ki delujeta integrativno
               v odnosu do <stage type="mag"/>(nadaljevanje) srednje
               Slovenije. V Ljubljani se je za slovensko stalno gledališče oziroma za prej
               omenjenega Sosiča, ki hoče biti v teh razmišljanjih le primer kot jih je seveda še
               veliko. V Ljubljani se ne sprašuje nihče ali je Sosič zamejec. Skozi to sfero smo
               Slovenci v Italiji sprejeti kot del slovenskega naroda. Pri tem kontekstu se pojem
               skupnega kulturnega prostora popolnoma uveljavlja. Nujno gre vsemu temu za dodati
               izjemno filmsko produkcijo zadnjih let, ki je dva filma goriške trans medije
               popeljalo prej na teden kritike beneškega mednarodnega bianala in nato še na festival
               slovenskega filma, pri čemer se princip integrativnosti prikazuje do smerno v Italiji
               in v Sloveniji. Lahko bi še naštevali. Antološko razstavo slovenskih slikarjev v
               Italiji v 20. stoletju Razprta obzorja. V osrednjem tržaškem razstavnem prostoru leta
               2012 in razstavo Franko Vecchiet v tržaški Mestni galeriji, kjer je evropsko priznani
               grafik Franko Vecchiet razstavljal svoje slike. Tovrstnih primerov bi lahko omenjal
               še veliko. Ta izjemna produkcija je lahko torej v ponos celotnemu slovenskemu narodu,
               ker gre ravno v mednarodni uspeh, ker ga, se opravičujem, ker ga ravno mednarodni
               uspehi oplemenitijo v / nerazumljivo/ Evrope. Če pa pogledamo na ljubiteljsko kulturo
               lahko mirne duše trdimo, da še opravlja svoje poslanstvo. Če preverimo ljubiteljsko
               kulturno produkcijo v Trstu, Gorici in Videmski pokrajini ne bomo imeli težav s
               priznanjem, da je okolje, v katerem živimo trdno, zdravo in še zlasti vitalno.
               Energije za vsakodnevno prostovoljno borbo ne zmanjkuje. Naš teritorij je povezano /
               nerazumljivo/ do mil z odličnimi rezultati. Od zborov do dramskih skupin, od
               mednarodno priznanih pobud kot je / nerazumljivo/ do dogodkov, ki povezujejo mlade
               kot srenjam beneške pesmi.</p>
               <p>Zveza slovenskih kulturnih društev je na primer največja organizacija Slovencev
               Italije. Združuje 85 kulturnih društev in več kot 6 tisoč posameznikov. Slofes 2013
               prvi festival Slovencev v Italiji, ki ga je podprl tudi urad je pokazal česa so
               Slovenci v Italiji zmožni kot prizma, v katero se je steklo veliko in iz katere so se
               razvili še drugi projekti in so se še zlasti razprla obzorja našega bodočega dela. V
               treh dneh pestrega dogajanja na enem osrednjih tržaških trgov je postalo očitno, da
               nimamo Slovenci v Italiji nobenega razloga za skrivanje oziroma za zaprtost. 18, 19
               in 20. septembra letos bomo ta festival ponovili in vam že danes vljudno vabim v
               Trst.</p>
               <p>Spoštovani. Vsa ta razmišljanja nas silijo v izhodiščno ugotovitev, da je identiteta
               Slovencev v Italiji trdno povezana s kulturo. Jezik se še zlasti skozi kulturo
               pojavlja v obliki najpomembnejšega elementa pri oblikovanju narodne identitete, če
               lahko v današnjem času ta izraz sploh uporabim. Tako uspešni posamezniki in subjekti
               bistveno prispevajo k utrjevanju in k razvijanju občutka pripadnosti temu okolju. Za
               njimi pa delujejo kvalificirane ustanove, ki vse to omogočajo. Za nemoteno delovanje
               teh struktur za katerimi se skriva ogromno ur predanosti in požrtvovalnega in tudi
               prostovoljnega dela so potrebna ustrezna sredstva. Brez teh bi se tehtne vsebine
               razvodenele in bi bili prisiljeni k temu, da ohranimo le spomin na pretekle dni. Temu
               pojavu bi marsikdo rekel folklorizacija skupnosti. Poleg tega se ne vpeljuje naša
               pozornost do RS le na sredstva temveč tudi na potrebo po usmerjanju odnosa ravno v
               kulturi. V že omenjenem integrativnem principu vidimo primer odnosa, ki si ga
               Slovenci v Italiji želimo s strani prebivalcev RS. S tem se ne omejujemo na osrednjo
               Slovenijo temveč skoraj paradoksalno tudi na Primorsko. Kar ogroža naš obstoj niso le
               asimilacijske dinamike, temveč tako imenovani manjšinki kompleks. Tega ustvarja še
               zlasti dinamika odnosov, ki jih napreduje paradoksalen pojav. Celo se dogaja, da
               temeljni odnos osrednje Slovenije do naše skupnosti temelji na predpostavki, da je
               folklorizirana. Naj ta pojem posplošim in ponazorim s preprostejšimi besedami.
               Slovenci v Italiji ugotavljamo marsikdaj, da je naša podoba v očeh popolnoma napačna.
               Nismo maloštevilna narodna skupnost, kot ni res, da se omejujemo na povprečne in
               lokalne dogodke, katerih ne gredo vsebine čez vaško zborovsko petje priložnost
               igranja folklorne glasbe na harmoniko ter na rečno gledališče slabe kvalitete. V
               uvodu to razmišljanje se nahajajo vsi dokazi, da naša skupnost ni folklozirana. Ta
               paradoksalna podoba postane zaznavna ob vseh usmiljenjih, trepljanjih pod ramenih, z
               izjavami polnim nevednega in namišljenega razumevanja. Dragi zamejci: "Saj bo, saj
               bo". Ali pa presenečene ugotovitve, a s Trsta: "Kako to, <stage type="mag"/>(nadaljevanje) da govorite tako dobro slovensko?" Da ne
               omenjamo nesmiselnih izjav kot so: "Zamejci, a vi ste zaščiteni?" Opravičuje se za
               preprostost svojih besed, ampak da bi bile moje misli jasne sem prisiljen, da navedem
               predsodek osrednje Slovenije, da smo Slovenci v Italiji primerljivi s kitajskimi
               pandami, ki so mednarodno zaščitene.</p>
               <p>Poleg strukturne podpore, da bi omogočili vsem uveljavljenim ustanovam, da nemoteno
               delujemo naprej, mislim torej, da potrebujemo Slovenci z Italijo podporo in še zlasti
               pomoč pri delu, ki naj bi usmerjeno v spremembi naše podobe v očeh prebivalcev RS.
               Samozavest naše skupnosti je ključna pri uveljavljanju in razvijanju te skupine
               ljudi, ki živi zunaj meja RS. Ta se razvija v odnosu do drugih še največ sosedov.
               Samozavestna narodna skupnost ima veliko večje možnosti, da še naprej razvija svojo
               uspešno kulturo. Posledica tega naj bi bila pozitivne le za Slovencev v Italiji
               temveč tudi za celotni slovenski kulturni prostor. Ob tem si upam trditi, da je ta
               uspešnost marsikdaj pravo okno v slovenski svet, skozi katerega vstopajo z njim v
               stik tudi drugi narodi. Prvi med vsemi so italijanski. Na tem geografskem položaju
               smo Slovenci v Italiji prvi gojitelji dobrososedskih odnosov med Slovenijo in
               Italijo. Pomen uspešne kulture lahko v tem kontekstu raste vse do vloge povezovanja
               narodov, dosedanja evropske ideje integracije in razvoja, nenazadnje tudi
               ekonomskega.</p>
               <p>Spoštovani predsednik Komisije DZ RS za Slovence v zamejstvu in po svetu. Spoštovani
               minister RS za Slovence v zamejstvu in po svetu. Prepričan sem, da ne bodo moja
               razmišljanja naletela na gluha ušesa. Prepričan sem tudi, da nam boste pomagali pri
               doseganju dveh navedenih ciljev – pri ohranjanju solidnosti kulturnih struktur
               Slovencev v Italiji in pri pozitivnem razvoju odnosov z vsemi pripadniki slovenskega
               naroda. Prepričan sem namreč, da smo Slovenci v Italiji aktivni subjekti, ki krojimo
               razvoj mesta v zalivu, po Borisu Pahorju, ki se iz dneva v dan spreminja iz
               izoliranega zaključka železne zavese v enega izmed najbolj odprtih evropskih središč.
               Hvala.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp82">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek. Po programu je na vrsti dr. Janko Male. Vodja slovenske
               prosvetne zveze iz Celovca. Ker se osebno srečanja, zaradi izrednih okoliščin ni
               mogel udeležiti si bomo preko video prispevka pogledali njegov prispevek z naslovom
               Priložnosti in zamujene možnosti čezmejnega sodelovanja v prid slovenski kulturi.
               Lepo prosim, za prispevek.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp83">

               <speaker>DR. JANKO MALE:</speaker>

               <p>Spoštovane udeleženke, spoštovani udeleženci Vseslovenskega srečanja.</p>
               <p>Svoja razmišljanja namenjam kulturi, ker se zavedam pomembne vloge, ki jo opravlja
               kulturna za našo narodnost pomembnost. Prav tako se zavedam njene pomembne vloge, ki
               jo ima pri sodelovanju in povezovanju z Republiko Slovenijo. To je zelo pozitivno,
               vendar mislim, da to sodelovanje lahko izgradimo in postavimo na višjo raven in to na
               raven konkurenčnosti ne pa pomilovanja, ker se bi bilo treba usmeriti manjšine in jo
               včasih popeljati v naročje matične dežele. To je eno.</p>
               <p>Drugo pa je, da se nekateri vzorci slovenske kulturne politike nekritično prenašajo
               od drugod. Kot na primer težnja, da se kultura v celoti podredi tržnim mehanizmom.
               Majhen narod potrebuje poglavitne kulturne ustanove in njihovo razdejano mrežo.
               Slovenija je v tem oziru že veliko storila. Veliko je storila tudi za kulturne
               ustanove zunaj slovenskih mejah, vendar ne želim govoriti o tem, da je Slovenija
               dolžna pomagati. Ta miselna dispozicija je, po mojem, napačna. Želim poudariti
               potrebo, da je investicija ohranitev in razvoj slovenskega jezika in kulture
               potrebna, zaradi tega, ker je to investicija v kulturno substanco slovenskega
               naroda.</p>
               <p>Zavedam se, da afirmacija slovenske kulture pade in živi z jezikom, zato se zavzemamo
               za večjo afirmacijo celotne slovenske kulture. Ne gre samo za kulturo slovenske
               države, ampak gre za kulturo slovenskega naroda. Obmejni prostori, kjer živimo
               Slovenci v sosednjih državah so lahko velik duhovni potencial. V tem pogledu lahko
               dobivajo odnosi med Sloveniji in Slovenci zunaj Slovenije nove kvalitetne možnosti,
               ker EU deluje v povezavah. Predvsem v povezavah na regionalnih ravneh so slovenske
               manjšine na ozemlju sedanje EU. Strateško <stage type="mag"/>(nadaljevanje) pomemben partner za Slovenijo, ker poznajo razmere
               večkulturne družbe iz neposredne izkušnje življenja v dveh kulturnih prostorih.
               Mislim, da je slovenska kulturna identiteta v Evropi lahko konstruktivni izziv, če
               smo zmožni kaj prispevati k sožitju različnih kultur. To je ena zadeva. Druga pa je
               realnost današnjega časa, ko opažamo brezbrižno omejevanje materialne osnove
               namenjene ohranitvi in razvoju kulturnih dejavnosti. To omejevanje, sicer v nekoliko
               bolj blagi obliki prihaja s strani Avstrije. Zelo občutno pa je sredstva namenjena
               kulturnemu delovanju Koroških Slovencev zmanjšala Slovenije, ki pa v resnici na ljubo
               daje znatno večji delež denarja, toda ta delež se je v zadnjih treh letih zmanjšal za
               dobrih 30 %. Pri vsem razumevanju, zaradi težke gospodarske razmere v Sloveniji pa ne
               moremo mimo dejstva, da se brez denarja znižuje kakovost kulturnega delovanja.
               Rezanje kulturnih korenin močno občutimo, zmanjšuje se čezmejni kulturni pretok med
               državama. Kontaminacija slovenske kulture z razsežnostjo širših evropskih povezav se
               zmanjšuje, obstaja nevarnost za ponovno zaprtost in izolacijo, ki bi omogočila, da bi
               se do sedaj relativne vrednote in kakovost populističnega folklornega kiča spremenile
               v absolutne. Preti nevarnost, da se ne bomo imeli s kom primerjati, kaj šele, da bi
               se pod vplivom boljšega in naprednejšega razvijali. Brez materialne podlage si je vse
               to težko predstavljati. Sicer drži, da smo z uvedbo rednega gledališkega abonmaja od
               leta 2001 z dvoletnimi zagonskimi sredstvi EU z gostovanji poklicnih gledališč iz
               Slovenije presegli ljubiteljsko raven kulturnega delovanja in se dokopali do nekakšne
               asistentske rešitve tega vsakoletnega programskega projekta. Toda tudi v tem primeru
               finančne podpore Ministrstva za kulturo RS usihajo. Kakovost gledališkega abonmaja
               postaja vprašljiva, saj moramo, zaradi pomanjkanja denarja vanj vključevati
               ljubiteljske oziroma amaterske predstave. To pomeni, da nam redukcija kakovosti v
               kulturi prinaša tudi redukcijo v kvaliteti medsebojnih odnosov. Prav v zvezi z
               gledališkim abonmajem se izrazito postavlja vprašanja kulturne strategije Slovenije.
               Ni problem v tem, da Slovenija ne bi zmogla vrhunskih, umetniških in kulturnih
               storitev za preboj v Evropi in svetu, problem je bolj v tem, da Slovenija nima
               strateško dovolj izdelanih smernic za uveljavitev slovenske kulture v Evropi. To je
               kulture, od katere bi lahko participirali tudi Koroški Slovenci. Ta paradoks je
               zaznaven v odnosu do kulturnega sodelovanja med Slovenijo in Koroškimi Slovenci
               verjetno pa tudi v odnosu do vseh Slovencev, ki živijo zunaj meja RS. Prav na tej
               relaciji velja princip naključnosti in iznajdljivosti posameznikov, na primer,
               mentorjev, režiserjev, dirigentov in drugih, vsak se znajde kakor ve in zna. Ni
               problemsko usmerjenega sodelovanja, ki bi omogočalo, da se o tako opevanem skupnem
               slovenskem kulturnem prostoru prerivajo kakovostno najboljši umetniški in kulturni
               dosežki.</p>
               <p>Ne samo, da je premalo razvojnih strategij kulturnega povezovanja, ki bi zbliževala
               skupna hotenja med Slovenijo in Slovenci zunaj RS, predvsem primanjkuje
               pripravljenosti, da bi se vprašanje kulture Slovencev v Avstriji vključilo v skupni
               slovenski nacionalni kulturni program. Medtem, ko smo do leta 2005 še nekako upali,
               da se bodo razmere v doglednem času izboljšale pa so se le še poslabšale. Leta 2005
               smo izgubili Ministrstvo za kulturo RS kot partnerja, s katerim smo bili povezani z
               našimi kulturnimi programi in projekti. Ministrstva za kulturo je namreč vse v zvezi
               s kulturo Slovencev zunaj RS oddalo Uradu Vlade RS za Slovence v zamejstvu in po
               svetu. Ta odločitev je segment slovenske kulture razdelila po državotvorni logiki.
               Slovenska država je prezrla kulturo tistega dela slovenskega naroda, ki presega
               državne meje RS. Ta vprašljiv odnos krepi medsebojno odtujevanje in slabi kakovostno
               komunikacijo v kulturnem sodelovanju med Slovenijo in <stage type="mag"/>(nadaljevanje) koroškimi Slovenci. V času evropskega
               združevanja, povezovanja in sodelovanja bi morali os kulturne strategije, po mojem,
               zastaviti v smer kakovostnega kulturnega pretoka med obema državama. Manjšina kot
               vezni člen pa bi ob tem sodelovanju lahko participirala in se bogatili ob kulturnih
               izkušnja obeh narodov. Teh pobud primanjkuje, vse kar se v tej smeri dogaja, pa
               nastaja samoiniciativno, enkratno in po navadi tudi brez večjih trajnostnih učinkov.
               V tem smislu je Slovenska prosvetna zveza od vstopa Avstrije v Evropsko unijo leta
               1994 iniciativna, bili smo in smo še vključeni v številne projekte, ki jih
               sofinancira Evropska unija. Vedno smo poudarjali, da je črpanje sredstev iz virov
               Evropske unije dobra priložnost da damo slovenski kulturi s čezmejnim sodelovanjem
               nove perspektive. Splošne družbene razmere, tako evropske, slovenske in koroške
               kulturi niso ravno naklonjene. Morda pa se v tem primeru koroški Slovenci lahko celo
               malo veselimo, t.i. srečnega paradoksa, da naša malaštevilčnost in jezikovna
               vztrajnost spodbujata energije za kulturno in ustvarjalno raznolikost, vsekakor
               takšno, po kateri se razlikujemo od populističnih eventov, ki nimajo nič opraviti s
               kulturnim ustvarjanjem. Pozitiven domet slovenske kulture na Koroškem prav gotovo
               črpamo iz predpostavke, da jo v veliki meri razumemo kot kontrapunkt nevarnostim
               folkorizacije in izgube slovenskega jezika. Če na položaj današnje kulture, v
               evropskem, slovenskem in koroškem merilu gledamo kritično, je privlačnost naše
               kulture predvsem v plavanju proti toku, v odklanjanju prilagajanja in v upiranju
               poskusom jezikovne asimilacije.</p>
               <p>Hvala za pozornost.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp84">

               <speaker>PREDSEDNIK IVAN HRŠAK:</speaker>

               <p>Hvala, dr. Maliju.</p>
               <p>Tako, sedaj smo končali še drugi del srečanja 11 govorcev.</p>
               <p>Ker nam je po razporedu ostalo še, imamo na razpolago še ca 10 minut, imamo še 5
               govorcev, ki so se prijavili preko prijave, ima vsak na razpolago ca 2 minuti.</p>
               <p>Prosim za razumevanje in upoštevanje te omejitve.</p>
               <p>Kot prvi bo razpravljal gospod Karlo Grgič, in sicer s prispevkom Delovanje,
               ohranjanje in razvoj kraja.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp85">

               <speaker>KARLO GRGIČ:</speaker>

               <p>…odpovedal skoraj iz razloga, da smo ostali v tej dvorani samo prostovoljci, tisti,
               ki so uslužbenci ali plačani so šli vsi domov.</p>
               <p>Ampak, vsekakor naše koordinacijsko združenje kraški vasi, ki ima v statutu oziroma v
               aktu ohranjanje in razvoj teritorija smo se ustanovili 1972 in sicer člani so
               kulturni, športni, gospodarski, verski in šolske organizacije iz Bazovice, Gropade,
               Padriče, Trebče in Banov. Ustanovili smo se tudi zaradi tega, ker od leta 1945
               oziroma od leta 1954, ko je prišla Italija v Trst so nam razlastili 36 milijonov
               kvadratnih metrov zemlje za javno korist. Od te javne koristi mi lastniki, 90%
               teritorija Slovenci nimamo od tega nič, samo škodo. Združenje občin, se pravi posvet
               občine. Kaj nam koristi, da združimo te občine, ne vemo zakaj, naj rajši, če hoče
               Italija denar malo privarčevati, naj raje po zgledu drugih držav, na primer Anglije,
               ki ima 30 tisoč zakonov, Nemčija 50 tisoč, Francija ima 70 tisoč, Italija jih ima 290
               tisoč. Tu naj skrčijo.</p>
               <p>Drugič. Bodo <stage type="mag"/>(nadaljevanje)
               privarčevali na vojski. Država, ki nima vojske, vojakov nima vojske. Kaj se boji
               Slovenijo, kaj se boji Avstrijo. Tukaj naj privarčujejo. Italija, naj privarčuje na
               policistih, Francija ima 80 tisoč policistov, Italija jih ima 220 tisoč policistov. V
               Tržaški pokrajini je en policist na 48 ljudi. V Milanu je 500 ljudi en policist.
               Tukaj naj zmanjšajo. Se pravi, naj povečajo občine. Če imamo danes v Furlaniji 280
               občin, naj jih prenesejo na 500, ampak naj zmanjšajo birokracijo. Zakaj dežela, to se
               pravi, da dežela, ki je bila ustanovljena leta 1964, kdo jo je ustanovil – ustanovila
               jo je pokrajina Trst, pokrajina Gorica. Pokrajine Trst je ni bilo kot je ni še danes.
               Zato, ker perimetracija Tržaške občine, Tržaške pokrajine je niso še preuredili, je
               še do Postojne, še vedno, takrat so deželo Furlanijo-Julijsko krajino so jo
               ustanovili – občina, pokrajina Videm, pokrajina Gorica, občina Trst, občina Zgonik,
               Devin, Nabrežina, Milje, se pravi pokrajine ni bilo. Se pravi, še danes pokrajine ne.
               Se pravi, še danes, če greste gledati v računalnik, so šole v spisku še v Postojni,
               pod Italijo. Se pravi, na takšnih pogojih se najdemo mi. To se pravi, pogoji na
               primer, prostorski načrt, prostorski načrt, moj župan, ki sem ga volil, je slabši kot
               tisti prej, ki ga nisem volil. Se pravi, ne posluša naš razvoj kakšen naj bo. To se
               pravi kmetijstvo, gradbeništvo oziroma daje italijanskim podjetjem ohranja
               zazidljivost, slovenskim podjetjem črta. To so konkretni. Po naši krivdi. Se pravi,
               80% smo mi sami krivi, ker nismo koordinirani, ker se razumemo slabo, to se pravi, da
               ne funkcioniramo. Se pravi, 500 podpisov naših organizacij s podpisom, ki smo
               zahtevali, da naši dve krovni organizaciji SSO in SKGZ naredimo eno pravno službo, ki
               bi bila tudi gospodarska, ki te probleme, se pravi vse te vinkulacije(?), Natura
               2000, regulacijski načrti, to bi morala usklajevati ta pravna skupina, pravno
               podjetje, pravna služba, gospodarska služba, ki jo sestavljata dve naši krovni
               organizaciji. Vse to, kaj se je zgodilo, da 31. decembra SKGZ je ustanovila svojo
               pravno službo, katere predsednik je Goričan, mi ne pride na ime, in pri SSO so
               naredili drugo pravno službo. Se pravi, imamo dva stroška. Slovenija bo morala dati
               dva prispevka, tukaj …/ nerazumljivo/ kraških vasi…</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp86">

               <speaker>PREDSEDNIK IVAN HRŠAK:</speaker>

               <p>Jaz bi prosil, če bi lahko, ker smo že prekoračili čas…</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp87">

               <speaker>KARLO GRGIČ:</speaker>

               <p>Ja, takoj, jaz sem zaključil, sem zaključil.</p>
               <p>…tukaj, da mi imamo, ne politično gremo naprej, sodniško. Se pravi, imamo na ustavnem
               sodišču oziroma glede sinhrotrona, ki hočejo tam namestiti mednarodno šolo, ki smo
               bili razlaščeni za tiste druge namene, ne to. Imamo Tondov zakon, ki predvideva še
               danes, da v naseljih se ne da dvojezičnih imen. Se pravi, moja / nerazumljivo/, ki
               sem jo volil, še zdaj ni odstranila tega dekreta. In bi še našteval, še našteval, kaj
               deluje to naše združenje kraški vasi, danes vzdržuje, brez prispevkov pet let
               Bazoviški park na enem hektarju in pol, kamo pride cela Slovenija gor, /
               nerazumljivo/ itd., brez prispevka<stage type="mag"/>(nadaljevanje) nobenega. Ne naših krovnih in ne s strani Slovenije.
               Slovenija ne spada v vojaški spomenik, zato ne more to stvar. Še bi našteval.</p>
               <p>Oprostite, če sem morda kaj rekel. Zahvalil bi se ministru, ki nas tukaj posluša. Jaz
               sem že večkrat tukaj na tej skupščini, ministra ga ni, danes se zahvaljujem ministru,
               da nas tukaj posluša strpno in mu želim veliko uspehov. Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp88">

               <speaker>PREDSEDNIK IVAN HRŠAK:</speaker>

               <p>Hvala lepa. Naslednji se je k razpravi prijavil gospod Silvester Lanko iz New Yorka
               iz ZDA. Prosim, če lahko res v tem kratkem času poveste svoje misli, ki ste si jih
               namenili.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp89">

               <speaker>SILVESTER LANKO:</speaker>

               <p>Sem zdravnik že v New Yorku 40 let, prej sem bil v Švici 10 let. Imam ene svoje ideje
               v novih mislih.</p>
               <p>V Ameriki nas je Slovencev približno 150 tisoč, tako so se nekje razdelili, oddelili
               pri zadnjem štetju. Prvi Slovenci so prišli v Kalifornijo že leta 1006, Baraga je 200
               let pozneje postal prvi škof in še pet drugih škofov je bilo v marketu Slovencev,
               mislim da nekaj takega ne bo več. Istočasno pa moram povedati, da smo mi kot Slovenci
               kot manjšina 150 tisoč od 300 milijonov izredno delavni in sposobni. Zakaj to mislim?
               Zato ker v senatu, veste da je senat zgornja hiša, v tej zgodnji hiši je 100
               senatorjev, vsaka država da v to hišo dva senatorja in do pred kratkim so bili trije
               Slovenci v senatu, to se nikoli ni zgodilo še in se verjetno tudi nikoli več ne bo.
               Na vsak način, ne samo, da smo kar se tega tiči dobri, ampak tudi, da sta dva
               Slovenca pred nedolgem kandidirala za predsednika ZDA. Mislim, da s te strani dobro
               zastopamo to malo Slovenijo.</p>
               <p>Kaj bi hotel povedati o novi idejah? Slovenci in ti, ki so uspešni, ki so prišli v
               parlament, itd., tudi gospodarstvenikov imamo zelo dosti, so prišli naprej, zaradi
               dobrih idej, kar je različno med Evropo in Ameriko je to. Če ima kdo dobro idejo ga
               ljudje poslušajo. On pridobi sogovornike. Druga stvar, ki je zanimiva v Ameriki je
               "teamwork", ne samo eden človek, več ljudi, zato je Amerika nekje prekosila Nemčijo.
               V Nemčiji je nekje, morda v Sloveniji tudi, nekje eden dela, eden je glavni in eden
               komandira, medtem ko v Ameriki je to "teamwork". Če ima te vi namesto 1 12 ljudi in
               ima vsak svoje poglede nekje se bo marsikaj zelo dobrega rodilo. Jaz mislim, da tukaj
               bi se dalo nekaj narediti, nove ideje naj bi se spoštovale. Zakaj? Po mojem naj bi
               Slovenija prisluhnila tem novim idejam, zakaj? Ne starim, novim, ker te lahko
               pripeljejo do novih Bill Gatesov, do novih Markov Zuckerbergerjev in drugih.
               Slovenija naj odpre okno s svežino novega zraka, kajti sveži zrak lahko prinaša
               blaginjo, ustvarjalnost in Nobelove nagrade. Hvala lepa.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp90">

               <speaker>PREDSEDNIK IVAN HRŠAK:</speaker>

               <p> Hvala. Naslednji razpravljavec je gospod Franc Zabukovšek. Naslov njegovega
               prispevka "Pridemo od besed k dejanjem". Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp91">

               <speaker>FRANC ZABUKOVŠEK:</speaker>

               <p> Hvala lepa za besedo. Lep dan vsem prisotnim. Predvsem dobrodošli Slovenci<stage type="mag"/>(nadaljevanje) izza meje države Slovenije
               in sveta.</p>
               <p>Pravzaprav bom samo prebral do konca ta moj apel, ki je bil že opozorjen tekom dneva,
               da ne bi samo govorili, ampak da bi ustvarili tudi dejanja. Zato je dejansko potrebno
               se poslušati in tudi slišati. To je ena stvar.</p>
               <p>Drugo pa je uporaba jasnih pojmov, ki označujejo problem. Pri nas to nismo navajeni,
               v Sloveniji vsaj, v državi, ker smo pač bili pod pritiskom ideologije in smo morali
               bolj poslušati, kot lahko kaj povedati. Zato smo danes še kar naprej pod takšno
               dresuro. Recimo, kaj tu mislim. Govorimo o grobiščih, namesto da bi govorili o
               moriščih, ki jih je okrog 600. Drugo. NOB, hočemo, eni ga hočejo zveličati, drugi pa
               seveda zopet izničiti. Dejansko je NOB od 1848 do 1991, medtem ko v času okupacije pa
               je bilo to zlorabljeno za oblast diktature.</p>
               <p>Potem. Manjšina in matica. Dejansko Slovenci živimo v državi, kjer lahko rečemo smo
               nacija, medtem ko naši rojaki izza meje so dejansko na avtohtonem in niso za nas
               manjšina, ampak so naš del slovenske narodne skupnosti, medtem ko za Italijo so
               manjšino, in tako kot drugje.</p>
               <p>Tako, da te pojme je treba izčistiti. Slovenski skupni prostor je bil v socializmu
               razvijan, kjer so bile še meje in smo se Slovenci poskušali se nekako, kot Slovenci
               kot skupnost povezovati in danes imamo v ta namen slovenski svetovni kongres, ki naj
               bi bil naša takšna celica, spodbuda za sodelovanje in vse to, kar je bilo danes tudi
               rečeno. In v tem duhu želim tudi, da ohranjamo kulturno dediščino, ki pa je po celem
               svetu. Zato v tem duhu apeliram na to, da to ohranjamo, ker v tem bodo imeli mladi
               veliko perspektivo in smisel, da ohranjajo slovenski jezik in na ta način tudi
               prispevajo k razvoju slovenske države in slovenskega naroda kot skupnosti.</p>
               <p>Toliko sem želel, pa hvala lepa in vse dobro vsem skupaj.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp92">

               <speaker>PREDSEDNIK IVAN HRŠAK:</speaker>

               <p>Hvala lepa za vaš prispevek.</p>
               <p>Zdaj pa je na vrsti še gospod Milan Ribič iz ZDA. Naslov njegovega prispevka je
               Komentar.</p>
               <p>Prosim, da ga poslušamo.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp93">

               <speaker>MILAN RIBIČ:</speaker>

               <p>Pozdravljeni gospod Hršak, ostali Slovenci, rojaki, gospa poslanka Novak, je že odšla
               zgleda.</p>
               <p>Tema Slovenke in Slovenci v tujini za uspešno Slovenijo je zelo plemenita. Vsi mi, ki
               smo v tujini si tega želimo, želimo uspešno Slovenijo, samo po mojem mišljenju in
               morate tu doma v Sloveniji urediti, da boste sami med seboj uspešni, da se bo zgodilo
               samo takrat, ko boste složni. Kar se dogaja zdaj zadnja leta res ne vodi nikamor, in
               vaši otroci nimajo svetle prihodnosti. Nekateri se pritožujejo, da se določene
               odločitve ne izpolnijo, imam tudi jaz eno pritožbo. Slovensko-ameriški svet iz
               Clevelanda je poslal pismo na to srečanje leta 2009 in sem ga sam osebno predal
               predsedniku Državnega zbora. In na to pismo Svet še ni dobil odgovora. Jaz sem danes
               ponovno oddal to pismo gospe pri vas tam, da bi predsednik Državnega zbora dobil to
               pismo. In Slovensko-ameriški svet želi, da se na to pismo odgovori.</p>
               <p>Hvala lepa.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp94">

               <speaker>PREDSEDNIK IVAN HRŠAK:</speaker>

               <p>Hvala lepa.</p>
               <p>In zadnji bo dal piko na i moj poslanski kolega Jožef Horvat. Naslov njegovega
               prispevka pa je Deklaracija o zunanji politiki Republike Slovenije.</p>
               <p>Prosim, Jože.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp95">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovane <stage type="mag"/>(nadaljevanje)gospe, spoštovani gospodje, drage Slovenke in Slovenci,
               spoštovani gospod minister.</p>
               <p>Bom stoje govoril, ker na ta način želim izraziti spoštovanje in čast vsem vam.</p>
               <p>Tukaj v tej dvorani poslanke in poslanci veliko govorimo o Republiki Sloveniji. Res
               je republika je državna struktura določena s slovensko ustavo. Ko pridete vi, 15
               zapored ste že tukaj v Državnem zboru, potem govorite v glavnem o domovini Sloveniji.
               In to mi je zelo pri srcu in se vam za to zahvaljujem.</p>
               <p>Včeraj je na odboru za zunanjo politiko, ki mu predsedujem, bila sprejeta deklaracija
               o zunanji politiki Republike Slovenije. Izražam veliko pričakovanje in tudi upanje in
               prepričanje, da bo ta deklaracija, torej ta politični dokument o slovenski zunanji
               politiki, da bo sprejeta tudi na rednem julijskem zasedanju Državnega zbora, ki se bo
               začelo naslednji teden 9. julija. Prejšnja deklaracija je iz decembra 1999 in seveda
               vse cilje, ki smo si jih tam zadali, predvsem kar zadeva članstvo v Evropski uniji, v
               Zvezi NATO, OECD in tako naprej, vse te cilje smo dosegli. Gotovo kakšnega tudi
               spregledali. In saj boste sami to deklaracijo, ko bo sprejeta, tudi lahko dobili in
               prebrali, ima samo štiri strani, želim pa izpostaviti samo tiste točke, ki se
               nanašajo na avtohtone slovenske narodne manjšine v naših sosednjih državah, in ki se
               nanašajo na Slovence, ki živijo, ki živite po svetu. Že v preambuli je izražena, v
               preambuli te deklaracije je izražena skrb za avtohtone slovenske narodne manjšine v
               sosednjih državah, je izražena skrb, potreba po skrbi za Slovence po svetu ter
               nujnost ohranitve in razvoja slovenskega skupnega kulturnega prostora. Med 7 cilji
               zunanje politike je tudi cilj, ga preberem: prepoznavnost slovenske kulturne,
               znanstvene in izobraževalne odličnosti v mednarodnem prostoru, ohranitev in razvoj
               slovenskih manjšin v sosednjih državah ter slovenskih skupnosti v svetu, uveljavitev
               slovenskega jezika v zamejstvu, Evropski uniji in svetu. In če pogledam še 10
               prednostnih področij in območja zunanje politike Republike Slovenije, bom med temi 10
               prebral dve, in sicer: skrb za položaj in razvoj slovenskih narodnih manjšin v
               Avstriji, na Hrvaškem, v Italiji in na Madžarskem, vsestranska povezanost Slovencev
               po svetu z Republiko Slovenijo. Naslednja: Konzularna dejavnost, ki ščiti slovenske
               državljanke in državljane v tujini ter podpira mednarodno, gospodarsko, kulturno,
               znanstveno in izobraževalno sodelovanje in sodelovanje s Slovenci po svetu. Tej
               deklaraciji, gospe in gospodje, sledi strateški dokument, ki ga bo sprejela vlada, je
               pravzaprav že pripravljen in bo sprejet kmalu, in tam pa so seveda detajlneje opisani
               cilji in tudi prioritetne prednostne naloge, ki jih Republika Slovenija mora izvajati
               do Slovencev v zamejstvu in po svetu. Tam bo konkretizirano kako in na kakšen način
               vzpostaviti slovenske hiše in tako naprej.</p>
               <p>Zaključujem z mislijo in morda tudi povabilom, ker je vsak lokalpatriot, tudi jaz
               sem, morda povabilom, da obiščete Prekmurje oziroma mojo občino Črenšovci in župnijo
               Črenšovci. Pred kratkim jo je obiskal tudi spoštovani minister, se mu lepo
               zahvaljujem, kjer smo si ogledali pomnik slovenskim izseljencem. Tam smo ga postavili
               leta 2006, morda do zdaj edini v Sloveniji, ne vem če je kdo takšno podobno gesto že
               naredil, ampak k temu nas je nagovarjalo dejstvo, da je iz naše občine in župnije, po
               drugi svetovni vojni, praktično v povprečju vsaj en družinski član iz domačije
               zapustil domovino, zapustil domačijo in odšel <stage type="mag"/>(nadaljevanje) po svetu. So pa seveda tudi družine, kjer je domovino
               zapustilo po 8 družinskih članov. Vabljeni k ogledu tega pomnika, vedno se ob njem
               ustavim in imam v mislih vse vas.</p>
               <p>Bog vas živi.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp96">

               <speaker>PREDSEDNIK IVAN HRŠAK:</speaker>

               <p>Hvala, kolega Jožef, za tvoj prispevek.</p>
               <p>Spoštovani, spoštovane.</p>
               <p>Na podlagi našega temeljitega spremljanja in poslušanja vaših prispevkov, vaših
               podanih pripomb in sugestij in predlogov smo pripravili kar 10 priporočil, ki bo naše
               mnenje v celoti vsebuje vse tisto, kar ste želeli.</p>
               <p>Dovolite, da vam predstavim vsa naša priporočila.</p>
               <p>Udeleženci XV. Vseslovenskega srečanja, ki je potekalo 2. 7. 2015 v Državnem zboru
               Republike Slovenije so oblikovali naslednja priporočila:</p>
               <p>1. udeleženci XV. Vseslovenskega srečanja pričakujejo od Vlade Republike Slovenije,
               da se bo v skladu z mednarodnimi pogodbami in bilateralnimi sporazumi aktivno
               zavzemala za ureditev sistemskega financiranja slovenske narodne skupnosti v
               sosednjih državah.</p>
               <p>2. udeleženci XV. Vseslovenskega srečanja z zadovoljstvom ugotavljajo, da nova
               deklaracija o zunanji politiki Republike Slovenije ustrezno naslavlja ohranitev in
               razvoj slovenske narodne skupnosti v sosednjih državah ter slovenskih skupnosti po
               svetu. Pri tem opozarja na rabo ustrezne terminologije.</p>
               <p>3. udeleženci XV. Vseslovenskega srečanja priporočajo Vladi Republike Slovenije, da
               pri oblikovanju in implementaciji strategij, politik in ukrepov, ki izhajajo iz
               zakona o odnosih Republike Slovenije s Slovenci zunaj njenih meja, sistematično in
               strateško vključi Slovence zunaj meja Republike Slovenije, še zlasti uspešne
               znanstvenike in podjetnike. Pri tem naj pomembno vlogo odigrajo
               diplomatsko-konzularna predstavništva, poslovni klubi in društva slovenskih
               skupnosti.</p>
               <p>4. udeleženci XV. Vseslovenskega srečanja ugotavljajo, da so za spodbujanje prenosa
               znanja Slovencev zunaj meja Republike Slovenije potrebne analitične podlage. Treba je
               identificirati uspešne Slovencev v tujini, ki so pripravljeni sodelovati z Republiko
               Slovenijo, proučiti njihov interes za vključevanje v razvoj Republike Slovenije in
               oceniti uspešnost dosedanjih mehanizmov tovrstnega vključevanja ter jih po potrebi
               nadgraditi.</p>
               <p>5. udeleženci XV. Vseslovenskega srečanja priporočajo Vladi Republike Slovenije, da
               poglobi sodelovanje med vladnimi in nevladnimi institucijami, ki se ukvarjajo s
               slovensko skupnostjo zunaj meja Republike Slovenije in ga sistematizira. Skladno s
               strateškim dokumentom o zunanji politiki Republike Slovenije naj spodbuja odprtje
               t.i. slovenskih hiš oziroma centrov delovanja Slovencev.</p>
               <p>6. udeleženci XV. Vseslovenskega srečanja pozivajo Vlado Republike Slovenije oziroma
               pristojna ministrstva, da slovenski narodni skupnosti v sosednjih državah in po svetu
               namenijo posebno pozornost, saj bo le tako lahko v celoti zaživel slovenski kulturni
               prostor. Udeleženci pričakujejo, da se problematika Slovencev zunaj meja Republike
               Slovenije ustrezno vključi v učne programe, da se spodbuja strokovne ekskurzije in
               študijske izmenjave na območja, kjer živi slovenska narodna skupnost in da se še
               naprej v čim večji meri organizira tečaje slovenskega jezika in kulture v državah
               kjer živi slovenska narodna skupnost.</p>
               <p>7. udeleženci XV. Vseslovenskega srečanja pozivajo Vlado Republike Slovenije, da
               oblikuje trajnostne strategije, posebno na področju gospodarstva in mladine, da se
               okrepi vez med matično domovino in Slovenci v sosednjih državah in po svetu. Vlado
               Republike Slovenije <stage type="mag"/> (nadaljevanje)
               pozivajo, da ustvari ugodno poslovno okolje, da bodo zainteresirani poslovneži lažje
               sodelovali z Republiko Slovenijo ali z njo okrepili poslovno sodelovanje. Pri tem naj
               se zlasti spodbuja vlaganja slovenskih malih in srednjih podjetij v obmejna območja z
               namenom poglabljanja in sodelovanja ter krepitve slovenske identitete.</p>
               <p>8. udeleženci XV. Vseslovenskega srečanja pričakujejo od Vlade Republike Slovenije,
               da spodbuja ustanavljanje razvojnih agencij za krepitev gospodarske osnovne slovenske
               narodne skupnosti, tudi s pomočjo evropskih skladov.</p>
               <p>9. udeleženci XV. Vseslovenskega srečanja ugotavljajo, da tudi slovenske zamejske
               kmetijske organizacije in AGRASLOMAK igrajo pomembno vlogo pri utrjevanju slovenske
               narodne skupnosti zunaj meja Republike Slovenije. Kmetije v slovenski lasti na
               omenjenem območju pa so zelo pomembne pri ohranjanju identitete slovenske narodne
               skupnosti.</p>
               <p>10. udeleženci XV. Vseslovenskega srečanja pričakujejo, da bodo odgovorni uredniki
               RTV Slovenija pri snovanju programske politike poskrbeli za boljšo vključenost
               tematike Slovencev v sosednjih državah in po svetu v osrednje radijske in
               televizijske programe Radiotelevizije Slovenija.</p>
               <p>Ugotavljam, da smo se z zapisanimi priporočili seznanili.</p>
               <p>Bi želeli besedo? Prosim.</p>
               <p>Ugotavljam, da smo se z zapisanimi priporočili seznanili. Vsa priporočila bodo po
               srečanju posredovana vsem pristojnim v Republiki Sloveniji.</p>
               <p>Hvala.</p>
               <p>Zdaj pa bi dal besedo še ministru gospodu Gorazdu Žmavcu, da da še zadnje misli o tem
               srečanju.</p>
               <p>Prosim.</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp97">

               <speaker>GORAZD ŽMAVC:</speaker>

               <p>Spoštovani poslanec Hršak, spoštovani poslanec Horvata, spoštovana predsednika zelo
               pomembnih odborov Državnega zbora za zunanjo politiko in za odnose Slovencev po
               svetu.</p>
               <p>Namreč, naša prisotnost tudi v tem drugem delu vam zagotavlja, da smo zelo strpno
               poslušali in slišali, ne samo poslušali tudi slišali vaša stališča, vaša mnenja, vaše
               sugestije, moram reči, da se vam zahvaljujem za vašo prisotnost tudi v prvem delu,
               ker je bila polna dvorana in tudi prisotnost vaseh teh, ki smo zdržali do konca, ker
               menim, da ta vaša prisotnost pomeni tudi neko veličino temu dogodku ali pa veličino
               XV. Vseslovenskega srečanja, ki se je zgodil v tem današnjem Državnem zboru.</p>
               <p>Moram reči, da smo danes bili morda vsi poslanci v tem Državnem zboru in ta glas
               Slovencev in Slovencev po svetu se je slišal.</p>
               <p>Kot minister, odgovoren za to področje, vam zagotavljam, da je naša vizija in naša
               prihodnost predvsem v tem kar so tudi dane usmeritve, tako Odbora za zunanjo politiko
               in s stališča, zaključkov, ki ste jih danes sprejeli, in da imamo vizijo in interes
               povezovanja, želimo prihodnost, in vemo da je prihodnost v povezovanju, v tem da se
               slišimo, da se srečujemo, da ustvarjamo dialoge in menim, da bomo morali narediti še
               mnogo več tudi za mlade generacije, iskati vsebino za te mlade generacije, ker
               predvsem v tem interesu iskanja novih rešitev, kot je bilo danes tudi povedano,
               slišali pa smo danes tudi mnoge strokovnjake, profesorje, znanstvenike, zdravnike,
               študente, mlade in menim, da so to pravzaprav glasovi, ki združujejo ta skupni
               interes in mi bomo na Uradu naredili vse, da dejansko sledimo tem interesom, da bomo
               odgovorni za vzpostavljanje teh medsebojnih odnosov, tako z obiski pri vas v vaših
               organizacijah, v vaših društvih, v vaših ustanovah, v vaših raziskovalnih
               institucijah, v vaših <stage type="mag"/>(nadaljevanje)
               poslovnih klubih in istočasno bomo zagotavljali, da tudi vaše ideje in vaše
               aktivnosti gredo predvsem v smeri,kot je tudi naslov tega današnjega srečanja
               Vseslovensko srečanje, kaj Slovenci in Slovenke lahko naredijo za uspešnost
               Slovenije. Namreč, Slovenija rabi v tem trenutku tudi uspešne Slovence, ki so uspeli
               v tujini in menim, da če bomo znali povezati in poiskati te skupne rešitve, potem smo
               morda tudi na dobri poti za prihodnost.</p>
               <p>Še enkrat, najlepša hvala za vse. Želim vam prijeten večer in vas pozivam na
               Dobrodošli doma v petek in soboto na Ptuju.</p>
               <p>Hvala lepa.</p>
               <p>/ aplavz/</p>
            </sp>
            <sp xml:id="SDT7-KZOSSVZIPS-srečanje-1-2015-07-02.sp98">

               <speaker>PREDSEDNIK IVAN HRŠAK:</speaker>

               <p>Hvala lepa, minister.</p>
               <p>S tem zaključujem XV. Vseslovensko srečanje in vas vljudno vabim, da se nam
               pridružite tudi naslednje leto, predvidoma v začetku julija.</p>
               <p>Hvala.</p>
               <p>/ aplavz/<title> Srečanje se je končalo 2. julija 2015 ob 18.26. </title>
               </p>
            </sp>
         </div>
      </body>
   </text>
</TEI>
