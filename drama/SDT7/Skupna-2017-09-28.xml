<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2017-09-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2017-09-28.OZIZŠIM">2CB554D44FCD594BC125819A0048B820</idno>
               <idno type="custom"
                     subtype="session"
                     corresp="#SDT7-Skupna-2017-09-28.OZK">1A3B915EAA6735A0C125819A00491720</idno>
               <idno type="custom"
                     subtype="day"
                     corresp="#SDT7-Skupna-2017-09-28.OZIZŠIM">F06134C4316BE19DC12581AE0045D0EF</idno>
               <idno type="custom" subtype="day" corresp="#SDT7-Skupna-2017-09-28.OZK">DD64AF380A7B7823C12581AE004615F2</idno>
               <idno type="URI" corresp="#SDT7-Skupna-2017-09-28.OZIZŠIM">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F06134C4316BE19DC12581AE0045D0EF</idno>
               <idno type="URI" corresp="#SDT7-Skupna-2017-09-28.OZK">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DD64AF380A7B7823C12581AE004615F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2017-09-28.OZIZŠIM" n="34">
               <name>redna seja</name>
               <date when="2017-09-28"/>
            </setting>
            <setting who="#SDT7-Skupna-2017-09-28.OZK" n="23">
               <name>redna seja</name>
               <date when="2017-09-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2017-09-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2017-09-28.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                     <org xml:id="SDT7-Skupna-2017-09-28.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">34. redna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">23. redna seja</stage>
            <stage type="date">(28. september 2017)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje,
            znanost, šport in mladino in Marija Antonija Kovačič, podpredsednica Odbora za
            kulturo.</stage>
            <stage type="time">Seja se je pričela ob 9.02.</stage>
            <stage type="mag"/>


            <sp xml:id="SDT7-Skupna-2017-09-28.sp1">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>Dobro jutro. Vse članice in člane odbora, vabljene, ter ostale prisotne lepo
               pozdravljam.</p>
               <p>Pričenjam 23. redno sejo Odbora za kulturo. Obveščam vas, da so zadržani in se seje
               ne morejo udeležiti naslednji člani in članice odbora: dr. Dragan Matić katerega sama
               nadomeščam, potem mag. Branislav Rajić, ki pooblašča Vesno Vervega in še gospa Janja
               Sluga pooblašča Ireno Kotnik.</p>
               <p>Tako, da predajam besedo gospe Dr. Mirjam Bon Klanjšček.</p>
            </sp>
            <sp xml:id="SDT7-Skupna-2017-09-28.sp2">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Lep pozdrav tudi z moje strani.</p>
               <p>Pričenjam 34. redno sejo Odbora za izobraževanje, znanost, šport in mladino. Obveščam
               vas, da je zadržan poslanec Ivan Škodnik, ki pooblašča Poslanko Anito Koleša in
               poslanka Marinka Levičar, ki pooblašča Marijo Antonijo Kovačič.</p>
               <p>S sklicem seje ste prijeli naslednji dnevni red seje odbora. In imamo dve točki. Prva
               22. redno letno poročilo varuha človekovih pravic Republike Slovenije za leto 2016
               smo zainteresirano delovno telo. In druga točka, razno. Ker v poslovniškem roku nisva
               prejeli predlogov v zvezi z dnevnim redom, je določen takšen dnevni red seje kot je
               bil določen in predlagan s sklicem sej obeh odborov.</p>
               <p>Prehajamo na <title> 1. TOČKO DNEVNEGA REDA. </title>
               </p>
               <p>Predlog akta je objavljen na spletni strani Državnega zbora. Prav tako je na spletni
               strani objavljena informacija o realizaciji <stage type="mag"/> (nadaljevanje) Državnega zbora Republike Slovenije ob obravnavi 21.
               rednega letnega poročila varuha človekovih pravic za leto 2015 in odzivno poročilo
               Vlade Republike Slovenije na 22. redno leto poročilo varuha človekovih pravic za leto
               2016 ter odzivno poročilo Vlade Republike Slovenije na poročilo o izvajanju nalog DPM
               v letu 2016, Državni preventivni mehanizem po opcijskem protokolu in konvencij OZN
               proti mučenju in drugim krutim, nečloveškim ali poniževalnim kaznim ali ravnanju.</p>
               <p>K tej točki sem vabila kot je razvidno iz sklica. Obravnava na podlagi 1. odstavka
               41. člena Poslovnika Državnega zbora. Odbor navedeno točko obravnava kot
               zainteresirano delovno telo. Matično delovno telo je Komisija za peticije ter
               človekove pravice in enake možnosti, ki bo poročilo obravnavala na svoji seji in
               pripravila poročilo s priporočilom za sejo Državnega zbora Republike Slovenije.
               Poročilo se obravnava po enofaznem postopku. Glede na področja, ki jih pokrivata
               odbora se bomo v predstavitvi poročila in kasneje v razpravi skušali predvsem
               osredotočiti na tista, ki so v pristojnosti naših odborov. Preden dam besedo
               varuhinji človekov pravic vas obveščam, da Poslanec Miha Kordiš pooblašča Poslanko
               Violeto Tomić.</p>
               <p>Zdaj pa dajem besedo varuhinji človekovih pravic, gospe Vlasti Nussdorfer,
               izvolite.</p>
            </sp>
            <sp xml:id="SDT7-Skupna-2017-09-28.sp3">

               <speaker>VLASTA NUSSDORFER:</speaker>

               <p>Spoštovana predsednica, spoštovana podpredsednica, poslanke, poslanci, vsi vabljeni
               gostje, tudi Minister za kulturo.</p>
               <p>Vesela sem lahko, da sem danes sploh uspela priti na ta dva odbora kajti pri varuhu
               imamo danes izjemno naporen dan namreč ta hip gostimo obisk iz Moldavije tako, da
               tudi namestniki ne morejo priti. Ob 10 uri imam v Cankarjevem domu za starejše
               občane, pravice starejših tako, da vas bom morala žal zapustiti. Ob 11 uri že dolgo
               napovedan sestanek s predsednik Vrhovnega sodišča Republike Slovenije in z njegovo
               ekipo. V teh prostorih spodaj se odvija tudi pravica vedeti v Državnem svetu kamor se
               še enkrat vrnem z enim izmed poročil v popoldanskem času. Tako, da verjemite, da bi
               najraje ostala kar pri vas, poslušala vse vendar dan res bo napet.</p>
               <p>Torej dovolite, da se najprej zahvalim za sprejetje zakona minuli četrtek. Tisti, ki
               ste glasovali za kajti ta zakon torej dopolnitev našega zakona zagotovo predstavlja
               sicer veliko, veliko več dela vendar močno prepoznavnost v tujini, dodatno
               zagovorništvo za otroke kar je izjemnega in bo še bolj pomembno v bodočnosti. Status
               A, ki ga bomo lahko pridobili kot nacionalna institucija za človekove pravice tako,
               da sem tega vesela. Vesela sem še ene stvari in sicer, da smo prvič v zgodovini
               varuha 22 let dobili / trak preskoči/… To pomeni ravno to kar sem napovedala na
               začetku mandata, da bom budno spremljala uresničevanje vseh priporočil kajti ne glede
               na to, da jih sprejme Državni zbor običajno / trak preskoči/… Zgodi, da se nanje tudi
               pozabi, to pa je pritisk na vlado in v ponedeljek prihaja k nam tudi gospa Kozlovič,
               da ponovno preučimo katera priporočila še niso bila od lani realizirana, da vztrajamo
               pri realizaciji, da se o njih pogovorimo.</p>
               <p>Na hitro bi samo preletela, torej vsa tri poročila, letos smo izdali kar tri, na 400
               straneh glavno poročilo varuha, ki je zelo precizno, lahko bi bilo tudi debelejše z
               71 priporočili. Potem na 200 straneh poročilo Državnega preventivnega mehanizma, tu
               smo naredili velik napredek kajti imam poseben ločen oddelek, ki bdi nad osebami, ki
               jim je v Sloveniji kakorkoli odvzeta ali omejena svoboda gibanja, obiskali smo 80
               institucij, posebno pozornost namenili tudi otrokom in mladim, ki so nameščeni v
               vzgojne zavode tako, da tudi to področje pokrivamo. Psihiatriji, tudi otroški
               psihiatriji tako, da je to priporočilo posebno še v nečem, da sproti spremljamo
               realizacijo kar ni možno pri glavnem poročilu, tukaj pa lahko vidite, da sproti
               pišemo priporočilo in tudi odziv institucij, ki je zelo pozitiven kajti skoraj vsa
               naša priporočila se na tem področju takoj realizirajo. In potem imate še eno
               poročilo, ki<stage type="mag"/>(nadaljevanje) je posebno
               in ga boste najbrž tudi lahko obravnavali. To je poročilo, ki izhaja redko, torej
               prvo v mojem mandatu, deseto v 22 letih, na zadnje je bilo, ko sem prišla k varuhu
               leta 2013, ravno k zagovorniku. To je poročilo o namestitvah oseb, ki imajo duševno
               motnjo in so sodno nameščene v osebne socialno varstvene zavode. Verjemite, da je
               ravno na tem področju izjemno veliko problemov prenatrpanost, tudi o tem bom danes
               govorila s predsednikom Vrhovnega sodišča, kajti Vrhovno sodišče je že opozorilo
               večkrat na podlagi tudi mnenj nižjih sodišč, da je nedopustno, da če se odloči
               sodišče, da mora neka oseba v tak socialno varstvenih zavod, da se v njem ne najde
               prostora ali je ta popolnoma neustrezen in s tem ruši torej tudi integriteto same
               socialno varstvene ustanove. To poročilo bo danes prvič obravnaval v popoldanskih
               urah tudi Državni svet.</p>
               <p>Novost letošnjega poročila kot vidite je, da smo tretje poglavje zamenjali in je
               postalo prvo. Želeli smo namreč, da bi uvodoma predstavila institucijo, vse torej
               namestnike, njihova področja dela, število pobud, ki jih prejmemo, našo organizacijo,
               kajti najpogosteje sem vprašana prav o tem – koliko vas je, kaj delate, katera
               področja pokrivate in mislim, upam, da nam je vsaj delno uspelo s to prenovo letnega
               poročila.</p>
               <p>Zdaj varuh v številkah je zanimiv, lahko pa tudi ne, zato ker verjemite, da so
               številke en pokazatelj, v enem problemu se skriva pa mnogo mnogo ur in desetine dni
               dela, pa tega ni moč prikazati. Torej primeri, ki jih varuh obravnava so iz leta v
               leto težji, kompleksnejši, veliko vprašanj odpiramo na lastno pobudo, ravno v
               Državnem zboru sem bila velikokrat vprašana ali samo čakate na pošto, ki jo dobite.
               Ni res. Recimo na področju okolja smo v zadnjem dveh treh mesecih po vseh požarih
               vsak dan, ko je še gorelo, že odprli temo konkretnega požara in zelo vestno
               nadzorujemo tudi to področje. Torej imamo tudi veliko dela na terenu. To vem, da radi
               pohvalite. Zdi se mi pomembno. Prihodnji teden odhajam z ekipo, to je skoraj
               preselitev institucije, v Kobarid. / nerazumljivo – trak preskoči/ … v različne kraje
               po Sloveniji. Vsako leto pa pazimo, da smo enkrat blizu Madžarske in enkrat blizu
               Italije, tako da pokrijemo tudi obe tam živeči manjšini. Širša vprašanja so seveda
               zelo zanimiva, tudi za naših 430 dogodkov, ki jih imamo letno, kar je pokazatelj
               našega izjemnega dela, tako širokega, tudi poskušamo pod vsako poglavje po novem
               pisati kaj vse smo naredili na tem področju, da vidite, da res ne gre samo za
               sprejemanje pošte in odgovarjanje. Imeli smo 11 tisoč klicev, pri čemer jih je tisoč
               odpadlo na tiste pobudnike, ki so jih podrobno sprejeli moji strokovni sodelavci. To
               je tudi novost. Odločila sem se, da ni receptor dovolj, da nekomu da neko
               informacijo, ampak da v primeru, da nekdo rabi nekaj širšega na področju, ki ga
               zanima, dobi strokovnega sodelavca, ki se z njim pogovarja zelo natančno in zato
               včasih rešimo tudi marsikatero pobudo, ki bi prišla k nam in bi jo z zamudo
               odgovorili. Imeli smo torej 12 zunanjih poslovanj, srečali smo se s skoraj 400 ljudmi
               na terenu, imam 41 zaposlenih, zaradi porodniških, ker je mlad kolektiv in tudi
               bolniških, ker imamo nekaj starejših, pa je bilo na delu v lanskem letu le v
               povprečju 36 zaposlenih z dva milijona proračuna.</p>
               <p>Imamo tudi bogato sodelovanje s civilnimi iniciativami, s civilnimi, torej z
               nevladnimi organizacijami na čisto vseh področjih. Enako število kot je zunanjih
               dogodkov, torej 430, še veliko več je notranjih, tako da z vsemi dogodki letno,
               beležimo številko tisoč. Tisoč je torej različnih dogodkov, ki se jih udeležimo ali
               organiziramo in so seveda tudi pri varuhu. Dali smo 71 priporočil. Imamo več 100
               novinarskih vprašanj in bogato, res bogato mednarodno dejavnost.</p>
               <p>Sedaj bi se osredotočila na probleme, ki se dotikajo najbolj torej obeh področij
               današnjih odborov. Obiski torej so zelo pomembni obeh ministrov. Eden gospod Peršak
               je tukaj. Obiskala nas je tudi pristojna ministrica. Tudi prihaja spet k nam. Torej
               vsako leto poskušamo, to je bil prvi obisk ministra za kulturo pri nas. Odločila sem
               se zato, ker smo imeli kar nekaj področij na katerih je bilo vredno, da se
               pogovorimo. Srečali smo se tudi z Inšpekcijo za javni sektor. Sama poskušam zelo
               obširno pokriti tudi predavanje za šole, fakultete. Ravno na fakultetah pogosto
               ugotavljam, da<stage type="mag"/>(nadaljevanje) profesorji
               opažajo, da je primanjkljaj znanja, ki bi bil nujen – področje nasilja, druga
               področja, e-zlorab – ravno, da bi se ti mladi torej, ki prihajajo še v šolski
               prostor, bodo prišli kot učitelji, poučili tudi o tem.</p>
               <p>O vseh teh vaših področjih torej, ki jih pokrivate, govorim vedno tudi z vsakim
               županom. Zunanje poslovanje je tako, da sprejmemo pobudnike v več skupinah, cel dan
               imamo novinarsko in vedno temeljit pogovor z županom. Župana vedno vprašam kako je z
               vrtci, kako je s šolami na vašem področju, kako je s področjem kulture, tako da v
               vsaki občini pač izvemo kako je poskrbljeno za vsa področja. Ampak sedaj govorim samo
               o tem, ki vas najbolj zanima. Zelo pomemben na tem področju je tudi naš projekt, ki
               zdaj postaja del dela varuha, torej zagovornik glasu otroka. Tudi tu nudimo zelo
               veliko pomoč otrokom. V teh letih smo jo, ko je bil samo projekt, kar 550 otrokom.
               Letos oziroma prepoznavnost sodelovanje s sodniki, ki niso poznali tega projekta, pa
               beležimo tudi velik porast, tako da z ozirom na to, da bo sedaj projekt pri varuhu,
               bo to zagotovo dovolj dela za našo institucijo.</p>
               <p>Seveda se posvečamo tudi tujini, kjer se veliko govori, zlasti o otrocih brez
               spremstva v tem času seveda je to velik problem v svetu in tudi pri nas. Potem seveda
               Svet za dialog z verskimi skupnostmi. Tudi tu smo dejavni. Bil je že en sklic oziroma
               dva. Tako da se posvečam tudi temu področju. Če bi govorila o izobraževanju bi
               najprej, torej kot veste ne moremo mimo brezplačnega prevoza študentov invalidov. To
               je še vedno problematika, problematika več ministrstev. Varuh ugotavlja, da kadarkoli
               mora sodelovati pri neki tematiki več ministrstev, je najtežje. Dve še gre, tri pa
               izredno težko. Konfesionalna dejavnost, o tej ste imeli celo posebno sejo. Včeraj sem
               napisala o tem kolumno, tako da se ne bi temu posebej posvečala, priporočilo številka
               1 je to. Torej gre za odnos države in ločitev verskih skupnosti od države. Varuh tega
               ni načel na svojo pobudo. Torej lastno kot širše vprašanje. Verjemite, imamo tiste,
               ki trdijo, da bi to moralo biti in druge, ki trdijo, da ne. Mi pa smo pri obravnavi
               tega vprašanja ugotovili, da 71. člen ZOFVI, torej Zakona o šols… / oglašanje iz
               dvorane/ Ja, torej ta člen ne predvideva sankcij. To seveda nas je začudilo in zato
               smo pristojnemu ministrstvu tudi predlagali, da določi Državni zbor seveda, kasneje
               sankcije, ker brez sankcij je vsak zakon lex imperfecta.</p>
               <p>Govorili smo tudi o THC. Tu se ministrstvo ni čisto strinjalo z nami. Imeli smo kar
               nekaj pobud srednjih šol, kjer so našli mlade, ki so bili pod vplivom drog in smo
               dobili veliko vprašanj ali se lahko kar učitelj pouči o tem kako testirati dijaka.
               Sami smo bili mnenja, da gre za občutljivo področje. Navzven bi lahko rekli: »Seveda,
               prav je.« Vendar kdo je usposobljen, kaj če se zgodi kakšna nepravilnost, kaj če
               nekdo ugotovi prisotnost pa je ni bilo? In zato smo Ministrstvu za izobraževanje
               priporočili, da podrobneje prouči to ali je zadoščeno tudi vsem pravilom. Ne nazadnje
               imamo tudi problem pregledovanja uši v vrtcih in šolah.</p>
               <p>Potem seveda kako je z vrtci in šolami, tudi s tem se pogosto ukvarjamo. Ali je
               dovolj zdravo okolje kjer je radon. Kot veste sem si sama tudi ogledala šolo Črni vrh
               nad Idrijo, kjer je še vedno prisotnost radona. Se pogovarjala z ustreznimi službami
               kako priti do sanacije. Lani smo se ukvarjali tudi z vrtci, kjer so imeli onesnaženo
               zemljino. To je bil vrtec Hudinja pri Celju. Učbeniki za slepe in slabovidne, tudi s
               tem smo se ukvarjali. Gre seveda za manjšo populacijo, ki terja svoje pravice. To je
               priporočilo številka 69.</p>
               <p>Naslednja točka, ki se dotika izobraževanja, so Romi in izobraževanje. Kot veste
               ostajajo ti otroci pogosto izven šolskega prostora, predvsem pomembno pa je, da bi
               bili zgodaj vključeni v vrtec. Kajti če so vključeni v vrtec, potem znajo slovenski
               jezik in jim je lažje ko vstopijo v šolo. Če tega ne znajo, končajo ali v posebni
               šoli ali naredijo 4 razrede osnovne šole in kot veste to vodi tudi v dolgoročno
               brezposelnost, težave na vseh področjih kriminalitete, tako da če bi želeli narediti
               nekaj dobrega na tem področju, je vključenost nujna.</p>
               <p>Imeli smo tudi primer, ki je bil za nas zanimiv, sprememba spola in tudi novo
               spričevalo. Tudi tu smo z veseljem lahko povem dosegli napredek. Na začetku se je
               kazalo kot nemogoče, da tega pač nekomu, ki je bil prej moški ali ženska <stage type="mag"/>(nadaljevanje) in spremeni spol ni možno
               spremeniti za nazaj, vendar to prinaša veliko težav človeku, če se prijavi v službo
               in kot oseba drugega spola da svoje spričevalo za nazaj. Tu smo uspeli in smo
               veseli.</p>
               <p>Bolonjski programi kot veste, ko se je zaključilo šolanje, ko so bili postavljeni
               skrajni roki za zaključek šole, nekateri še vedno niso uspeli in ti so bili zgroženi,
               da pač bi morali omogočiti podaljšanje. Vendar rok je bil znan v naprej in varuh je
               ostal na stališču, da če nekdo ni zaključil šolanja in prehaja zdaj v bolonjski
               program, pač mu mi tega ne moremo spremeniti.</p>
               <p>Nekatera stvar, ki je burila nekatere stvari so bile diete. Diete v šolah, v vrtcih,
               o tem smo se zelo obširno pogovarjali z ministrico in s celo njeno ekipo. Kajti je
               kar veliko otrok, ki imajo težave, vse več je alergij in šole, če le morejo nudijo
               diete, seveda so pa nekateri starši tudi zelo zahtevni, uvajajo neke nove želje po
               prehrani, kar šola tudi z ozirom na finance težko doseže.</p>
               <p>Ukvarjali smo se s štipendijami vseh vrst. Ali so jih bili deležni ali ne,
               upravičeno, neupravičeno in tako dalje. In zlorabe. Temu je bil posvečen prejšnji
               teden kar cel teden. Udeležila sem se tudi posveta o e-zlorabah. Kot veste je to neka
               težka bodočnost in preizkušnja za naše mlade, še bolj za naše starše. Tudi tu smo
               dali priporočilo številka 71, in sicer v smislu, da je potrebno izobraževati.
               Izobraževati tudi v šolah, ne samo ponuditi računalnike, iPade in reči tu so, vse
               znate, vse veste, zelo pametni ste, ampak je treba ugotoviti, da so ti otroci lahko
               izpostavljeni številnim zlorabam in da vpetost v to sodobno tehnologijo prinaša tudi
               pasti.</p>
               <p>Otroci s posebnimi potrebami. Veseli smo napovedi novega zakona. Verjemite mi, veliko
               se ukvarjamo s temi otroci. Tudi z njihovimi vpisi v vrtec. V enem izmed primerov smo
               se srečali, da otrok pač ni mogel v vrtec in potem seveda tudi določenih dotacij ne
               bi dobil, zato smo se zelo potrudili. V nekaterih primerih, če opažate v letnem
               poročilu, celo izpostavimo tistega, ki je pripravljen delati bolje. V zadnjem času se
               posvečamo precej ideji, da je treba pri varuhu uveljaviti tudi načelo, ne samo
               pravičnost je malo težje, tu se znajdemo na spolzkem terenu, ker lahko o pravičnosti
               razsoja sodišče, pa vemo, da je eno tako pa drugo drugače, vendar načelo dobrega
               upravljanja pa je načelo, ki ga lahko varuh priporoča. In v vseh primerih, ko smo
               ugotovili, da se je nekdo kot uradnik opravičil plačal morda nekaj kar je bilo
               minimalno ali neko škodo, ki jo je nekdo imel, smo to tudi pohvalili.</p>
               <p>Nova stvar je nasilje nad otroki. Medvrstniško nasilje. Tudi temu veliko posvečamo
               pozornost in ne nazadnje tudi v svojih predavanjih. Tudi v poučevanju, zlasti na
               pedagoški fakulteti kjer imajo vsako leto za bodoče učitelje izobraževanje. Prepoved
               telesnega kaznovanja otrok. O tem ne bi več govorila, ker je bilo veliko govora. Tudi
               štejemo kot napredek. Seveda pa smo imeli tudi nekaj težav … / nerazumljivo – trak
               preskoči/ in ministrica je poskušala to reševati, bodisi s pomočnicami vzgojiteljic,
               ki so se obrnile na nas, kot tudi s pripravništvom za učitelje, s težavami, ki jih
               imamo.</p>
               <p>Če preidem na kulturo. Tukaj velikokrat poudarjamo sovražni govor. Ali smo dovolj
               uspešni pri preganjanju ali ne? Kako je z določitvijo sovražnega govora? Ali je
               kaznivo dejanje ali ni. Z etiko javne besede tudi v medijih. Vložili smo tudi zelo
               pomembno zahtevo za oceno ustavnosti, in sicer za samozaposlene v kulturi. Espeje, ki
               jim je bilo naloženo torej kar avtomatičen znesek, ki naj bi ga dosegli. Srečali smo
               primer mlade mamice, ki je takoj po porodniški odprla espe, imela ni nobenega
               dohodka, vendar njej so šteli kot pavšal, da ga ima in zato ni dobila nobenega, ne
               otroškega dodatka, ne za otroke torej v šoli nobenih subvencij. Ni se nam zdelo … /
               nerazumljivo – trak preskoči/ … Ustavnem sodišču.</p>
               <p>Potem smo imeli še probleme, niti ni bil več problem ampak tudi arhivov. O tem smo se
               pogovarjali z ministrom. Tudi o Prošti na Bledu, na Blejskem otoku, udeleženosti
               torej vseh pripadnosti verskih skupnosti. Skratka kar nekaj je bilo tem tudi na
               področju kulture, med tem, ko pobud štejemo pa res v številkah do pet. Mislim, da so
               bili lani samo trije primeri, ko so se konkretni nezadovoljni, predvsem s kakšnimi
               nagradami v kulturi obrnili na nas. Tako da očitno to ministrstvo <stage type="mag"/>(nadaljevanje) samo ureja, takih ni bilo. Imeli pa
               smo kot splošen problem. Splošen problem torej sovražnega govora, pojava v medijih,
               neprimerne etike javne besede in tudi kakšne druge posamezne torej primere, med tem,
               ko ne beležimo priporočil, med tem, ko na področju izobraževanja tri.</p>
               <p>Sicer pa pokrivamo torej še vsa ostala področja, ki pa vas kot odbor najbrž toliko ta
               hip ne zanimajo in se zelo zahvaljujem za možnost podaje obrazložitve.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp4">

               <speaker>PREDSEDNICA DR. MIRJAM BON KLANJŠČEK:</speaker>

               <p>Zdaj pa dajem besedo predstavniku Ministrstva za kulturo, gospodu Tonetu Peršaku.</p>
               <p>Izvolite.</p>
            </sp>
            <sp xml:id="SDT7-Skupna-2017-09-28.sp5">

               <speaker>ANTON PERŠAK:</speaker>

               <p>/mikrofon izključen/ zahvaljujem za to možnost tudi glede na to ker je ob desetih seja
               Vlade in bom moral tudi jaz oditi, tako kot gospa varuh in … / nerazumljivo – trak
               preskoči/</p>
               <p>Zdaj tako kot ste slišali, mi nismo pogost, kako bi rekel? Razlog za pobude ali pa
               pritožbe varuhu, čeprav tudi to kolikor smo je dobro pač premisliti in se na to
               odzvati. Zdaj na nekatere, dve, na eno stvar. Jaz bi samo dve tri stvari pojasnil,
               potem pa je tu še kolega sodelavca, vodja službe za vprašanja oziroma za versko
               svobodo in pa vodja službe za človekove pravice na ministrstvu, ki bosta lahko bolj
               podrobno, če bo treba še kaj pojasniti. Tisto kar bom jaz poskušal narediti je
               pravzaprav ni neko, je bolj so neka pojasnila nekih okoliščin, kot pa to, da bi se
               zdaj recimo temu branili ali pa karkoli skušali dokazovati. Če vzamem primer prvi, ki
               je bil najbolj izpostavljen, to je to vprašanje etike javne besede, se pravi tudi
               problem sovražnega govora in tako naprej. Zdaj tisto prvo kar je treba povedati, kar
               je tudi v odzivu poudarjeno in še dodatno v enem pojasnilu Ministrstva za pravosodje,
               da je to problem sovražnega govora kvalificirano, kvalificiran kot kazensko, pač
               področje kazenske zakonodaje in je tudi urejeno v Kazenskem zakoniku, ne v Zakonu o
               medijih, kajti opažanje varuha je bilo, da pač zakonodaja o medijih tega v zadostni
               meri ne ureja. Jaz se lahko, se pravi kar zadeva samo sankcioniranje tega, to ureja
               kazenska zakonodaja. Vprašanje opredelitve sovražnega govora ali pa vprašanje kje
               nekaj postane, ne vem, recimo žaljivo preko mere in tako naprej, je pa seveda, je
               tudi vprašanje medijske zakonodaje in tisto kar je pri tem težava, govorim zdaj o
               preteklih, koliko r sem jaz lahko spremljal … / nerazumljivo – trak preskoči/ … sorte
               se mi zdi previdnost do sedaj pri zakonodajalcih, kako zdaj pravzaprav opredeliti.
               Kje je zdaj meja sovražnega govora in kje je meja, tako kot … / nerazumljivo – trak
               preskoči/ … seveda dogaja največ ravno v politiki, kje je zdaj tista kar je še nekaj
               … / nerazumljivo – trak preskoči/ pri tem še dopustno ali pa sprejemljivo v nekem
               medsebojnem … / nerazumljivo – trak preskoči/. Težko je včasih reči dialogu med
               predstavniki različnih strank in tako naprej. Največkrat se to na tej ravni pojavlja.
               … / nerazumljivo – trak preskoči/ … lažje je kar zadeva, če gre za rasno,
               mednacionalno ali kaj takega. Tam so stvari malo … / nerazumljivo – trak preskoči/ …
               med tem, ko … / nerazumljivo – trak preskoči/ Kadar pa ne gre, ker nekateri tudi
               rečejo, da sovražni govor je praktično samo kadar gre za rasno pač diskriminatoren
               gov… / nerazumljivo – trak preskoči/ … ali pa nacionalni. Pa najbrž je težko reči, da
               je to res samo to.</p>
               <p>Potem je gospa varuhinja izpostavila malo nevralgično temo tudi za nas, ker se z njo
               ogromno ukvarjamo. To je vprašanje tega <stage type="mag"/>(nadaljevanje) muzeja, če lahko tako rečem v narekovajih, no ali pa
               ne, ki naj bi nastal na Blejskem otoku in kjer ena skupina, ena verska skupnost ali
               pa recimo temu nazorska skupina, bi jaz prej rekel, čeprav je verska skupnost,
               registrirana kot verska skupnost, vztrajno oporeka določene odločitve iz preteklosti.
               Proštija na Bledu je bila preprosto, ko je bilo, ko so bile določene nepremičnine
               vrnjene Rimsko-katoliški cerkvi po Zakonu o denacionalizaciji, je bila tudi sprejeta
               zaveza, da bo v Proštiji nastal muzej dokumentov slovenstva. Od poselitve do danes.
               Zakaj sem tako posebej poudaril glede dokumentov slovenstva, tudi zato, ker nastaja
               nesporazum, ker nekateri vztrajno trdijo, da gre za muzej simbolov slovenstva. Kar pa
               ni čisto isto in enako. Tukaj je prvi mogoče nesporazum. Zaradi tega, ker seveda
               simboli imajo neko drugo vsebino, kot pa dokumenti. Dokumenti so pač pisni pa še
               kakšni drugi stvarni, simboli so pa nek vrednostni pojem, ki ima, ne bom zdaj grških
               izvorov te besede citiral, ampak imajo pač eno drugo kvalifikacijo in drug pomen kot
               pa dokumenti. To je prvi problem. Drugi problem je, da je pač ministrstvo v skladu s
               tem sklepom pooblastilo Narodni muzej, da kot najvišja inštitucija na tem področju pa
               vsaj načeloma najbolj kvalificirano, da koncept tega muzeja pripravi in da se potem
               ta muzej v zgradbi Proštije, ki je last pač župnije na Bledu naredi. Namreč
               nesporazumi nastajajo zaradi tega, da češ zakaj se pogovarjamo z župnijo na Bledu,
               kaj se imamo z njimi za pogovarjati, ne pa z drugimi in drug problem, ki nastaja je
               ravno ta, da češ da skozi to, ker se Narodni muzej dogovarja kako bo postavljena
               razstava in tako naprej, pravzaprav lahko pride do diskriminacije drugih poleg
               Rimsko-katoliške cerkve pa dokumentov, ki so povezane z njo. Zdaj mi pač mislimo, da
               če delamo muzej v zgradbi, ki je nikogaršnja last, da se preprosto ne moremo drugače
               kot z njim pogovarjati. O tem kakšen bo obseg tega muzeja, prostorsko, kakšen bo
               režim in tako naprej. To je ena stvar. Druga stvar je pa ta kot pravim, da jaz seveda
               rešpektiram in razumem to, da se nekdo želi pogovarjati o konceptu te razstave, ampak
               težko pa je sprejeti, da lahko pravzaprav mimo ali pa nekdo pravzaprav na nek način
               ima veto nad konceptom, ki ga pripravlja Narodni muzej, če lahko tako rečem. Tako da
               ta zgodba je tudi za nas precej naporna, ker v povprečju dvakrat tedensko dobimo
               kakšno pošto na ta račun ampak se mi zdi, da vendarle, tudi jaz sam sem se nekajkrat
               pogovarjal z vodjem te verske skupnosti, da ne govorim, da se je kolega Lesjak, dr.
               Lesjak, ki vodi pri nas to službo, pogovarjal pa najbrž vsaj stokrat. Tako da, pač z
               neko strpnostjo skušamo to reševati in upam, da bomo v vsaj neko minimalno stopnjo
               zadovoljstva dosegli.</p>
               <p>Zdaj mislim, da na drugih področjih, nekih takih zelo nevralgičnih ali pa odmevnih
                  <stage type="mag"/> (Nadaljevanje) točk nimamo, če pa
               bo potrebno, bo pa še kolega kaj pojasnil.</p>
            </sp>
            <sp xml:id="SDT7-Skupna-2017-09-28.sp6">

               <speaker>PREDSEDNICA DR. MIRJAM BON KLANJŠČEK:</speaker>

               <p>Gospod minister, hvala lepa tudi vam.</p>
               <p>Predstavnikov ministrstva za izobraževanje, znanost in šport ni med nami, tudi ni
               predstavnika Državnega sveta. Želi še kdo od vabljenih govoriti? Za enkrat ne.</p>
               <p>Potem bi pa kar prešla na razpravo članov in članic odbora. Dobili smo na mizo,
               razpravljali bomo o poročilu in bi predlagala, da tudi razpravljamo o predlogu sklepa
               za matično delovno telo, ki smo ga dobili na mizo.</p>
               <p>Bom dala pa naprej besedo, se je prijavila kolegica Violeta Tomić.</p>
               <p>Izvoli.</p>
            </sp>
            <sp xml:id="SDT7-Skupna-2017-09-28.sp7">

               <speaker>VIOLETA TOMIĆ (PS Levica):</speaker>

               <p>Pozdravljeni vsi prisotni, predvsem varuhinja, pa minister!</p>
               <p>Sem vesela, da sem na vrsti še dokler ste tukaj. Pozdravljam vaše poročilo, ki je
               obsežno in zelo temeljito. Veseli me, da tudi župani opravljate vsakič temeljit
               razgovor, kajti tema, ki se dotika vašega poročila, zadeva tudi župane. Veseli me
               tudi, da ste naklonjeni otrokom, ki imajo težave kakorkoli s prehrano, ki so trans
               osebe in imajo težave pri tem, pri testiranju THC, izkazujete precejšnjo toleranco,
               kajti vemo, da ta substanca ostane zelo dolgo v organizmu in še nismo iznašli prave
               rešitve za to kako te stvari pravilno opredeliti. Tudi sem zelo vesela, da za samo
               zaposlene, da ste se nekako obrnili, kajti vemo, da ti pavšali pri samozaposlenih so
               zelo krivični. Zdaj, glede izvajanja konfesionalne dejavnosti v javnih šolah smo, kot
               verjetno veste, v levici opozorili že na nujni seji Odbora za izobraževanje, ki je
               bila 14. septembra. zadnji povod za ta sklic je bil na dogodek, na otvoritvi
               podružnične šole na Polici pri Grosupljem. Občani so zelo dolgo pričakovali to šolo
               in so se zelo veselili, vendar je po našem mnenju blagoslov novega objekta in branje
               evangelija, ki sta ga odpravila dva župnika, in ker je bila izvedena tudi sveta maša,
               mnoge zmotilo. In pri tem dogodku je bil prisoten tudi predsednik republike Borut
               Pahor, ki mu ta dogodek ni predstavljal nobenih motenj. Zdaj, mi vemo, da je ustava v
               svojem 7. členu popolnoma jasna in predpisuje ločenost države in cerkve, in ta
               ločenost je celo dvojna, tudi država se ne sme nikakor vmešavati v delovanje verskih
               skupnosti, kajti si predstavljate, da se državni zbor kakorkoli vpleta in nastavlja
               cerkvene dostojanstvenike ali jim predpisuje njihove dejavnosti. To je seveda
               nedopustno in ravno tako je tudi obratno. V Sloveniji imamo 50 različnih verskih
               skupnosti, ki so po ustavi enakopravne in tako naj se tudi tretira, vse od
               razsvetljenstva naprej je šolanje in države so sekularne in to kar se dogaja v
               zadnjem času, ko se največja verska skupnost Rimskokatoliška cerkev na nek način želi
               pridobiti status državne religije, je po mnenju mnogih drugače verujočih, da ne rečem
               ateistov in gnostikov popolnoma nedopustno. Skratka, na žalost pa ministrica za
               izobraževanje, znanost in šport, dr. Maja Makovec Brenčič v tem tudi ni videla nič,
               kajti poziv varuha se ponavlja. To ni prva in edina kršitev. Bilo jih je cca. 7 in
               ona, spoštovanje Ustave in zakonov označuje kot nestrpnost, kajti pravi, če bi ta
               »lex imperfekta« kot ste ga omenili, postav »lex perfecta«, se pravi, da bi se uvedle
               sankcije, kot ste vi priporočili, da bi se s tem širila nestrpnost. Tukaj ne gre samo
               za nerazumevanja načela ločenosti države in cerkve, ampak gre tudi za nerazumevanje
               načela pravičnosti, kajti upoštevanje zakonov in Ustave <stage type="mag"/> (Nadaljevanje) ne more širiti nestrpnosti, ravno nasprotno,
               njegovo nespoštovanje in pridobivanje pravic enega na račun drugega, je nedopustno.
               Tako, da smo takrat predlagali na tem odboru sklepe, ki so bili žal preglasovani,
               vendar mislim, da je priporočilo Varuha zavezujoče, in da bi vendarle Vlada morala to
               upoštevati. Tako, da bom rekla, da celo dogodki kjer se redno udeležujejo
               predstavniki, najvišji predstavniki Vlade in kot so maše za domovino, se zdijo mnogim
               seveda popolnoma nedopustni. Zdaj, jaz mislim, da vaše priporočilo je zavezujoče,
               zato glede na to, da se vrsto let ponavlja in Ministrstvo za izobraževanje, znanost
               in šport ga ne upošteva, mislim da je skrajni čas, da se ta stvar uredi, predvsem v
               luči, da je Maja Makovec Brenčič pretendentka za predsednico države, mislim da kot
               taka poleg Boruta Pahorja, aktualnega predsednika države, bi morala spoštovati
               predvsem zakone, kajti kako naj si državljan predstavlja pravno ureditev, če jo
               najvišji predstavniki države ne spoštujejo. Kot zanimivost naj vam rečem, da celo
               Angelca Likovič, naslednja pretendentka za predsednico države, je bila državna
               sekretarka za vrtce in šole in je leta 2000 izjavila da, citiram, »blagoslovitve šol
               danes ne bi smele nikogar motiti, da pa blagoslov znotraj šole res ni v skladu s
               šolsko zakonodajo. Se pravi, ni nobenega dvoma, da je gospa Likovič zelo desno
               usmerjena in da je nekako pripadnica te verske skupnosti, vendar se zaveda načela
               ločitve države in cerkve in tega bi se morali zavedati vsi. Nič nimamo proti, da
               ljudje, ki so verni, pač te svoje obrede opravljajo, vendar predstavljajte si, če bi
               prišel, ne vem, tja tudi recimo kakšen drug duhovnik, muslimanski recimo, to bi pa
               dvignilo kar precej prahu. Zdaj govorimo o, mnogi pravijo, da gre za tradicijo.
               Tradicija, veste je nekaj kar smo tam nekje v 19. stoletju kar precej presegli, od
               19. stoletja naprej. Tradicija je tudi, da so bili otroci, nezakonski otroci, tako
               imenovani pankrti, stigmatizirani, pa vemo, da to več ni dopustno. Tradicija je tudi,
               da se ob trgatvi ljudje malo preveč pogledajo v kozarec pa potem divjajo mimo šole,
               pa tudi to ni dopustno. Skratka, tradicija je nekaj kar za ene pač velja za druge je
               nedopustno. Tako, da zato imamo Ustavo, zato imamo ZOFVI, zato imamo zakone in jaz
               mislim, da jih morajo predvsem najvišji predstavniki države spoštovati. Zato jaz
               podpiram pobudo varuha in upam, da ga bodo tudi predstavniki drugih poslanskih skupin
               podprli.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp8">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. / oglašanje iz ozadja/</p>
            </sp>
            <sp xml:id="SDT7-Skupna-2017-09-28.sp9">

               <speaker>VLASTA NUSSDORFER:</speaker>

               <p>Se opravičujem, ker govorim o pravicah starejših čez cesto, v Cankarjevem domu imam
               ob desetih nastop na temo pravice starejših. Moji namestniki so vsi zasedeni, ker je
               danes zelo hudi dan, kot sem povedala, in bom prebrala magnetogram z veseljem, tako
               da res bi raje ostala tukaj, ampak žal moram iti. Tako, da hvala za razumevanje.</p>
            </sp>
            <sp xml:id="SDT7-Skupna-2017-09-28.sp10">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem kolegu Saši Tabakoviću.</p>
            </sp>
            <sp xml:id="SDT7-Skupna-2017-09-28.sp11">

               <speaker>SAŠA TABAKOVIĆ (PS SMC):</speaker>

               <p>Hvala lepa.</p>
               <p>Tudi sam se zahvaljujem varuhinji in Ministrstvu za dodatna pojasnila. Zdaj jaz sem
               sicer mislil govoriti o neki drugi temi, ampak glede na to, da imamo predlog sklepa
               za matično delovno telo na mizi, se mi zdi, da vseeno nekako moram določene stvari
               pokomentirati. Torej kar se tiče konfesionalne dejavnosti, smo na to temo že imeli
               nujno sejo odbora, kjer se je pokazalo, da je tema v resnici zelo zelo občutljiva,
               predvsem zato, ker jo je potrebno tudi politično primerno naslavljati, ker drugače je
               lahko efekt in pa cilj sklica seje popolnoma v nasprotju nad pričakovanj. Popolnoma
               se strinjam, da je Ustava jasna. Kar se tega vprašanja tiče, tudi zakonodaja je zelo
               jasna. Torej ostaja vprašanje sankcioniranja. Kar se pa sankcioniranja tiče, je pa to
               seveda tudi stvar prekrškovne hierarhije in kaj pravzaprav <stage type="mag"/>(nadaljevanje) sankcioniranje torej oziroma filozofija
               sankcioniranja znotraj šolskega sistema pomeni, zato pravzaprav sklep, ki ga imamo
               danes na mizi tudi na odboru s strani Poslanske skupine SMC ni bil sprejet, bil pa je
               sprejet sklep, da se bodo seveda te stvari morale urejati bolj natančno s
               pravilnikom. Namreč, vprašanje verstva oziroma verske svobode tudi znotraj javnega,
               torej javnega šolstva je v resnici veliko, veliko širše kot je recimo samo ta eksces,
               ki se je zgodil ob otvoritvi šole, začenši od samih verskih simbolov, nošenja verskih
               simbolov, različnih »diet« in tako dalje. Tako da mislim, da smo na to temo rekli že
               dovolj, zato bi pravzaprav toliko pravzaprav o tej stvari tudi pokomentiral.</p>
               <p>Zdaj tudi Ministrstva za kulturo ni več. Jaz bi se … / oglašanje iz dvorane/ Aja, se
               opravičujem. Jaz v bistvu sem želel v tem smislu govoriti tudi o pojavu sovražnega
               govora, ki je v resnici zakonsko … Ne morem reči … Recimo temu zanimivo opredeljen,
               namreč sovražni govor, da bi se kazensko preganjal mora seveda imeti določene
               posledice v življenju, to pomeni, da neko ščuvanje se mora dobesedno končati z neko
               razbito glavo, če želimo govoriti o sovražnem govoru. Mislim, da je to … Jaz v
               resnici takšno dikcijo problematiziram. Problematiziram pa zato, ker se mi zdi, da so
               posledice lahko veliko hujše in da ni potrebno, da jih kot neka skupnost razumemo
               izključno skozi, pa recimo neko telesno bolečino ali pa dobesedno neko rano. Zdi se
               mi, da so te posledice lahko veliko hujše, ker v končni fazi danes težko govorimo, da
               je čustveno ali pa psihično nasilje manjše kot je recimo fizično nasilje.</p>
               <p>Je pa na drugi strani seveda res ta premisa svobodnega govora, ki pravzaprav na nek
               način tolerira, če lahko tako rečem oziroma omejuje sovražni govor oziroma ločuje
               nesprejemljivi govor in sovražni govor. Kar se tiče pa nesprejemljivega govora je pa
               tako, mislim, da smo v resnici kot narod še vedno nekako puristi. Namreč
               nesprejemljivi govor večinoma jemljemo oziroma vulgaren govor večinoma jemljemo tudi
               skozi neke žaljivke in podobno, ampak se je treba zavedati, da seveda nesprejemljivi
               govor oziroma žaljivi govor ali pa vulgarno se lahko zgodi tudi takrat kadar seveda
               človek žaljivk ne uporablja, pa seveda uporablja potem mogoče drugačno besedišče.
               Hočem povedati, da se mi zdi, da se premalo kot skupnost zavedamo, da je pravzaprav
               nesprejemljivi govor stvar konteksta in se mi zdi, da če bi te stvari nekako kot
               skupnost znali mogoče bolje ali pa konkretneje vrednotiti, da bi se potem znali tudi
               lažje opredeliti do sovražnega govora.</p>
               <p>Tako da kadarkoli se pravzaprav pojavi ideja, da bi se nekako bolj izrazito
               sankcioniralo sovražni govor na eni strani seveda takoj trčimo tudi ob tiste, ki za
               volj (?) svobode govora takšni zaostritvi zakonodaje nasprotujejo, kar je seveda
               nekako normalen družbeni pojav, ampak se mi zdi, da bi se morali o tej temi mogoče še
               enkrat vseeno bolj konkretno pogovarjati tudi na način spreminjanja zakonodaje, ker
               če ne bomo seveda vedno nadaljnjih, ne vem, 100 let, ko bomo obravnavali poročilo
               varuha, se samo pogovarjali o sovražnem govoru in pogovarjali o tem kako je potrebno
               določene stvari oziroma kako je potrebno ta pojav sovražnega govora ozaveščati, bojim
               pa se, da nekih konkretnejših premikov ali pa nekega napredka o tem oziru dosegli ne
               bomo. Toliko zaenkrat.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp12">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem kolegu Janku Vebru.</p>
               <p>Izvoli.</p>
            </sp>
            <sp xml:id="SDT7-Skupna-2017-09-28.sp13">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem!</p>
               <p>No, mogoče bi v uvodu samo dejansko izpostavil<stage type="mag"/> (nadaljevanje) dejstvo, ki je prisotno praktično v vseh poročilih
               varuha človekovih pravic. Vedno opozarjam na to, da je Slovenija socialna in pravna
               država. Da pa je seveda zelo veliko problemov ravno pri razumevanju te Ustavne
               določbe in, da se prepogosto po posameznih resorjih dobivamo, povsem drug način
               delovanja, tako, da se ne spoštuje ta določba glede socialne in pravne države.
               Velikokrat se z lahko poseže v pravice ljudi in se jih potem tudi zelo težko ponovno
               vzpostavlja, ko pa seveda govorimo o kapitalu in ne interesu kapitala pa seveda so te
               poti bistveno krajše, dražje pa predvsem tudi ugotavljamo brez posledic.</p>
               <p>No, v zvezi s poročilom, ki ga imamo pač na matičnem delovnem telesu za izobraževanje
               ali pa predvsem v tem delu bi pa skoraj poskušal izpostaviti predvsem to dejstvo, da
               varuh posebej opozarja na zelo veliko stopnjo revščine in posledično seveda tudi
               omejitev možnosti do izobraževanja in seveda tudi posledično urejanja svojih potreb
               na bolj učinkovit način, če imaš pridobljeno stopnjo znanja kot pa seveda, če tega
               nimaš. Zato mislim, da je potrebno v tej luči še posebej izpostaviti pomen javnega
               šolstva in tudi pomen financiranja javnega šolstva, ki dejansko mora zagotoviti prav
               vsem dostopnost do izobraževanja in to mora biti tisto naše osnovno načelo, tudi
               vezano na ustavno določbo, socialne in pravne države.</p>
               <p>Glede ostalih zadev pa bi mogoče povprašal prav glede diskriminacije študentov
               invalidov, ki so nekako večkrat tudi izpostavljeni v teh poročilih. Gre seveda za
               status študenta in velikokrat se zgodi, da zaradi nastopa invalidnosti ali pa težav
               pri spremljanju študija zaradi poškodbe ali drugih resnih zdravstvenih problemov, ki
               lahko nastopijo ne nazadnje tudi zaradi naših dolgih čakalnih vrst. Pridejo študentje
               v situacijo, da pravzaprav ne morejo izpolniti vseh nalog v rokih in so potem kar
               piše v poročilu pravzaprav obravnavani na način, da se njihove pritožbe za
               podaljšanje določenih rokov pravzaprav ne upoštevajo oziroma se jim ne ugodi. Posebej
               pa bi nekako izpostavil tudi to in, če mogoče dobim tudi odgovor, glede na to, da gre
               za diskriminacijo pri izvajanju prevozov gibalno oviranih študentov invalidov od
               kraja bivanja do kraja izobraževanja, ali je tukaj zaznan kakšen premik in, če ne bi
               dejansko morali tukaj narediti bistveno več kajti to je pa zagotovo ena zadeva, ki se
               jo da primerno rešiti tudi v zelo kratkem času.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp14">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Ja, mogoče imate vi kakšen odgovor na vprašanje, ki ga je postavil glede na to, da
               ste iz ministrstva. Nimate, ne spada, se pravi, da bo brez odgovora.</p>
               <p>Besedo dajem kolegu Bojanu Podkrajšku, izvoli.</p>
            </sp>
            <sp xml:id="SDT7-Skupna-2017-09-28.sp15">

               <speaker>BOJAN PODKRAJŠEK (PS SDS):</speaker>

               <p>Ja spoštovana predsednica, hvala za dano besedo. Lep pozdrav tudi v mojem imenu vsem
               skupaj.</p>
               <p>Sam tudi moram pohvaliti to obsežno poročilo, ki seveda je plod dela, to je prav
               gotovo. Bi se pa mogoče dotaknil, kolegica Violeta je odšla, seveda zopet smo se
               srečali pri tem poročilu ene šole, ki je bila blagoslovljena pa še vedno stoji. To so
               bile dve besedi omenjeni, to je seveda, da imamo motnje, jaz upam, da zunaj ni
               motenj, bojim se pa, da je včasih v tej dvorani kakšna motnja, da se je tudi zgodil
               eksces pri tem blagoslovu. Jaz nikoli nisem zasledil v tem mandatu, da se kdo zavzema
               za <stage type="mag"/> (nadaljevanje) to šolo, da bi
               otroci šli, da bi bili otroci seveda deležni nove pa sodobne šole za kar gre zahvala
               prav gotovo županu te občine, celi občinski upravi in seveda vsem, ki so pomagali. V
               Sloveniji je prav gotovo veliko šol, institucij, ki so bile blagoslovljene, veliko
               cest, križišč, mostov pa se še vedno vozimo in otroci hodijo v te šole. Bi pa mogoče
               spomnil predvsem Violeto, ki je zdaj ni tukaj. Vsi skupaj smo spremljali Evropsko
               prvenstvo v košarki, seveda nikogar ni v tej dvorani, ki tega ni spremljal, ki se
               tega ni veselil. Naj povem, da igralec, ki je bil pooblaščen za najbolj koristnega
               igralca na tem evropskem prvenstvu, to še ni bilo nikoli v zgodovini Slovenije je
               seveda ponosno nosil Slovenski grb pri srcu in mislim, da je bil tudi obdan z
               Slovensko zastavo. Tega igralca na katerega je cela Slovenija ponosna, Evropa se je
               večkrat prekrižal in tudi po finalu, po finalni tekmi, ko je bila zaključena si je
               dal okoli vratu križec. V neko zahvalo verjetno, nekomu. Jaz ne vem ali bomo zdaj
               sklicali še kakšno nujno sejo na to temo, ali bomo temu igralcu odvzeli zlato
               medaljo. Kaj hočem s tem povedati, da jaz mislim, da za ta odbor, za Odbor za
               kulturo, jaz mislim, da ne sodijo te stvari in bi prosil seveda spoštovano kolegico,
               ki je pravkar prišla v dvorano, da s tem nehamo. Slovenija je premajhna za te
               ločitve, je lepa in jaz mislim, da se spoštujemo en drugega, tudi na tem
               področju.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp16">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo razpravljati? Ne, nihče.</p>
               <p>Jaz bi samo tudi sama v svojem imenu pohvalila to poročilo. Že na odboru za socialo
               sem povedala, da na področju romske skupnosti, Romov še vedno ni zakona, ki bi urejal
               njihovo problematiko. Seveda temu posledično gre za osnovno infrastrukturo tako kot
               je voda in druge potrebščine, ki so potrebne za normalno življenje. Zakona še ni in
               tako, da me res moti, da to še ni urejeno. Mi je pa žal težko, ker danes ni
               predstavnikov Ministrstva za izobraževanje tukaj čeprav smo res imeli sejo odbora na
               temo konfesionalne dejavnosti v šolah vendar v tukaj, v pregledu uresničevanja
               priporočil varuha človekovih / trak preskoči/… 2016 je na to kar je danes opozorila
               gospa varuhinja, piše, da s strani Ministrstva za izobraževanje, da je zadeva
               realizirana. In to, tukaj bi jaz imela vprašanje za njih kako je to realizirano.
               Tako, da tukaj me ta predlog, torej sklepa, ki ga daje zdaj Levica, da se to predlaga
               pač, da odbor sprejme ta sklep, ki seveda ga mora potem potrditi še, to bo naš šele
               predlog za Komisijo za peticije in enake možnosti, bojo tam razpravljali potem o tem
               sklepu. Ali ga bojo dali v poročilo ali ne, jaz mislim, da tukaj je zadeva vmesna. Da
               je ta sklep vmesen, da in torej, da lahko sklepamo o njemu. Tako.</p>
               <p>Ja, izvoli Violeta.</p>
            </sp>
            <sp xml:id="SDT7-Skupna-2017-09-28.sp17">

               <speaker>VIOLETA TOMIĆ (PS Levica):</speaker>

               <p>Hvala za besedo.</p>
               <p>Sicer nisem slišala popolnoma kaj je kolega Podkrajšek govoril vendar nekako sklepam,
               da ne gre za kratenje pravic, če se <stage type="mag"/>(nadaljevanje) recimo Goran Dragić prekriža pred tekmo, tudi vsak vernik
               se lahko na svoj način prekriža, govorimo o vdoru neke institucije v prostor javnega.
               Tukaj v Reporterju 18. 9. je en twitt odvetnice Šikovec Ošaj, ki pravi »Nusdorferica
               meni, da blagoslov šole pomeni kršitev človekovih pravic, prilagajanje jedilnika
               muslimanom pa njihovo uresničevanje.« Ja, prilagajanje jedilnika vegetarijancem,
               veganom, muslimanom, vsem drugačnim, ja. Blagoslov pa ne. Kako ne razumete? Jaz
               spoštujem vse ljudi enako in tem je princip, ki ga ne razumemo. Spoštovati je treba
               enako, 50 različnih verskih skupnosti. Vsak ima pravico sodelovati v svojih obredih
               enako in nikogar ne smemo posiljevati z drugačnostjo. Nikakor. Vsaj ne v prostoru
               javnega. Vsak ima pravico kazati svoje versko prepričanje tam tudi kjer se ti obredi
               delajo. In seveda lahko vsak vernik individualno v šolo nosi kakršenkoli verski
               simbol želi in doma ga ima lahko. Vendar ta vdor v javni prostor, ki bi moral biti
               prostor pluralnosti, pa moramo zaščiti, kot prostor različnih kultur, predvsem pa
               šola mora biti neobremenjena s tem, kajti tukaj se učenci in mladi ljudje morajo
               naučiti o različnosti kultur, o različnosti verstev in tukaj potem izoblikovati nek
               svoj življenjski nazor s katerim bodo živeli dalje. In res poudarjam, z globokim
               spoštovanjem, do vseh, vseh, vseh vernikov različnih ver.</p>
               <p>Sem pa zelo vesela, da je kolega Tabaković načel temo sovražnega govora, ki je res
               pereč problem v naši družbi in jaz verjamem, da je to ventil frustriranih ljudi, ki
               ne vedo na koga bi se lahko še spravili v državi, ker čutijo, da so stigmatizirani,
               da slabo živijo in tako naprej. In temu pravijo, da je svoboda govora, nekateri
               zagovorniki tega sovražnega govora. Ampak veste, sovražni govor in svoboda govora
               nista isto. A moramo čakati, da bo beseda meso postala, ko beremo grožnje kaj nam
               bodo naredili? Jaz recimo, dobro, sem pač javna oseba, ampak kar berem, je grozljivo:
               »Hodila bo po temi, jo bomo že našli.« Kaj zdaj s tem narediti? To so grožnje,
               konkretne grožnje, da ne rečem diskreditacije in tako naprej. Tako da, kako to
               sankcionirati je pa seveda zelo občutljiva tema – Kje postaviti mejo sovražnega
               govora? Kot družba očitno nismo nekako dovolj osveščeni, kajti veste svoboda prinaša
               zelo veliko odgovornost. Tam kjer pač ljudje niso sposobni odgovornosti, pa imamo
               zakone, ki nekako ljudi vzgajajo. Žal. In kot pravi kolega Tabaković, obstaja
               nesprejemljiv govor. Se strinjam. Poglavitno vprašanje je koliko mi kot družba smo
               lahko tolerantni do netolerantnosti? Kje je meja, da rečemo halo to pa ne gre več, to
               ogroža eno skupino ljudi. In mislim, da jo moramo zaščititi, ravno tiste najbolj
               ranljive. Ni netolerantno, če nekdo se nekako spravlja na močnega. Netolerantno je,
               če se spravljamo na manjšine, ranljive, invalide in tako naprej. Skratka mislim, da
               je to tema o kateri bi morali še veliko govoriti tukaj in si tudi mi na nek način
               razčistiti pojme kaj je še dopustna svoboda govora in kaj presega to svobodo in
               ogroža življenja in varnost drugih ljudi. Ker veste, od kar je splet in ta anonimnost
               pišočih je toliko huje. Če bi vsak s svojim obrazom stal za temi besedami, bi
               verjetno malo drugače tudi izbiral besede. Tako kot mi stojimo tukaj za temi
               besedami. In pozdravljam to temo, ki jo je odprl kolega in mislim, da bomo morali še
               veliko govoriti o tem.</p>
               <p>Hvala.</p>
            </sp>
            <sp xml:id="SDT7-Skupna-2017-09-28.sp18">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo razpravljati? Ugotavljam, da ne.</p>
               <p>Imam še par pooblastil. In sicer poslanec Žan Mahnič pooblašča poslanca Bojana
               Podkrajška, poslanec <stage type="mag"/>(nadaljevanje)
               Dragan Matić pooblašča poslanko Vojko Šergan in to je vse kar imam.</p>
               <p>Zdaj pa zaključujem razpravo in se odločamo o, najprej o predlog sklepa, ki ga je
               podala Poslanska skupina Levica. Ja, predlog je podala Poslanska skupina Levica ampak
               kot predlog Odbora za izobraževanje, znanost, šport in mladino. A preberem?</p>
            </sp>
            <sp xml:id="SDT7-Skupna-2017-09-28.sp19">

               <speaker>VIOLETA TOMIĆ (PS Levica):</speaker>

               <p>/ Mikrofon izključen/ Prosim.</p>
            </sp>
            <sp xml:id="SDT7-Skupna-2017-09-28.sp20">

               <speaker>PREDSEDNICA DR. MIRJAM BON KLANJŠČEK:</speaker>

               <p>»Komisija za peticije …« Torej: »Odbor za izobraževanje, znanost, šport in mladino
               ter odbor …« No nič. Ja, … »Predlaga Komisiji za peticije ter za človekove pravice in
               enake možnosti, naj kot matično delovno telo sprejme priporočilo o poročilu varuha
               človekovih pravic za leto 2016, ki se glasi: Komisija za peticije ter za človekove
               pravice in enake možnosti poziva Ministrstvo za izobraževanje, znanost in šport, da v
               najkrajšem možnem času pripravi spremembo Zakona o organizaciji in financiranju
               vzgoje in izobraževanja, s katero bo zagotovila ustrezno sankcioniranje kršitve
               prepovedi izvajanja konfesionalnih dejavnosti v javnih vrtcih in šolah«</p>
               <p>Bom dala kar na … Želi kdo razpravljati? Ne. Bom dala na glasovanje. Glasujemo.</p>
               <p>Kdo je za? (3 člani.) Kdo je proti? (10 članov.)</p>
               <p>Ugotavljam, da sklep ni sprejet.</p>
               <p>Torej zdaj preberem še razpra… Preberem še sklep. »Odbor za izobraževanje, znanost,
               šport in mladino je obravnaval letno poročilo Varuha človekovih pravic Republike
               Slovenije za leto 2016 s svojega delovnega področja in predlaga matičnemu delovnemu
               telesu, to je Komisiji za peticije ter človekove pravice in enake možnosti, da v
               predlog priporočila za sejo Državnega zbora predlaga upoštevanje priporočil varuha
               človekovih pravic Republike Slovenije zapisanih v 22. rednem letnem poročilu Varuha
               človekovih pravic Republike Slovenije za leto 2016.«</p>
               <p>Želi kdo razpravljati? Ne. Glasujemo.</p>
               <p>Kdo je za? (12 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Sedaj pa dajem besedo predstavnici Odbora za kulturo, podpredsednici Mariji Antoniji
               Kovačič.</p>
               <p>Izvoli.</p>
            </sp>
            <sp xml:id="SDT7-Skupna-2017-09-28.sp21">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>Hvala za besedo.</p>
               <p>Najprej naj sporočim, da je gospa Marija Bačič pooblastila gospoda Janka Vebra.</p>
               <p>Tudi sama naj rečem, da je varuh človekovih pravic resnično v poročilu zajel vsa
               področja zelo kvalitetno in seveda ga pohvalim. Vendar pa moram reči, da se bo delo
               še verjetno še razširjalo, kajti v naši sredini so tudi ljudje s posebnimi potrebami,
               ki pa niso še zajeti v tem poročilu. In sicer tisti z zmerno težje in s težko motnjo,
               ki so danes že starejši ljudje. Glede na to, da medicina napreduje in se ljudem
               življenjska doba podaljšuje, so tudi ti ljudje danes stari že okoli 60, 70 let. Torej
               za njih v tem starejšem obdobju ni poskrbljeno. Hkrati pa opozarjam še na eno stvar,
               in sicer družine, ki živijo s temi starejšimi otroci, tudi ti imajo svoje posebne
               potrebe in tudi za te bo potrebno poskrbeti.</p>
               <p>Toliko še v zvezi s poročilom. <stage type="mag"/>(nadaljevanje) Ker razprave najbrž ni več, je zaključena.</p>
               <p>Preberem mnenje … Najprej predlog sklepa za matično delovno telo, ki ga je
               posredovala Poslanska skupina Levica. Prebrala bom samo drugi del, in sicer
               priporočilo komisiji: »/…/ Komisija za peticije ter za človekove pravice in enake
               možnosti poziva Ministrstvo za izobraževanje, znanost in šport, da v najkrajšem
               možnem času pripravi spremembo zakona o organizaciji in financiranju vzgoje in
               izobraževanja s katero bo zagotovila ustrezno sankcioniranje kršitve prepovedi
               izvajanja konfesionalnih dejavnosti v javnih vrtcih in šolah.« Glasujemo.</p>
               <p>Kdo je za? (3 člani.) Kdo je proti? (8 članov.)</p>
               <p>Ugotavljam, da predlog sklepa ni sprejet.</p>
               <p>Nadaljujem z mnenjem Odbora za kulturo: »Odbor za kulturo je obravnaval letno
               poročilo Varuha človekovih pravic Republike Slovenije za leto 2016 s svojega
               delovnega področja ter predlaga matičnemu delovnemu telesu, Komisiji za peticije ter
               človekove pravice in enake možnosti, da v predlog priporočila za sejo Državnega zbora
               predlaga upoštevanje priporočil Varuha človekovih pravic Republike Slovenije
               zapisanih v 22. rednem letnem poročilu Varuha človekovih pravic Republike Slovenije
               za leto 2016.«</p>
               <p>Glasujemo.</p>
               <p>Kdo je za? (11 članov.) Kdo je proti? (Nihče.)</p>
               <p>Ugotavljam, da je mnenje sprejeto.</p>
               <p>Dajem besedo predsednico Odbora za izobraževanje, znanost, šport in mladino, dr.
               Mirjam Bon Klanjšček. Izvoli.</p>
            </sp>
            <sp xml:id="SDT7-Skupna-2017-09-28.sp22">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj odpiram še <title> 2. TOČKO DNEVNEGA REDA – RAZNO. </title>
               </p>
               <p>Želi kdo razpravljati? Ugotavljam, da ne.</p>
               <p>S tem zaključujem 2. točko dnevnega reda in s tem tudi 34. redno sejo odbora ter
               predajam besedo podpredsednici Odbora za kulturo, gospe Mariji Antoniji Kovačič.</p>
            </sp>
            <sp xml:id="SDT7-Skupna-2017-09-28.sp23">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>Hvala.</p>
               <p>Tudi sama odpiram <title> 2. TOČKO DNEVNEGA REDA – RAZNO. </title>
               </p>
               <p>Želi kdo besedo? Ne.</p>
               <p>Če ne, zaključujem 2. točko dnevnega reda in s tem tudi redno sejo odbora. In še
               …</p>
            </sp>
            <sp xml:id="SDT7-Skupna-2017-09-28.sp24">

               <speaker>PREDSEDNICA DR. MIRJAM BON KLANJŠČEK:</speaker>

               <p>Ne, konec.</p>
            </sp>
            <sp xml:id="SDT7-Skupna-2017-09-28.sp25">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>A konec je.</p>
            </sp>
            <sp xml:id="SDT7-Skupna-2017-09-28.sp26">

               <speaker>PREDSEDNICA DR. MIRJAM BON KLANJŠČEK:</speaker>

               <p>Se samo zahvalimo.</p>
            </sp>
            <sp xml:id="SDT7-Skupna-2017-09-28.sp27">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>Hvala lepa.</p>
            </sp>
            <sp xml:id="SDT7-Skupna-2017-09-28.sp28">

               <speaker>PREDSEDNICA DR. MIRJAM BON KLANJŠČEK:</speaker>

               <p>Vsem se zahvaljujemo.</p>
            </sp>
            <sp xml:id="SDT7-Skupna-2017-09-28.sp29">

               <speaker>PODPREDSEDNICA MARIJA ANTONIJA KOVAČIČ:</speaker>

               <p>Vsem se zahvaljujemo za prisotnost in vam želim še lep dan.</p>
            </sp>
            <sp xml:id="SDT7-Skupna-2017-09-28.sp30">

               <speaker>PREDSEDNICA DR. MIRJAM BON KLANJŠČEK:</speaker>

               <p>Tudi jaz. <title> Seja se je končala 28. septembra 2017 ob 10.15. </title>
               </p>
            </sp>
         </div>
      </body>
   </text>
</TEI>
