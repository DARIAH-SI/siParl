<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZNJF-redna-49-2017-11-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">ED6FD6C8F15D12C8C12581BC00496C0F</idno>
               <idno type="custom" subtype="day">C9936DEB2F2C94C2C12581EE002BBC8D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C9936DEB2F2C94C2C12581EE002BBC8D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-49-2017-11-30.KZNJF" n="49">
               <name>redna seja</name>
               <date when="2017-11-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-49-2017-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-49-2017-11-30.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  KOMISIJA ZA NADZOR JAVNIH FINANC</stage>
            <stage type="session">49. seja</stage>
            <stage type="date">(30. november 2017)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9.05.</stage>
            <stage type="mag"/>


            <sp xml:id="SDT7-KZNJF-redna-49-2017-11-30.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje!</p>
               <p>Spoštovani gostje, predstavniki Vlade, predstavniki Družbe za opravljanje terjatev
               bank, kolegi in kolegice!</p>
               <p>Lepo pozdravljeni!</p>
               <p>Pričenjam 49. redno sejo Komisije za nadzor javnih financ.</p>
               <p>Obveščam vas, da sta se opravičila gospod Jan Škoberne in gospod Luka Mesec ter, da
               mag. Bojan Krajnc nadomešča gospo Urško Ban in gospa Irena Grošelj Košnik nadomešča
               dr. Dragana Matića na tej seji.</p>
               <p>Prejeli ste dnevni red. Dodatnih predlogov nisem prejel, zato dnevni red ostaja tak
               kakršen je. <title>1. TOČKA DNEVNEGA REDA - NEREALIZIRANI SKLEPI V ZVEZI S PODIZVAJALCI
                  NA OBJEKTIH CELOVŠKI DVORI LJUBLJANA IN NOKTURNO KOPER.</title>
               </p>
               <p>Gradivo za to točko je naslednje: sklep številka 450-03/17-10/2, ki je bil sprejet na
               nujni seji komisije, na 24. nujni seji komisije. Ta sklep ste prejeli 24. marca 2017.
               Opredelitev Vlade do sklepa komisije v zvezi s problematiko uveljavljana hipotek
               proti neplačanim izvajalcem Družbe Vegrad-AM d.o.o. s strani DUTB z dne 14. aprila
               2017. Ta opredelitev je bila objavljena na spletni strani Državnega zbora ter
               sprejeta sklepa na 27. nujni seji komisije z dne 18. 5. 2017 ter dopis Nove
               Ljubljanske banke v zvezi z udeležbo na seji.</p>
               <p>Na to sejo sem vabil: dr. Mira Cerarja predsednika Vlade, ki se je opravičil, mag.
               Matejo Vraničar Erman ministrico za finance, gospoda Blaža Brodnjaka predsednika
               uprave NLB d.d., ki se je opravičil, dr. Imre Balogha glavnega izvršnega direktorja
               DUTB, namesto njega je tukaj dr. Miha Juhart predsednik uprave Družbe za upravljanje
               terjatev bank, mag. Andreja Strnad odvetnica podizvajalcev gospo Vero Krivec
               zastopnico podizvajalcev ter podizvajalce VIRS d.o.o. Lendava gospa Sabina Sobočan,
               gospod Tone Zidar iz Tapro d.o.o. Ljubljana ter gospod Ludvik Kolenc. Vabil sem tudi
               gospoda Stanislava Zorca iz / nerazumljivo/ d.o.o., gospoda Aleša Pevca iz firme
               Izolacija Pevec Domžale, gospoda Janija Mohorja iz Družbe Moja d.o.o. Ljubljana,
               gospo Niko Omahen iz družbe FAMA d.o.o. Grosuplje, gospoda Zdravka Štiha iz družbe
               Klima Rogaška Slatina d.o.o., gospoda Franca Žgajnarja iz družbe FRAGMAT d.o.o.
               Ljubljana, gospoda Petra Žiberta iz družbe Dolmen d.o.o. Poleg tega sem vabil tudi
               predstavnike oziroma predstavnice Vlade, Ministrstva za finance ter Družbe za
               opravljanje bank ter Nove Ljubljanske banke, ki so se pa opravičili.</p>
               <p>Vse prisotne, še enkrat, lepo pozdravljam!</p>
               <p>Prosil bi vas, če vas ne imenujem, da se ob tem, ko boste prijavljeni k razpravi,
               zaradi magnetograma predstavite.</p>
               <p>Naj uvodoma naj povem, da je to v bistvu tretja seja Komisije za nadzor javnih financ
               glede iste problematike. Problematika jaz mislim, da je bolj ali manj vsem znana.
               Komisija je sprejela sklepe, prejeli smo odgovor Vlade ter prejeli smo tudi oziroma
               obstaja dopis, da pa Vlada dvakrat ni dokončno obravnavala te točke dnevnega reda
               seveda nas zanima zakaj. Pravzaprav bi radi vedeli od vseh strani kako se bo ta
               tematika dejansko razrešila s strani podizvajalcev <stage type="mag"/>(nadaljevanje) bi želeli izvedeti, ali so kakršnikoli napredki, ali so
               kakršnekoli novosti glede reševanja tega vprašanja, skratka to je predmet tematike
               današnje seje. Predlagam, da najprej predstavnica Ministrstva za finance pove in
               opredeli stališče Vlade, potem bom dal besedo predstavnikom družbe za upravljanje
               terjatev bank, potem podizvajalcem, tukaj bi vas seveda prosil na to, da se dejansko
               osredotočimo na problem, na težave. Moram vam tudi povedati, da imamo omejitev pri
               rezervaciji dvorane, tako, da jaz bi rad seveda to sejo zaključil v najkasneje v
               dobrih dveh urah, povem kar vnaprej, zaradi tega tudi prosim, da se tudi ne
               ponavljate. Predno dam besedo državni sekretarki gospe Saši Jazbec, vas samo še
               obveščam, da Tomaž Lisec nadomešča gospod Janeza Janšo na tej seji.</p>
               <p>Gospa Saša Jazbec, izvolite, beseda je vaša.</p>
            </sp>
            <sp xml:id="SDT7-KZNJF-redna-49-2017-11-30.sp2">

               <speaker>MAG. SAŠA JAZBEC:</speaker>

               <p>Hvala lepa za besedo, lepo pozdravljeni.</p>
               <p>Problematika uveljavljanja hipotek s strani DUTB kot je neplačanim podizvajalcem na
               objektih Celovški dvori v Ljubljani in Nokturno v Kopru je bila že dvakrat predmet
               obravnave Komisije za nadzor javnih financ. Konec marca je tako komisija Vladi
               predlagala naj Družbi za upravljanje terjatev bank predlaga ukrepe za pravično
               razrešitev situacije v primeru uveljavljanja hipotek proti neplačanim podizvajalcem
               družbe Vegrad ter o predlaganih ukrepih komisiji poroča v 14 dneh. Vlada se je s tem
               sklepom seznanila sredi aprila in se do predlaganega sklepa tudi opredelila, po
               podrobni preučitvi zadeve je Vlada ocenila, da v konkretnem primeru, tudi kot
               skupščina DUTB slednji ne more predlagati kakršnihkoli ukrepov. Dovolite, da na
               kratko predstavim razloge za tako stališče, najprej bi želela spomniti, da je DUTB v
               okviru izvajanja ukrepov za krepitev stabilnosti bank v letih 13 in 14 od poslovnih
               bank prevzela tveganje postavke, večinoma slaba posojila od katerih so bila nekatera
               zavarovana z nepremičninami. Taka sta tudi primera Celovških dvorov in objekta
               Nokturno. Poudariti pa je treba, da prenos teh slabih terjatev, teh tveganih postavk
               ni bil brezplačen. DUTB je v skladu z Zakonom o ukrepih za krepitev stabilnosti bank
               zanj morala zagotoviti nadomestilo in sicer je DUTB izdala obveznice z državnim
               poroštvom. Če bi zdaj DUTB svoje premoženje uporabila drugače oziroma bi se mu celo
               odpovedala in zato ne bi poplača tega dolga, bi to pomenilo, da bi lahko ogrozila
               svoje temeljno poslanstvo, to je poplačilo dolga iz obveznih s katerimi so bile
               sanirane banke. S tem bi se pomembno povečalo tudi tveganje za državo, ki bi kot
               porok za poplačilo izdanih obveznic DUTB morala nadomestiti prispevek DUTB. Negativne
               posledice morebitnih drugačnih razpolaganj s premoženjem DUTB kot tistih, ki so
               določena z zakonom o ukrepih za krepitev stabilnosti bank, bi tako nosili vsi
               davkoplačevalci. Pravila v zvezi s tem pa so jasna in nedvoumna. Glavna naloga DUTB
               je, da premoženje, ki ga je prevzela od bank upravlja tako, da bi lahko v maksimalni
               možni meri povrnila sredstva davkoplačevalcev vložena v sanacijo bank. Premoženje, ki
               ga ima DUTB tako ne more biti uporabljeno za uresničevanje drugih ciljev. DUTB je
               pojasnila, da pravne podlage za izdajo izbrisnih pobotnic nima, hipotekam pa se v
               skladu z zakonodajo in cilji, ki jih mora uresničiti tudi ne sme preprosto
               odpovedati. Poudariti je tudi treba, da gre v obravnavanem primeru za razmerje, ki se
               je oblikovalo med zasebnopravnimi subjekti pred več leti, to pomeni, da je bil posel
               sklenjen pod pogoji in okoliščinami, ki so veljale takrat, Vlada pa na voljo
               subjektov, ki so jo izkazali, ko so posle sklenili ni imela vpliva. Dejstvo je, da so
               v poslu sodelovale ali še sodelujejo družbe v državni lasti, ne pomeni, da lahko
               Vlada tak posel spremeni. Vse družbe, ki so v posle vpletene so samostojni pravni
               subjekti, ki sami nastopajo na trgu. Če bi jim Vlada naložila, da se nekemu svojemu
               sredstvu odpovedo, česar seveda ne sme, bi s tem prikrajšala upnike teh družb. <stage type="mag"/>(nadaljevanje) Ne gre pozabiti, da so
               hipoteke na predmetnih stanovanjih obstajale že, ko je bila kompenzacija med
               podizvajalci in gradbenim podjetjem dogovorjena. Vsi, ki so se s tem poslom strinjali
               so vedeli kakšno je dejansko stanje. Če podizvajalci menijo, da bi jim izbrisne
               pobotnice, torej, da jim izbrisne pobotnice pripadajo brez plačila lahko v okviru
               pravnih sredstev z ustreznimi dokazili to tudi uveljavljajo. Ne bi bilo pa pravično
               do podizvajalcev, ki h kompenzaciji v obliki stanovanj niso pristopili, da bi Vlada
               kot skupščina DUTB pristopila k ukrepom, ki bi nudili večje ugodnosti podizvajalcev,
               ki so bili deležni kompenzacije v primerjavi s tistimi, ki bodo svoje terjatve
               uveljavljali v okviru stečajnega postopka. Tudi danes Ministrstvo za finance vztraja
               na stališču, da ni primerno, da bi Vlada kot skupščina DUTB sprejela sklep, ki bi
               DUTB nalagal izdajo izbrisnih pobotnic. Tako mnenje je Ministrstvo za finance
               pripravilo tudi v zvezi z majskim sklepom Komisije za nadzor javnih financ, ki je od
               Vlade zahteval, da v 15 dneh kot skupščina DUTB zahteva izdajo izbrisnih pobotnic za
               hipoteke na obeh obravnavanih objektih. Toliko za začetek.</p>
               <p>Hvala.</p>
            </sp>
            <sp xml:id="SDT7-KZNJF-redna-49-2017-11-30.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi predsednik upravnega odbora DUTB besedo? Dr. Miha Juhart.</p>
            </sp>
            <sp xml:id="SDT7-KZNJF-redna-49-2017-11-30.sp4">

               <speaker>DR. MIHA JUHART:</speaker>

               <p>Gospod predsednik hvala lepa.</p>
               <p>Bistvene poudarke problematike je izpostavila že gospa državna sekretarka in mi smo
               na DUTB še enkrat zelo skrbno pregledali celotno dokumentacijo s katero razpolagamo
               in ugotovili, da enostavno nimamo nobenega dokumenta ali druge pravne podlage, ki bi
               nas kakorkoli zavezoval k izdaji izbris pobotnic. Zato kot je bilo poudarjeno bi
               pomenil odrek hipotekam neposredno kršitev določb ZUKSB in na ta način bi seveda tudi
               mi ravnali nezakonita, česa si pa absolutno ne moremo privoščiti.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Predstavnica podizvajalcev, gospa Vera Krivec.Želite besedo? Ali kdorkoli drug, ne
               vem kdo bo začel.</p>
            </sp>
            <sp xml:id="SDT7-KZNJF-redna-49-2017-11-30.sp6">

               <speaker>VERA KRIVEC:</speaker>

               <p>Hvala lepa. Spoštovani gospod predsednik, spoštovani poslanci, spoštovani vsi
               prisotni.</p>
               <p>Zopet se moram opravičiti, da vas nadlegujemo s prošnjo, da nam poskusite pomagati v
               tem zapletenem sistemu, ki enostavno ne more predstavljati človeka kot človeka in ga
               predstavlja kot zakon pod enim določenim členom. Ponovno poudarjam, mogoče v tisto
               vednost, da so naši podizvajalci nokturno postavili z svojimi sredstvi, z svojim
               delom, ga v drugi fazi sanirali za dva milijona s svojimi sredstvi in ga morajo
               sanirati še tretjič kot lastniki stanovanj, zemljiškoknjižni lastniki stanovanj. Če
               zdaj to vse morajo narediti in, če nimajo pravice do izbrisa hipoteke, v tem primeru
               se resnično sprašujemo, zakaj moramo to vse delati, če gospod Juhart pravi, da je
               ekonomska lastnina tista, kar v preprosti besedi pomeni, da je zastavni upnik tisti,
               ki ima pravico o tej zadevi odločati. Za mene kot laika prava si ne morem
               predstavljati, da mi nekdo ekonomsko lastnino predstavlja zdaj v poslu, ki je
               popolnoma obligacijski, mi namreč ekonomsko lastnino uporabljamo v lizingih, ne
               uporabljamo jo toliko v pravdi in v nobenem primeru si ne morem dovoliti, da se bo
               tukaj govorilo o neki ekonomski lastnini, ki pravzaprav ni znana. Mi imamo v tem
               primeru, če govorimo o ekonomskem lastniku imamo v tem primeru Novo ljubljansko banko
               še vedno kot ekonomskega lastnika na naši hipoteki in v kolikor DUTB misli, da ni
               pristojen zato, potem se naj jasno izjasni kdo je pri nas tisti, ki je pristojen, da
               nam izbrisnice glede na to, da so bila stanovanja v celoti poplačana tudi izda. Mi se
               ne oziroma na Zakon o slabi banki. V vsakem primeru pa nas večina, vsaj nekaj pozna
               zakon, ki se ga moramo vsi v naših postopkih tudi držati in tega zakona se popolnoma
                  <stage type="mag"/>(nadaljevanje) zavedamo in si želimo,
               da bi bili zakonsko vsi enaki, ne pa, da si bo lahko zdaj država nekaj prikrojila, to
               kar ji bo pasalo, mi pa kot mali ljudje bomo morali pa spoštovati vse tisto, kar smo
               sicer z zakonom kot večina sprejeli. Namreč naši podizvajalci so tokrat v izredno
               težkem položaju in še enkrat pravim, zgradili so Nokturno, da lahko zdaj država
               operira z najlepšimi stanovanji na Primorskem in jih izredno, izredno dobro prodaja,
               prodaja za ceno, ki jo je ona od stečajne mase odkupila za polovico in tukaj mislim,
               da je že sam stečajni zakon izredno pristranski, namreč, če bi država to kupila na
               dražbi in ne bi uporabila stečajnega zakona, v tem primeru bi ne mogla domakniti teh
               stanovanj sama sebi. Tako je pa uporabila stečajni zakon kjer upnik avtomatsko lahko
               domakne sebi nepremičnino, ampak jaz bom tokrat poudarila to, da se je ta
               nepremičnina, 235 stanovanj v Nokturno prodajalo za ceno 46 milijonov, 46 milijonov
               našo hipoteko pokrije absolutno v celoti. Če bi šli v izvršilni postopek kar bi bilo
               smiselno, da bi se v tem primeru uporabljal, v tem primeru bi morali ta znesek
               priznati kot tisto celoto za kar je bila nepremičnina prodana. Ker je pa DUTB kot
               večinski lastnik, ki je prenesel terjatev iz NLB do sebe, lahko, kot večinski upnik
               lahko domaknil sam sebi te celotne nepremičnine, 215 stanovanj, ki niso bili
               predhodno v lastništvu naših podizvajalcev, je pa lahko šel na tisto minimalno
               možnost in to je 23 milijonov, za kar si je 215 stanovanj tudi domaknil. Tukaj se je
               naredila zdaj tista škoda upnikom o katerih govorijo, da so upniki oškodovani,
               dejansko so oškodovani, ampak ne od nas, mi smo Nokturno postavili, oškodovani so od
               sistema, ki dovoljuje, da si nekdo lahko za polovično vrednost domakne nepremičnine
               in na koncu od nas zahteva, ki smo to postavili, da bomo pa zdaj to razliko krili, v
               nobenem primeru je ne bomo krili, tudi ta tretje sanacije Nokturna ne bomo delali,
               zaradi tega, ker enostavno tega več nismo dolžni in, če je skrb DUTB kot lastnika teh
               nepremičnin tako malomarna, da se enostavno tokrat ukvarjamo še vedno s tisoči
               problemi, s tisoči skritimi napakami na teh objektih, ki jih zopet morajo sanirati
               naši podizvajalci kot lastniki, staroselci jim rečejo Novoselci, kot lastniki
               stanovanj v tem primeru lahko tukaj naredimo črto in zadnjič nismo vložili tožbe
               zaradi tega, da bi preprečili prodajo stanovanj, ker nam to ni bilo potrebno, plus
               tega je bilo v Državnem zboru rečeno, da bomo z sklepom te izbrisnice pridobili.
               Tokrat bomo postali popolnoma neposlušni in, če si lahko država dejansko prilasti en
               zakon, ga usmeri po svoje, na ta zakon mi normalno kot mali ljudje nimamo vpliva, v
               tem primeru bom morala poskrbeti, da bodo ljudje do teh izbrisnic prišli, ker so jih
               pošteno, pošteno plačali stanovanje in izbrisnice moramo dobiti. NLB je bil v celoti
               poplačan, poplačan je bil s preneseno terjatvijo iz NLB do DUTB, plačala ga je država
               in to je za nas konec posla in še enkrat pravim, če imamo z DUTB opravka kot upnikom,
               ki ga nimamo v zemljiškoknjižnem izpisku, v tem primeru prosim naj povejo, kje so
               izbrisane pobotnice, kdo z njimi razpolaga, namreč med tem časom smo mi dve izbrisne
               pobotnice dobili, ne mi, ampak dobil jih je stečajni upravitelj iz leta 2011 in te
               dve izbrisne pobotnice so tiste, ki tokrat bremenijo to 40 milijonsko hipoteko in, če
               ste lahko na dveh majhnih parcelah dali izbrisne pobotnice, se pravi jih imajo tudi
               za naša stanovanja, ki so bile pripravljene že leta 2011. In tokrat resnično DUTB
               zavezujem, gospod Juhart mislim, da je strokovnjak na tem področju, da odgovorijo kje
               so izbrisne pobotnice, kdo z njimi upravlja in ali so<stage type="mag"/>(nadaljevanje) jih sploh kdaj od NLB dobili, da pa so jih dobili,
               nekdo jih je stečajnemu upravitelju poslal, originalne. In v vsakem primeru, če bi te
               izbrisnice, ko so nam bile obljubljene v februarju in jaz sem tudi vsem našim
               podizvajalcem povedala, izbrisnice dobimo, ne bomo šli v javnost, zadevo smo rešili.
               Naknadno ugotovimo, da bi to naj predstavljalo kao samo eno majhno parcelo in pa
               javno cesto. Glede na to, da je maksimalna hipoteka 40 milijonska si predstavljamo,
               da so te izbrisnice za nas toliko pomembne, da jih moramo dobiti, če ne od DUTB, jih
               moramo dobiti iz stečajne mase.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo od podizvajalcev besedo? Izvolite, pa, če se lahko samo predstavite
               gospod.</p>
            </sp>
            <sp xml:id="SDT7-KZNJF-redna-49-2017-11-30.sp8">

               <speaker>PETER ŽIBERT:</speaker>

               <p>Zastopnik podizvajalcev za Vegrad, Celovški dvori.</p>
               <p>To je približno enak situacija kot je gospa Krivec zdajle razložila za primer v
               Kopru, Celovški dvori imajo majhno razliko, poglejte, mi razumemo, da kot
               podizvajalci, da veljalo neka pravila v naši državi glede stečajnih mas in tako dalje
               in tako dalje. Vse to poznamo, samo tukaj je en drug primer, v Celovških dvorih se je
               zgodila zadeva za ljubljansko banko, ki ima, bi rekel, neki značaj že v drugi smeri,
               v kriminalu. Pozvanih je bilo 10 podizvajalcev od ljubljanske banke na sestanek,
               Celovški dvori niso bili končani in je bilo od gospoda Marka Jazbec je bilo
               obljubljeno, on je bil takrat član uprave ljubljanske banke, je dal zagotovilo, če
               izvajalci delajo naprej in pripeljejo Celovške dvore do uporabnega dovoljenja, da
               dobijo takoj, se pravi takoj po prejetju uporabnega dovoljenja izbrisne pobotnice. In
               jasno vsi so bili zato in se je delalo naprej. Imamo eno družino, firmo Gozdnikar
               (?), ki je imela takrat 200 tisoč evrov, delali so naprej in so prišli do 3 milijone,
               ta družina je razpadla, mislim ne kot družina, ampak kot podjetje, družinsko
               podjetje. To so bili strašni problemi, oče je bil v bolnici zaradi tega , se je komaj
               izmazal, vse te zadeve, veste kaj to pomeni za eno družinsko podjetje, tri milijone
               evrov. In on je bil prepričan, da bo ta, to izbrisne pobotnice dobil. Tako, tukaj
               niso samo zadeve, zakoni takšni kot so, ampak je treba gledati drugo plat medalje. Če
               ne bo dogovora potem bomo organizirali najboljše pravnike, vložili tožbo proti novi
               ljubljanski banki in zahtevali ne samo izbrisne pobotnice, ampak vse gorje, ki ga je
               gospod Jazbec z svojimi izjavami in svojimi obljubami, javno dal, celo roko je dal
               nekemu gospodu, imamo to vse zapisano, vsi ti izvajalci, ki so bili prisotni na tem
               sestanku so notarsko overili podpise, se pravi ta razgovor, tako, to je vse
               argumentirano. To je ena plat medalje.</p>
               <p>Druga zadeva, smo tole preštudirali, poglejte. Ne vem kaj se v naši državi dogaja, da
               je Nova ljubljanska banka prodala stanovanje, <stage type="mag"/>(nadaljevanje) ki bi lahko rekel, da so tudi delno naša, ker smo jih
               mi naredili, s popustom 91,7 %. Gospodje, v kakšni državi živimo? Stanovanja, ki so
               gotova, ki se dajo prodati, ki bi jih vsak, ki ne ve, kaj je stanovanje, prodal za
               pravo ceno. Kdo je prenašal zadeve iz Ljubljanske banke na DUTB, stanovanja s
               popustom za 91,7 %? Gospodje, ki se ukvarjate s politiko, zamislite se, kje živimo.
               To več tako naprej ne gre. In vas lepo prosim, uredite te zadeve, drugače bomo tudi
               sprožili te postopke, kako je bil prenos iz Nove ljubljanske banke na DUTB. Kdo mora
               dati, ker imate stanovanja tamle gotova, 91,7? Poglejte, to je dokument. In, glejte,
               ne vem… Tukaj je bilo uničenih vsaj 200 do 300 delovnih mest. Zdajle, če bo prišel en
               tuj investitor, ki bo naredil 200 delovnih mest, bomo vsi zaškripali. Tukaj smo pa
               uničili 300 delovnih mest, 300 delovnih mest smo uničili. To je bilo od deset do
               dvajset podjetij, ki so bila dobra podjetja, eni so imeli 10 zaposlenih, drugi 20,
               30. To so bili strokovni ljudje. To je vse propadlo zaradi neumnosti finančnih
               transakcij, ki jih nismo znali urediti. In zdaj, poglejte, tamle umira praktično, bom
               temu rekel, ekonomsko ne vem koliko firm, družin, po drugi strani imamo pa DUTB, ki
               se bohoti z denarjem, razpolaga… Glejte, da ne bom naprej razlagal. To ni moja stvar,
               to se boste morali vi s tem pozabavati.</p>
               <p>Jaz bi predlagal, ker se mi kot podizvajalci Celovških dvorov nimamo časa ukvarjati s
               pravnimi zadevami in takimi stvarmi. Ljudje so… Glejte, to so ljudje, ki bi prej
               naredili streho, kot pa napisali en dopis. Sposobni ljudje. Mi smo teh firm, deset do
               petnajst uničili. Jaz bi predlagal, da kljub temu, da so te nepravilnosti, en
               dogovor, da komisija predlaga nek tim, da se dogovorimo, kako bi to stvar uredili.
               Ena varianta je tudi ta … Poglejte, če Nova ljubljanska banka naša stanovanja proda
               za 91,7 % popusta, potem jaz upam, jaz znam to dokončno izpeljati, naj da
               podizvajalcem izbrisne pobotnice s tem popustom, pa bomo stvar tudi rešili. Jaz
               mislim, če se s tem strinjate, organizirajte neke sestanke, pa bomo stvar zaključili.
               Sicer gremo do konca, do Ljubljanske banke, do oseb, ki so tukaj, pa do kazenskih
               odgovornosti. Smo se odločili. Glejte, tukaj ne bomo popustili niti za milimeter. Ker
               jaz ne morem gledati ljudi… Dobro, moja firma je izgubila 400 tisoč, mi bomo
               preživeli. Samo, so pa podjetja, ki že zdavnaj niso preživela in ki so šla delati.
               Poglejte, tega se morate zavedati. Ta podjetja so vedela, da ne bodo delala in ni
               bilo več izvajanja in na osnovi obljube, se pravi zagotovila uradne osebe Nove
               ljubljanske banke so delali naprej. In je prišlo iz 200 tisoč na tri milijone.
               Glejte, pa to se v naši državi ne more več dogajati. Tega je konec.</p>
               <p>Toliko imam jaz za povedati. Predlagam, še enkrat predlagam, dejansko nimamo nobenega
               interesa, da se valjamo po sodiščih in to rešujemo še deset let, da bo nastalo še ne
               vem koliko tragedij v podjetjih iz tega naslova, da se organizira en tim, da se
                  <stage type="mag"/>(nadaljevanje) organizira en tim, da
               se dogovorimo. Predlagam, da se, če je Nova ljubljanska banka že tako radodarna, da
               pometa z našim denarjem in davkoplačevalskim denarjem, če niso tako sposobni, da bi
               ta stanovanja prodali za, ne vem, 10 % popusta, da dajo 91,7 % popusta na stanovanja,
               to naj dajo podizvajalcem, pa bomo še to požrli, pa gremo naprej.</p>
               <p>Hvala lepa, gospod predsednik.</p>
            </sp>
            <sp xml:id="SDT7-KZNJF-redna-49-2017-11-30.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Izvolite. Pa, če se lahko predstavite.</p>
            </sp>
            <sp xml:id="SDT7-KZNJF-redna-49-2017-11-30.sp10">

               <speaker>FRANC ŽGAJNAR:</speaker>

               <p>Pozdravljeni. Jaz sem Franc Žgajnar, prokurist skupine Fragmat.</p>
               <p>Jaz sem osebno podpisoval pogodbo z gospodom Dolamičem (?) leta 2008 in točno vem,
               kaj sem se pogovarjal in kaj sem podpisoval. Se pravi, leta 2008 ne bi nikoli
               podpisal pogodbe za izvajanje v Nokturnu zelene strehe v vrednosti milijon 400 tisoč,
               če ne bi vsaj približno vedel, kako bo ta denar prišel, ker to pri realizaciji 30
               milijonov skupine Fragmat predstavlja kar lep denar. Mi od tega denarja nismo dobili
               niti evra, da se razumemo. Mi smo imeli podpisano pogodbo istočasno z izvajalsko tudi
               pogodbo za prevzem tega stanovanja v vrednosti 400 tisoč evrov in pa podpisano
               pogodbo preko faktoringa, da bomo v celoti dobili poplačano to terjatev, preko
               faktoringa Ljubljanske banke in smo tudi dobivali plačila preko faktoringa, vendar na
               žalost smo morali v celoti ta denar vrniti, ker je bilo pač z odložilnimi pogoji,
               takšnimi in drugačnimi. Izgovor, da smo to imeli, pač pravne osebe med sabo dogovore,
               take kakršni zakoni pač so, lahko je tudi ta izgovor na nivoju države, vendar,
               poglejte, kolikor ti obljubljajo na banki, da bodo plačila poplačana, da je namenski
               kredit 40 milijonov za Nokturno, ki je bil narejen že v tisti fazi, ko smo mi prišli
               na vrsto, vsaj 60 %. Se pravi, streho začeti pokrivati. Potem pričakuješ in projekt
               ti pokažejo, da je projektantska vrednost pa manj kot 40 milijonov, pričakuješ, da
               bodo zadeve poplačane v celoti. Po drugi strani so bile tudi pogodbe, ki sem jih jaz
               videl sam, od fizičnih oseb, ki so imele avanse že vplačane, vsaj za 20 % prodanih
               stanovanj po vrednosti 4 tisoč evrov kvadratni meter. Zdaj pa preračunajte, koliko je
               to denarja. To bi bilo ca 80, 90 milijonov evrov v tistem času, če ne bi vse skupaj
               to sesuli. Kupcev za stanovanja v Nokturnu je bilo dovolj. Sigurno jih je bilo
               dovolj. Vsaj polovico stanovanj bi lahko prodali, če bi naprej nadaljevali v stečaju,
               tako kot je treba, ker so bili kupci že tam. Ljubljanska banka bi tako v celoti
               dobila povrnjeno plačilo, s tem, da bi kaj ostalo še za stečajno maso in mi kot
               upniki oziroma kot izvajalci bi imeli ta stanovanja brez hipotek. Zdaj, vi se
               odločite, kakor želite. Mi na koncu koncev smo sedaj garali pet, šest, sedem let,
               skupina Fragmat je nekako preživela, tudi bankam smo vrnili večino kreditov. Vse moje
               privatno premoženje, ki sem ga imel tudi še kje drugje, sem v celoti prodal, pa
               dokapitaliziral to podjetje v Sloveniji, zato da je mojih 300 ljudi preživelo.
               Glejte, zavedati se morate samo, da je teh 400 tisoč evrov ena masa plač mojih ljudi.
               Zdaj se pa odločite, kaj boste z njimi delali.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Ne vidim več. Odpiram razpravo članov in članic te komisije.</p>
               <p>Mag. Alenka Bratušek, izvolite.</p>
            </sp>
            <sp xml:id="SDT7-KZNJF-redna-49-2017-11-30.sp12">

               <speaker>MAG. ALENKA BRATUŠEK (PS NP):</speaker>

               <p>Ja, najlepša hvala.</p>
               <p>Tako kot je bilo že povedano, ni prvič, danes tretjič, vmes je naša komisija
               soglasno, z vsemi člani, soglasno sprejela nek sklep, za katerega nam zdaj Vlada
               pravi, da je preprosto brez veze in da na podlagi tega sklepa ne more in ne bo
               naredila nič. Zanimivi so pa argumenti … Takole nekako je bilo rečeno: »Premoženje,
               ki je bilo preneseno na DUTB, ne more biti uporabljeno za druge namene<stage type="mag"/>(nadaljevanje) kot za namen, za katerega je
               bil ustanovljen, to je za poplačilo dolga, ki je bil najet za sanacijo bank.« Tako je
               povedala državna sekretarka in tako res piše v zakonu. Ampak zdaj vam bom povedala
               primer, kjer pa ste naredili drugače. To je Sava, d.d. Za podjetje Sava, d.d. je
               Vlada preprosto sprejela sklep, naložila DUTB-ju, da mora to Savo prodati oziroma
               prenesti po enaki ceni, kot jo je dobil. Res je, v Slovenski državni holding, ampak
               kakorkoli. Se pravi, šlo je za oškodovanje DUTB-ja. Dajte mi povedati, kje je pri
               Savi, d.d. obstajala pravna podlaga, da si je Vlada kot skupščina to dovolila. Jaz
               vem, da obstaja na slabi banki pravno mnenje, da je to nezakonito. Ampak, če je Vlada
               enkrat, potem lahko tudi drugič. In, če sem prav razumela gospoda, na nek način bi
               bili podizvajalci pripravljeni pristati tudi na to, da v takšni vrednosti, kot je
               bilo premoženje preneseno tja, se pravi po 91 oziroma skoraj 92 % popustu, so se
               pripravljeni o tej stvari pogovarjati. Ampak ne, vi vztrajate, nič. Vlada nam je na
               štirih, treh straneh napisala, kaj vse je naredila za to, da so podizvajalci v naši
               državi prej poplačani. Od zakonov do tega, da vstopajo v plačila, da so banke v
               bistvu tiste, ki so na nek način zahtevale, da so podizvajalci poplačani. Zdaj, ko so
               bili kot poplačani, ker očitno na koncu ne bodo, jih pa država zato kaznuje. Tako,
               bom rekla, zdaj približno izgleda v tem trenutku ta film. Moj argument je bil takrat
               in moj argument je še danes – če je država, če je Vlada kot skupščina DUTB-ja lahko
               urgirala in sprejela skupščinski sklep, ga lahko v vsakem primeru. Če ne, pa zdaj
               povejte razlog, zakaj se v drugih primerih to ne da narediti.</p>
               <p>Če je to, kar je povedala gospa predstavnica podizvajalcev v primeru Nokturno res, da
               dve izbrisni pobotnici pa sta bili dani, prosim, da mi gospod ali pa gospoda iz slabe
               banke povesta: prvič, ali to drži; kdo jih je dal; in na podlagi, česa so bile
               izdane. So tisti, ki so to dobili, plačali? Koliko so plačali? In tako naprej. Ker
               Vlada tako vehementno trdi, da ne sme priti do oškodovanja slabe banke, me zanima,
               koliko premoženja, ki je bilo prenesenega na slabo banko, ste prodali pod prenosno
               ceno. V medijih je kar nekaj takšnih številk. Zdaj bi radi služili pa samo na točno
               določenih podizvajalcih. To se mi zdi malo nekorektno. Mi vas ne moremo in vas ne
               bomo silili v nezakonitosti. Mi smo prvi tisti, ki moramo skrbeti za to, da v naši
               državi delujemo zakonito, ampak ko enkrat prestopiš mejo, potem verjetno ni razloga,
               da jo ne prestopiš še drugič in tretjič. To so odprte stvari, ki jih po mojem morate
               dati na mizo, da se bomo sploh lahko pogovarjali.</p>
               <p>Mogoče še en podatek, da mi poveste, ali drži ali ne … Da za te terjatve od GPG-ja na
               slabi banki skrbi gospod, ki je bil prej zaposlen na GPG-ju. Če nič drugega, mislim,
               da tukaj obstaja vsaj konflikt interesov. Tako da, to so stvari, ki mislim, da si jih
               mi in slovenska javnost zasluži poznati, upam pa, vsaj moralo bi biti tako, da imamo
               Vlada, slaba banka in mi na tej strani skupen cilj, to je, da ljudem, ki so v
               problemih in težavah, in to ne zato, ker nečesa ne bi naredili ali pa bi bili državi
               nekaj dolžni, ampak zato ker so nekaj naredili, se dogovorili, da to dobijo plačano
               celo manj, kot so se <stage type="mag"/>(nadaljevanje) v
               osnovi dogovorili, ampak zdaj na koncu pa ne bo nič. Še tisto, kar so dobili za
               plačilo, bodo morali še enkrat kupiti. Mislim, to pa človek res težko razume. Jaz
               mislim, da kakršnakoli skupna komisija ne bo nič rešila oziroma skoraj ne pride v
               poštev, ker škarje in platno imata v tem trenutku v rokah slaba banka in Vlada kot
               lastnica, kot upravljavka slabe banke. Skupščina slabe banke je Vlada. Še enkrat, kot
               ste naredili v primeru Save, d.d. - ne vem, kakšen interes ste tam zastopali; jaz
               tudi mislim, da kakšnega osebnega, ampak »okej« -, tako potem lahko in po moji oceni
               v tem primeru celo morate narediti.</p>
               <p>Tako da, jaz prosim za zelo jasne in konkretne odgovore, da gremo lahko potem korak
               naprej.</p>
            </sp>
            <sp xml:id="SDT7-KZNJF-redna-49-2017-11-30.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospa Alenka Bratušek.</p>
               <p>Jaz se s tem strinjam. Ta komisija ima že odprto sceno in odprta je ta komisija glede
               tega.</p>
               <p>Mag. Julijana Bizjak Mlakar, izvolite.</p>
            </sp>
            <sp xml:id="SDT7-KZNJF-redna-49-2017-11-30.sp14">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.</p>
               <p>Lahko rečem, da se nikakor ne morem strinjati s tem, da če je nekdo enkrat prestopil
               zakon, da ga lahko potem pa še drugič, tretjič in tako naprej. Jaz upam, da ni prišlo
               do kršitve zakona v tem primeru, torej v primeru Save, d.d., vendar pa v vsakem
               primeru, če nekdo prestopi zakon, mora potem nositi odgovornost za to, da je zakon
               prestopil, ne pa da rečemo: »Zdaj pa ga lahko prestopiš še drugič, tretjič.« Tako da
               se s tem mnenjem kolegice Bratuškove nikakor ne strinjam.</p>
               <p>Me pa nekaj zanima … Namreč, gospa Vera Krivec, predstavnica podizvajalcev, je rekla:
               »Zadnjič nismo vložili tožbe.« Ker naj bi vam bilo rečeno, da bodo s sklepom v
               Državnem zboru dobili izbrisnice. Zdaj, če vam je kdo to obljubil, potem - no, vidim,
               da odkimavate, ampak tako ste rekli -, potem to seveda ne bi bilo fer, da bi vas
               kdorkoli odtegnil od ukrepa, da greste v tožbo, češ da lahko pa zdaj tukaj dosežete,
               da dobite izbrisnice. To vsekakor ne bi bilo fer. To se pravi, ta informacija iz vaše
               strani ni bila točna. / oglašanje iz dvorane/ Dobro, ampak tako ste pač rekli. Jaz
               sem si to zapisala in sem bila zelo začudena nad tem. Je pa res in se v celoti
               strinjam z vami, da je stečajni zakon izjemno krivičen, da omogoča lumparije in da
               verjetno to pa je naloga Državnega zbora, da vsaj pritisnemo na tista ministrstva, ki
               imajo možnost ta zakon spremeniti in da pride do spremembe tega krivičnega zakona,
               ker tukaj vemo, da so se preko stečajnih postopkov dogajale verjetno tudi marsikakšne
               lumparije, naveze, od sodnikov do stečajnih upraviteljev in je marsikateri človek
               zaradi te možnosti pridobiti stanovanja po nizki vrednosti, torej je prišel ob svoje
               stanovanje. Tudi poznamo primer Vaskrsić, in tako naprej, kaj vse se je dogajalo, da
               so se nekateri okoristili s slabim položajem posameznika, lahko po krivici. Večinoma,
               no, se te stvari dogajajo po krivici, ker ni pravično, če stanovanje prodaš po
               polovični vrednosti ali pa hišo po polovični vrednosti. To je vsekakor stvar, ki je
               prišla iz Združenih držav Amerike in bi jo morali obravnavati na drugačen način. Tako
               da, upam, da se bo vsaj s tem novim Zakonom o izvršbi tudi že nekaj spremenilo, ampak
               če še vedno ni pravično, bo treba na tem področju tudi še kaj narediti. S tem se
               seveda strinjam.</p>
               <p>Tudi mene je začudilo, da naj bi bili dani dve izbrisni pobotnici, ostale pa ne.</p>
               <p>Naslednja stvar, ki me je zelo začudila, je bilo pa to, kar je pa gospod Peter Žibert
                  rekel.<stage type="mag"/>(nadaljevanje) Naj bi dal
               gospod Marko Jazbec, ki je bil član uprave NLB, naj bi dal javne obljube o tem, da
               bodo dobili izbrisne pobotnice in tukaj se mi je postavilo še eno vprašanje. Čeprav
               jaz vem, da je Jazbecev kar veliko, ampak vseeno gospa sekretarka nosi isti priimek,
               samo za vsak primer, ali gre morda za kakšno družinsko ali kakšno drugo povezavo tega
               člana uprave, ker v tem primeru seveda mislim, da bi šlo za nasprotje interesov, če
               je ista oseba na Ministrstvu za finance. Da je torej nekako vpletena v stvari, ki so
               se dogajale med Ministrstvom za finance, DUTB-jem, NLB-jem in da bi v tem primeru ne
               bi bilo normalno, bi človek rekel, če je ista oseba na vseh teh področjih, če deluje,
               če gre seveda tudi za kakšne druge ali kakšne posebne osebne povezave. Tako da,
               mislim, da bi šlo v tem primeru tudi za nasprotje interesov in da bi bilo neprimerno,
               da je tukaj v vlogi predstavnika Vlade. Nekako bi se morala iz teh stvari, ki se tega
               tičejo, sama izločiti. To bi bilo nekako pošteno.</p>
               <p>Vsekakor gre tukaj za številne tragedije, ki so se zgodile. Lahko rečemo, da naša
               država ni pravična, da se veliko stvari dogaja, s tem, da jaz verjamem, da mi kot
               komisija, ki se ukvarja z nadzorom javnih financ, ne moremo ukazati Vladi, da naj
               poskrbi za to, da bodo te izbrisne pobotnice, torej da bo do tega prišlo. Vendar pa
               to, kar lahko seveda naredimo, pa je, da spoštujemo zakonodajo in da, če imate te
               dokaze, potem čim prej tudi na sodišča, da se to uveljavi, da ne bi zadeve zastarele
               in da bi resnično izgubili vse možnosti.</p>
               <p>Omenili ste tudi prenose iz NLB na DUTB s popusti v višini 91,7 %. Če se je to
               zgodilo in če imate ta dokazila, je to potrebno nemudoma prijaviti. Upam, da bo to
               storila tudi naša komisija za nadzor, ker to bi bila tudi naša naloga, ker to gre za
               očitno oškodovanje države. / oglašanje iz dvorane/ No, lahko tudi. Vsekakor se mi
               zdi…</p>
            </sp>
            <sp xml:id="SDT7-KZNJF-redna-49-2017-11-30.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne, ne, glejte, prosim, gospod, ne dajajte naloge komisiji. Tako da, prosim, nimate
               zdajle besede, prosim. / oglašanje iz dvorane/</p>
            </sp>
            <sp xml:id="SDT7-KZNJF-redna-49-2017-11-30.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja. Vsekakor mislim, da je tukaj potem očitno oškodovana država s strani tistih, ki
               so prenašali te terjatve na DUTB in je spet en razlog za to, da bi se ta stvar tudi
               prijavila ustreznim organom. Tako da, mislim, da si mi ne moremo jemati vloge kot
               komisija za to, da bomo sodniki in pogajalci namesto Vlade. Pač, mi moramo opraviti
               svoje delo, ampak vsak pa tudi mora opraviti svoje delo. Torej, če so dokazi o
               oškodovanju državnega premoženja, potem naj gredo na ustrezne organe, da se sprožijo
               postopki. In tudi vi, ki imate dokaze v zvezi s temi postopki, kakšne obljube in kako
               so bile dane, torej na sodišče in to čim prej, da se ti postopki nadaljujejo, da ne
               bi zastarali in da ne bi imeli te možnosti.</p>
               <p>Zdaj, tisto, kar pa mi tukaj lahko naredimo, so pa tudi zakonske določbe, da vsaj
               naslednji ne bodo oškodovani. Ker, kriza se bo spet zgodila, spet se bodo pojavili
               raznorazni lumpi, ki bodo hoteli zaslužiti na račun običajnih ljudi, in to je treba
               na nek način preprečiti. Tudi s tem, če bodo odgovarjali tisti, ki so sedaj prenašali
               stanovanja po taki nizki vrednosti na DUTB. To je zame kriminal. Tukaj se mi zdi, da
               je čisto očitno, da nekaj ne »štima« pri tem in je treba ugotoviti, kaj je bilo in
               zakaj je bilo tako in da je tudi tisti, ki je odgovoren za to, da je kaznovan.</p>
               <p>Toliko. Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Preden dam repliko gospe Bratušek, nekaj pojasnil. Glejte, ta komisija, tako kot je
               gospa Julijana Bizjak Mlakar rekla in tudi gospa Bratušek, ima svoja pooblastila in
               svojo moč. In ima seveda tudi svoje omejitve. Ta komisija ima svoj poslovnik in
               deluje po poslovniku. <stage type="mag"/>(nadaljevanje)
               To ni komisija, ki bo nekomu zagotavljala, da pa zdaj ne bo več, da bodo izbrisane
               pobotnice. Delo te komisije je javno, delo te komisije je tako, da povabimo ljudi, da
               se izmenjajo mnenja, sprejema sklepe in potem seveda je to bom rekel na nek način
               zaveza Vlade, da nekaj glede tega naredi ali da to seveda odgovori na to. Ne bomo pa,
               da bi pa presegli kakršnekoli meje o tem, da bomo kaj naredili ali nekaj kar ni v
               skladu z zakonom, tega ne boste od te komisije doživeli dokler sem jaz predsednik.
               Tako da ne bi bila prevelika pričakovanja ali pa kakršnakoli pričakovanja, da bi šli
               karkoli mimo zakona. To moram poudariti, ker tukaj so neke insinuacije, besede in
               tako naprej, da bo ta komisija to naredila. Ne. Tako da tukaj mi smo tisti, ki smo
               varuhi zakonitosti. Če pa je treba karkoli narediti v zvezi s spremembo zakona, potem
               je pa to drugo vprašanje. Ampak tukaj je treba potem zakonito te zadeve raziskovati.
               Tako da samo povem omejitve te komisije. Po poslovniku. To ni komisija na kateri
               boste rekli, glejte sprejela je ta sklep, zdaj naj se pa pobotnica izbriše. Mi nismo
               nad zakonom. Tako da, toliko v to razjasnitev in pojasnitev in glede vseh
               pričakovanj, ki so.</p>
               <p>Najprej dajem besedo oziroma repliko mag. Bratušek.</p>
               <p>Izvolite.</p>
            </sp>
            <sp xml:id="SDT7-KZNJF-redna-49-2017-11-30.sp18">

               <speaker>MAG. ALENKA BRATUŠEK (PS NP):</speaker>

               <p>Samo da ne bo ostalo v zraku, da sem jaz kogarkoli napeljevala, da krši zakon. Jaz
               upam, da slovenska Vlada dela v skladu z zakonodajo in če je delala v skladu z
               zakonodajo v primeru Sava d. d. lahko dela še v drugem oziroma v tretjem. To so bile
               moje besede. Da ne bo dvoma, da mislim, da lahko oziroma da bi bilo celo prav kot je
               kolegica verjetno malo hudomušno povedala.</p>
               <p>Kar se tiče pa prenosnih vrednosti, so pa javno objavljena od leta 2013 dalje. To ni
               nek papir, ki ga ne bi poznali. Ne vem, na spletni strani mislim, da tudi DUTB ampak
               skratka to so podatki, ki so že vrsto let javno objavljeni, tako da to ni nek
               podatek, ki ste ga zdaj razkril v tem trenutku in je treba, da zdaj mi tukaj pišemo
               kazenske ovadbe in tako naprej. / oglašanje iz dvorane/ Ne, ne.</p>
            </sp>
            <sp xml:id="SDT7-KZNJF-redna-49-2017-11-30.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne morete, ne sliši se nič več.</p>
            </sp>
            <sp xml:id="SDT7-KZNJF-redna-49-2017-11-30.sp20">

               <speaker>MAG. ALENKA BRATUŠEK (PS NP):</speaker>

               <p>Ne, moremo biti pošteni, ko se pogovarjamo o stvareh enako. Če bi Vlada delala v vseh
               primerih enako, še enkrat, v primeru Sava d. d., tako kot v primeru Sava d. d., potem
               bi lahko rešila tudi ta problem. Takšno je bilo moje izvajanje. Če je kdo razumel
               drugače, se opravičujem.</p>
            </sp>
            <sp xml:id="SDT7-KZNJF-redna-49-2017-11-30.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro. Jaz predlagam, da gremo naprej zdaj, da poskušamo dobiti odgovore.</p>
               <p>Razprava najprej ali? / oglašanje iz dvorane/</p>
               <p>Gospod Jernej Vrtovec, izvolite.</p>
            </sp>
            <sp xml:id="SDT7-KZNJF-redna-49-2017-11-30.sp22">

               <speaker>JERNEJ VRTOVEC (PS NSi):</speaker>

               <p>Najlepša hvala predsednik.</p>
               <p>Ta debata se odvija mislim, da že četrtič v parlamentu, tretjič na to isto temo, od
               začetka na mojo pobudo, na pobudo Nove Slovenije. Bistveno, ali je Vlada končala zdaj
               debato, diskusijo o tem – da ali ne? To je bistveni element. Zakaj tukaj gre? Gre za
               zagotavljanje elementov pravičnosti. V tej državi. Postavite se v eno drugo kožo ali
               pa v eno drugo formo. Vsi tisti ali pa vsi mi, ki smo pa nismo podizvajalci, ali bi
               bili zadovoljni s takšno odločitvijo? Če imamo sami pri sebi razčiščeno, smo delali
               pošteno in pravično. Jaz razumem, podizvajalci so bili v tistih okoliščinah
               prisiljeni sprejeti stanovanje v kompenzacijo. Težko je bilo. In sedaj je res
               nepredstavljivo, nepredstavljivo, da morajo podizvajalci še za ta stanovanja v bistvu
               plačevati. O tem smo res razglabljali zadnjo sejo, mislim, da maja meseca na dolgo in
               na široko. Žal nismo bili, vsaj jaz ne vem, predsednik, komisija o tem ni bila
               obveščena, o ničemer, da bi Vlada končala diskusijo ali pa da se bi kakšna obvestila,
               ne vem, če smo jih dobili.</p>
            </sp>
            <sp xml:id="SDT7-KZNJF-redna-49-2017-11-30.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Smo dobili. / nerazumljivo/ Smo dobili mnenje, da ne morejo tega narediti in na dveh
               sejah so …</p>
            </sp>
            <sp xml:id="SDT7-KZNJF-redna-49-2017-11-30.sp24">

               <speaker>JERNEJ VRTOVEC (PS NSi):</speaker>

               <p>Jaz sprašujem ali je tukaj potrebno spremeniti kakšen zakon? Če želimo zagotavljati
               elemente pravičnosti. <stage type="mag"/>(nadaljevanje)
               Seveda, ker a veste to je v družbi zelo pomembno. Govorim kot politik, ne kot eden
               izmed udeležencev, zaradi tega, ker ljudje so zaradi takšnih stvari lahko v bodoče
               razočarani, če se dogajajo. Ključno je vprašanje sami pri sebi, okej morda pravno je
               tako ali pa po črki zakona, ampak ali je to nujno pravično? Jaz mislim, ko opazujem
               to diskusijo, da pravično ni. Zaradi tega je potrebno tukaj iskati rešitve do
               onemoglosti in jaz verjamem, da kakšna rešitev je, da zagotavljamo te pravičnosti.
               Kajti kaj se nam dogaja? Izgubljamo zaupanje – ta Državni zbor, državne institucije,
               vsi izgubljamo zaupanje, izgubljajo zaupanje v to državo, da zagotavlja pravično
               domovino. In če kaj, ljudje res kličejo danes po pravični državi. Zaradi tega tukaj
               bi morala Vlada odgovoriti kako bo rešila primarno ta problem, da bo zagotovila ta
               element, ki ga poudarjam in je ključen za sorazmerje v družbi, in sicer pravičnost.
               Če tega Vlada ne more zagotoviti, potem naj pove Državnemu zboru, pa bomo predlagali
               kakšen zakon, ki bo drugače postrojil stvari. Jaz sem prepričan, da rešitve na tem
               področju morajo obstajati. Če pa predstavniki DUTB mislite, da podizvajalci niso bili
               opeharjeni ali pa da podizvajalci so svoje deleže dobili, potem pa prav gospod
               predstavnik DUTB, da to poveste. Se pravi, da so dobili vse. In da imajo denar na
               svojih računih. To je ključno, ključen odgovor.</p>
            </sp>
            <sp xml:id="SDT7-KZNJF-redna-49-2017-11-30.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, hvala lepa.</p>
               <p>Zdaj pa res predajam besedo predstavnikom Vlade oziroma DUTB. Tri vprašanja so se
               tukaj so nastala. Prvo je glede pobotnic, drugo je ali je Vlada že v kakšnih drugih
               primerih dejansko naredila drugače s posameznim sklepom in vplivala, tretje je kaj bo
               Vlada naredila zato, da bo te zadeve rešila, če mislijo kaj narediti ali ne mislijo
               ničesar narediti. Zdaj tukaj je gospa državna sekretarka, izvolite. Ali gospod Miha
               Juhart? Gospa Saša Jazbec, izvolite.</p>
            </sp>
            <sp xml:id="SDT7-KZNJF-redna-49-2017-11-30.sp26">

               <speaker>MAG. SAŠA JAZBEC:</speaker>

               <p>Ja hvala lepa za besedo.</p>
               <p>Jaz razumem stisko proizvajalcev, ki jo tukaj poslušamo, ki smo jo pač slišali že ob
               preteklih priložnostih, ampak mi tukaj izhajamo iz obstoječega, iz veljavne pravne
               ureditve. Jaz bi v zvezi s tem kar je bilo danes izpostavljeno povedala, da
               Ministrstvo za finance, da je v zvezi z izbrisnimi pobotnicami seznanjeno s tem, da
               je NLB že leta 2010 na MGRT poslala dopis, da podizvajalcem nikoli ni bilo
               brezpogojno obljubljeno, da bo NLB izdala izbrisna dovoljenja in da take zaveze NLB
               ni nikoli sprejela. Tako da ponavljam to kar sem povedala že na začetku, da če
               menijo, da je NLB ravnala nepošteno oziroma sporno in veljavna zakonodaja, da je
               možno za sprožitev ustreznih postopkov, ne moremo pa zaradi teh očitanih domnevnih
               kršitev banke reševati zadeve preko DUTB, ker potem pa Vlada deluje nezakonito in
               posledično tudi DUTB.</p>
               <p>Glede tega kar je bilo izpostavljeno, da je Vlada v enih primerih ali pa v enem
               primeru že delovala drugače na podlagi 290. člena Zakona o gospodarskih družbah, je
               Vlada v preteklosti posegla v delovanje DUTB in jim naložila to česar pač DUTB ni
               želela storiti, se pravi, da prenese terjatve Save na … Torej, terjatve do Save na
               SDH. S tem sklepom se je želelo slediti širšemu interesu maksimiziranja sredstev za
               državo. Sava je bila namreč v strategiji upravljanja kapitalskih naložb opredeljena
               kot pomembna naložba in ena od nosilk slovenskega turizma. Tako da ta argument v tem
               konkretnem primeru o katerem se pogovarjamo danes, ni ta argumenti ni podan. Sklep,
               da bi se DUTB odpovedala zavarovanju ne bi prispeval k maksimiziranju sredstev za
               državo.</p>
               <p>Glede vprašanja kaj je Vlada storila glede tega sklepa. Vlada se je glede sklepa
               Komisije za nadzor javnih financ tega marčevskega sklepa, da naj predlaga ukrepe za
               pravično razrešitev situacije v primeru uveljavljanja hipotek se je strinjala, se je
                  <stage type="mag"/>(nadaljevanje) izrekla in v bistvu
               tudi stališče, ki sem ga danes tukaj predstavila izhaja iz tega.</p>
               <p>Jaz bi se tukaj ustavila.</p>
               <p>Hvala.</p>
            </sp>
            <sp xml:id="SDT7-KZNJF-redna-49-2017-11-30.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Dr. Miha Juhart izvolite. / nerazumljivo/</p>
            </sp>
            <sp xml:id="SDT7-KZNJF-redna-49-2017-11-30.sp28">

               <speaker>DR. MIHA JUHART:</speaker>

               <p>/nerazumljivo/ Hvala predsednik za besedo. /nerazumljivo/ … seveda vseh konkretnih
               odgovorov ne morem dati, ker … / nerazumljivo/</p>
            </sp>
            <sp xml:id="SDT7-KZNJF-redna-49-2017-11-30.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Aja … dr. Juhart.</p>
            </sp>
            <sp xml:id="SDT7-KZNJF-redna-49-2017-11-30.sp30">

               <speaker>DR. MIHA JUHART:</speaker>

               <p>Še enkrat, oprostite.</p>
               <p>Gospod predsednik, hvala za besedo!</p>
               <p>Torej vprašanja naslovljena so relativno konkretna in seveda zahtevajo temeljito
               preučitev dokumentacije in jih ni pač mogoče na splošno odgovoriti. Ampak vendarle,
               nekaj dodatnih pojasnil.</p>
               <p>Kot rečeno, že večkrat, na DUTB ne razpolagamo z izbrisnimi pobotnicami, ki bi
               omogočale izbris hipotek na posameznih stanovanjih, ki so bila kot kompenzacijsko
               plačilo ponujena oziroma dana podizvajalcem na obeh spodnjih objektih, torej na
               Celovških dvorih na Nokturnu. Teh dokumentov na DUTB ni po zagotovilih strokovnih
               služb. To, da obstajata zdaj dve izbrisni pobotnici, danes jaz slišim prvič. Na vsak
               način bomo pogledali kakšna je njihova vsebina in seveda tudi dali, če bo treba,
               ustrezna pojasnila.</p>
               <p>Kar se tiče drugih konkretnih vprašanj, morate pač upoštevati kakšna je funkcija
               DUTB. Res je, da je država ustanovitelj in edini delničar te družbe, vendar so naloge
               DUTB zelo jasno določene z ZUBS-b (?) in ključna naloga je, da seveda gospodarno
               upravlja s premoženjem, ki ga ima. Za enkrat so pač te hipoteke tudi na stanovanjih,
               ki so bila dana podizvajalcem, kot kompenzacija, del premoženja DUTB in do tega
               premoženja se mora DUTB po zakonu odgovarjati kot najbolj, torej z njim upravljati
               kot najboljši upravljavec in ne nazadnje za to upravljanje vsi organi DUTB tudi vsi
               ustrezno odgovarjamo. To je naša odgovornost in naše poslanstvo in tega se moramo
               absolutno držati. Ali je to pravično ali ne je seveda drugo vprašanje, gospod
               poslanec. Vsak stečaj je absolutno nepravičen za upnika in v vsakem stečaju so upniki
               nepoplačani. To pomeni, da so nepoplačani tisti, ki so svoje obveznosti, do
               stečajnega dolžnika v celoti izpolnili in seveda to občutijo absolutno kot krivico.
               To je pač usoda vsakega stečajnega postopka.</p>
               <p>Od DUTB seveda ni mogoče pričakovati, da bomo ravnali na način, ki bi zmanjševal naše
               premoženje, in ponavljam, DUTB deluje kot gospodarska služba in mora delovati v
               skladu z najvišjimi standardi upravljanja premoženja. Tudi podatki gospa Bratušek
               glede tega ali je bilo kakšno premoženje prodano pod prenosno vrednostjo, ta hip
               nimam na razpolago. To seveda lahko pogledamo in ugotovimo. Lahko pa zatrdim, da se z
               vsako naložbo, ki je bila prenesena na DUTB, na DUTB trudimo, da jo podamo na
               najboljši možen način, torej po principih, ki jih določa zakon, transparentno ter po
               najvišji ceni ter na ta način izpolnimo poslanstvo, da se čim večji delež tistih
               finančnih sredstev, ki jih je država vložila v sanacijo bank, preko instrumenta,
               preko institucije DUTB državi tudi vrne.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Ja izvolite. Naredili bomo še en krog. Jaz bi prosil, če smo eksaktni pa da gremo en
               korak naprej, da začnemo na začetku.</p>
               <p>Izvolite gospod.</p>
            </sp>
            <sp xml:id="SDT7-KZNJF-redna-49-2017-11-30.sp32">

               <speaker>ZDRAVKO ŠTIH:</speaker>

               <p>Dober dan!</p>
               <p>Sem Zdravko Štih, podjetnik, ki montiram klime.</p>
               <p>Glejte, samo eno vprašanje bi imel za vas poslanci in za vse prisotne tukaj. Kolikor
               je meni znano zaradi mojega dela se je na moj »stolec« usedla Nova ljubljanska banka.
               To je v zemljiškoknjižnem izpisu. Zdaj je gospod Juhart tudi povedal, da teh
               izbrisnic nima Slaba banka. <stage type="mag"/>(nadaljevanje) Zdaj me pa samo nekaj zanima. Kdo se bo iz mojega sedeža
               odmaknil, da se bom jaz usedel na ta sedež? Ali Nova ljubljanska banka ali Slaba
               banka? Nekdo se mora vstati, da se bom jaz usedel.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Izvolite.</p>
            </sp>
            <sp xml:id="SDT7-KZNJF-redna-49-2017-11-30.sp34">

               <speaker>PETER ŽIBERT:</speaker>

               <p>Poglejte, kot gospod predsednik ste lepo objasnil, da ta komisija ne more sprejemati
               nekih odločitev, ampak jaz bi samo prosil, da enkrat to zadevo končamo, če se lahko,
               jaz sem dal predlog, lahko se izbrisne pobotnice dobijo popolnoma po vseh zakonskih
               predpisih, zmenimo se za enako ceno izbrisnih pobotnic kot je Nova Ljubljanska banka
               prodala DUTB, če je ta cena, jaz bom organiziral vse podizvajalce in se bodo verjetno
               strinjali, bomo še to požrli. Sicer se bomo pogovarjali še naslednjih 10 let, še
               določene, še ogromno firm bomo v stečaj spravili, osebne zadeve bomo, osebne
               tragedijo bodo nastale in tako naprej. Dajmo enkrat v tej naši Sloveniji politiki
               začnite nekaj odločati in nekaj se enkrat zmenimo. Čas zapravljamo. Tukaj nas je
               toliko in bomo zdaj šli ven in ne bo nič od tega. Jaz bi samo prosil, organizirajte
               neko komisijo, Ljubljanska banka, DUTB, ne vem, mogoče nekdo od Vlade, zmenimo se,
               rešimo zadevo. Ne nas siliti v to, da se bomo preganjali po sodiščih še naslednjih 10
               let.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam za vaš predlog.</p>
               <p>Jaz sem že povedal pristojnosti te komisije, pristojnosti, da bo komisija tukaj bom
               rekel trgovala s pobotnicami in cenami in tako naprej, oprostite teh pooblastil ta
               komisija nima. To lahko naredite sami z ljubljansko banko, z DUTB, z … Ne vem zakaj
               rabite Državni zbor. Mi smo zakonodajni organ tukaj. Glejte, mi nimamo teh
               pooblastil.</p>
               <p>Izvolite gospa Julijana Bizjak Mlakar.</p>
            </sp>
            <sp xml:id="SDT7-KZNJF-redna-49-2017-11-30.sp36">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja morda samo to, ker prej nisem dobila odgovora na to vprašanje v zvezi z osebnimi
               sorodstvi. Zdaj gospa poslanka, ki je danes tukaj tudi prisotna mi je povedala, da
               zadeva drži, tako da jaz bi samo dala predlog Vladi, da drugič poskrbi, da se izogiba
               nasprotjem interesov in naj pošilja na sejo tudi naše komisije, ljudi, ki niso v
               nasprotju naših interesov. Tako, da ne bomo imeli neprijetnih situacij, ker to je
               tudi neprijetno za nas poslance, če kaj takšnega izvemo. Ampak slučajno, ne vem zakaj
               mi je to, ker je pač gospod to izpostavil, se mi je pojavilo to vprašanje in izgleda,
               da sem imela prav, torej, da gre tukaj za osebne povezave in mislim, da je to na nek
               način neprimerno. Dajte to na sami Vladi oziroma na Ministrstvu za finance te
               probleme drugič prej rešiti in prej preučiti kaj je s temi zadevami, ker namreč
               preveč teh povezav sem že videla v zadnjih letih od kar sem poslanka in to vsekakor
               ni dobro za različne primere, da se ljudje, ki so vpleteni v posamezne stvari, da se
               potem vrtijo v istem krogu, odločajo, pripravljajo materiale in na nek način lahko
               vplivajo na to kako se zadeva prikaže potem v javnosti in kako se potem tudi razvija
               stvar v zvezi s posameznim primerom.</p>
               <p>Hvala lepa. To sem hotela samo povedati.</p>
            </sp>
            <sp xml:id="SDT7-KZNJF-redna-49-2017-11-30.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Mag. Alenka Bratušek.</p>
            </sp>
            <sp xml:id="SDT7-KZNJF-redna-49-2017-11-30.sp38">

               <speaker>MAG. ALENKA BRATUŠEK (PS NP):</speaker>

               <p>Ja, jaz se strinjam, oziroma jaz bi bila najbolj vesela, če bi neko rešitev našli. To
               je dejstvo. Zdaj, če prav razumem, Vlada in DUTB predlagate podizvajalcem, naj še
               enkrat kupijo svoja stanovanja, pa bo stvar rešena. Tako približno v tem trenutku
               stvar izgleda. In seveda to ni »fair«. Ob tem, da v mnenje vladno, ki <stage type="mag"/>(nadaljevanje) smo ga dobili na to
               komisijo ste takole napisali v zadnjem odstavku: »Pri razumevanju načela pravičnosti,
               je smiselno izhajati iz minimalnih standardov. Prvi standard napišete spoštovanje
               temeljnih človekovih pravic. Mislim, to res, to res ne gre skupaj. To kar je povedal
               pa, tudi meni gospod Juhart. Okej, nimate podatka o ceni prodaje, tako da jaz bi bila
               zelo vesela, če se komisiji lahko posredujejo podatki katere oziroma koliko terjatev,
               vsaj vrednostno ste prodali pod prenosno ceno. Mislim, da imamo pravico do tega.
               Konec koncev gre za davkoplačevalski denar. Niste mi odgovorili na to ali je skrbnik
               te terjatve GPG res oseba, ki je bila zaposlena na GPG? Mislim, da tukaj gre potem za
               zelo zanimive povezave in zakaj tako se sprašujem. In drugo, najbolj zanimivo, da
               pravite, da izbrisnih pobotnic, ki bi jih lahko dali podizvajalcem, sploh nimate.
               Zakaj se potem sploh pogovarjate s podizvajalci? Zakaj je kontakt podizvajalcev slaba
               banka? In drugo, očitno posel prenosni posel za Novo ljubljansko banko ni bil
               izpeljan do konca, ker Nova ljubljanska banka, ko je dobila denar in je dobila denar,
               dokapitalizacija in prenosna vrednost, takšna kakršna je bila določena, je dobila
               denar in Nova ljubljanska banka s tem ne bi smela imeti več nič. Se pravi nekdo nekaj
               ni naredil do konca. Kdo? Zakaj je še vedno Nova ljubljanska banka v tem poslu?
               Postopki bi morali biti končani. Ne samo za ta del. Me skrbi, da bomo še kje drugje
               ugotovili, da je nekaj malo v zraku. To se je dogajalo decembra 2013, danes smo konec
               leta 2017, pa ne vemo kako in kaj. In to ni dobro, to je narobe, da ne znamo ljudem
               povedati kako bomo stvari rešili. Mi res nimamo čarobne palčke. Mi smo naredili
               največ kar smo lahko naredili. Še enkrat poudarjam, soglasno, kar se ne zgodi
               velikokrat v Državnem zboru, smo sprejeli sklep in Vladi naložili, da naj nekaj
               naredi. Vlada nam pošlje dopis, da ne more narediti nič. To je žalostno, ampak stvari
               niso tako čiste kot nam vi zdaj želite predstaviti. V enem primeru se da, v drugem
               primeru se ne da. Obstajajo izbrisne pobotnice, ki jih očitno nekdo tretji daje.
               Pravite, da jih na slabi banki sploh ni, in take stvari. To, to se res ne bi smelo
               dogajati. Pogovarjamo se o veliko denarja, ampak v paketu sanacije bank je pa to
               majčkeno, majčken delež. Tako da jaz vseeno prosim še za konkretne odgovore in če je
               moje razmišljanja, da Vlada in DUTB predlagata podizvajalcem, naj preprosto še enkrat
               plačajo to kar je njihovo, če je to stališče Vlade in slabe banke. Zelo jasen odgovor
               bi rada dobila.</p>
            </sp>
            <sp xml:id="SDT7-KZNJF-redna-49-2017-11-30.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospod Bojan Krajnc.</p>
            </sp>
            <sp xml:id="SDT7-KZNJF-redna-49-2017-11-30.sp40">

               <speaker>MAG. BOJAN KRAJNC (PS SMC):</speaker>

               <p>Ja hvala za besedo gospod predsednik.</p>
               <p>Lep pozdrav vsem skupaj!</p>
               <p>Tega, kar je kolegica Bratušek na zadnje rekla, jaz v stališču Vlade nisem slišal.
               Danes, res je, da sem nadomestni član in na prvih dveh razpravah nisem sodeloval
               marca in maja, ampak tudi v pisnem stališču vlade tega ne vidim. Moram pa priznati,
               da seveda zelo dobro razumem na eni strani stališča Vlade in DUTB, ki sta lahko rečem
               identični, seveda pa tudi frustracije podizvajalcev, ki niso dobili plačanega
               opravljenega dela oziroma so v postopku plačevanja naleteli na težave o katerih danes
               tukaj razpravljamo. Kar pa v stališču vlade vidim, je pa to v aprilskem, 11. Aprila,
               je pa to kar je vlada napisala kaj bi se dalo v konkretnem primeru uporabiti. In
               sicer, Vlada piše, da bi v konkretnem primeru lahko podizvajalci Vegrada zahtevali
               poplačilo izvedenih storitev s strani naročnika gradnje, na način, kot je opisan v
               nadaljevanju. V nadaljevanju se Vlada sklicuje na 631. člen obligacijskega zakonika
               in ga bolj podrobno elaborira. Jaz sem preveril magnetograma obeh prejšnjih sej in
               nisem zasledil, da bi o tem tekla kakšna razprava. zato predlagam, da jo mogoče zdaj
               tudi na tej točki odpremo in ugotovimo, če je ta rešitev realna. <stage type="mag"/>(nadaljevanje) Prav gotovo je pravna in k pravnim
               rešitvam smo se danes tukaj vsi zavezali. Seveda je pa vprašanje kakšna so bila
               takrat razmerja pri sklepanju teh poslov na katere je opozorila državna sekretarka in
               kakšne so možnosti za uporabo tega člena pri uveljavljanju pravic podizvajalcev. Če
               prav razumem je obligacijski zakonik od leta od leta 2007. Sicer v povezavi s 631.
               členom obligacijskega zakonika potekajo neke druge pravne razprave v zvezi z
               enakopravno obravnavo podizvajalcev, ampak mislim, da v tem primeru to ni osnovni
               problem. Rešitev o kateri se sprašujemo je morda lahko pravim in poudarjam, morda za
               ta Državni zbor za to komisijo avtentična razlaga, ki ima lahko, govorim o 631.
               členu, ki ima retroaktivno veljavo. Nisem prepričan, da je potrebna, v primeru, da se
               da ta člen uveljaviti. Seveda ga pa ne more uveljaviti ta komisija.</p>
               <p>Jaz se opravičujem podizvajalcem, da bo izgledalo kot da vas res napotujemo na
               sodišče, ampak odkrito vam povem, da druge možnosti v tem primeru ne vidim.
               Predsednik je že pojasnil, da mi z nekim sklepom nekomu nekaj ne moremo naložiti,
               lahko odkrito o tem razpravljamo, odpiramo vprašanja, ponujamo rešitve, ampak več od
               tega pa skoraj da ne. Zatorej zaključujem s tem, da prosim od Vlade, da seveda še
               bolj podrobno elaborira to rešitev, ki jo je v svojem mnenju predlagala in seveda, da
               se opredelimo, opredelite okoli tega ali je ta ponujena rešitev realna ali ne.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Bojan Krajnc.</p>
               <p>Zdaj nekaj vprašanj se je pojavilo za Vlado, nekaj novih, nekaj še prejšnjih in za
               DUTB – 631. člen govori o koncesiji (?). Lahko še nekdo dodatno to obrazloži?</p>
               <p>Mag. Miha … Se opravičujem, dr. Miha Juhart.</p>
            </sp>
            <sp xml:id="SDT7-KZNJF-redna-49-2017-11-30.sp42">

               <speaker>DR. MIHA JUHART:</speaker>

               <p>Nič hudega, nisem občutljiv na to gospod predsednik.</p>
            </sp>
            <sp xml:id="SDT7-KZNJF-redna-49-2017-11-30.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Saj ste magister tudi bil nekoč, a ne?</p>
            </sp>
            <sp xml:id="SDT7-KZNJF-redna-49-2017-11-30.sp44">

               <speaker>DR. MIHA JUHART:</speaker>

               <p>Včasih. / smeh/</p>
               <p>631. člen je določba torej podjemne pogodbe, ki omogoča oziroma, ki pravi, da če
               podjemnik opravlja delo preko podizvajalcev, da v tem primeru lahko podizvajalci
               terjajo direktno plačilo od naročnika. Ta člen je bil zelo močno uveljavljan v
               posebni zakonodaji, ki velja za javna naročila in velja poseben sistem, ki v sistemu
               javnih naročil pravzaprav določa razbitje obveznosti naročnika in direktno plačilo
               podizvajalca in kar v teh primerih rešuje problem podizvajalcev. Žal pa ta določba
               velja samo na področju javnega naročanja, ne pa seveda tudi v civilnopravnih
               razmerjih. In v primeru seveda investitorjev, / nerazumljivo/ investicij v Celovških
               dvorih in v Nokturnu, je šlo za zasebne investitorje, torej za podjetje Vegrad in za
               podjetje GPG, seveda ta pravila zanje ne veljajo.</p>
               <p>Kar se tiče pa konkretnih vprašanj, jaz nimam zdajle podatka tudi sabo gospod
               Bratušek, kako je kaj z managerji oziroma z upravljavci primerov na Nokturnu. Bo
               kolega direktor upravljanja terjatev dal ta odgovor.</p>
               <p>Kar se tiče, kar se tiče seveda pozicije DUTB, pa mi moramo, kot sem rekel, ravnati
               gospodarsko in seveda pristopati k izvrševanju, k izvrševanju hipotek. Kakšen bo
               rezultat, je pa seveda odvisno od tega kako se bodo lastniki stanovanj v tem primeru
               odzvali.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Ja izvolite.</p>
            </sp>
            <sp xml:id="SDT7-KZNJF-redna-49-2017-11-30.sp46">

               <speaker>MAG. ALENKA BRATUŠEK (PS NP):</speaker>

               <p>Imam jaz repliko, če lahko?</p>
            </sp>
            <sp xml:id="SDT7-KZNJF-redna-49-2017-11-30.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika ja, gospa Alenka Bratušek.</p>
            </sp>
            <sp xml:id="SDT7-KZNJF-redna-49-2017-11-30.sp48">

               <speaker>MAG. ALENKA BRATUŠEK (PS NP):</speaker>

               <p>Gospod Juhart, ali mi lahko še to glede hipoteke razložite kako je lahko ostala na
               NLB, če je NLB skladno z zakonom dobil in naredil vse kar je bilo treba? NLB in DUTB
               in terjatev in zavarovanje bi se morala tako smo vsaj mislili takrat, ko se je to
               delalo, prenesti na slabo banko.</p>
            </sp>
            <sp xml:id="SDT7-KZNJF-redna-49-2017-11-30.sp49">

               <speaker>DR. MIHA JUHART:</speaker>

               <p>Gre za zelo specifično konkretno vprašanje. Jaz zdaj na pamet tega ne morem
               odgovoriti. To zahteva zelo natančno preučitev celotnega spisa in <stage type="mag"/>(nadaljevanje) seveda, če to postavite vprašanje,
               bo DUTB jasno pripravil odgovor zakaj je tako. Zdaj vam pa seveda iz glave na to ne
               morem odgovoriti. Bi bilo popolnoma, popolnoma neprofesionalno nekaj na pamet
               odgovarjati.</p>
            </sp>
            <sp xml:id="SDT7-KZNJF-redna-49-2017-11-30.sp50">

               <speaker>PREDSEDNIK MAG. ANDREJ ŠIRCELJ:</speaker>

               <p>Nam lahko daste, boste lahko pisno odposlali ta odgovor DUTB? Okej.</p>
               <p>Ja izvolite gospa. Najprej gospa Vera Krivec.</p>
            </sp>
            <sp xml:id="SDT7-KZNJF-redna-49-2017-11-30.sp51">

               <speaker>VERA KRIVEC:</speaker>

               <p>Predam besedo naprej.</p>
            </sp>
            <sp xml:id="SDT7-KZNJF-redna-49-2017-11-30.sp52">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite ja, gospa Andreja.</p>
            </sp>
            <sp xml:id="SDT7-KZNJF-redna-49-2017-11-30.sp53">

               <speaker>MAG. ANDREJA STRNAD:</speaker>

               <p>Dober dan želim!</p>
               <p>Sem Andreja Strnad. Čudi me, da je DUTB zelo nepripravljen na današnji seji, saj
               velikokrat je že danes bilo slišano, da je kot dober gospodar poskrbela za terjatve
               in če je temu res tako, danes ne bi bila več Nova ljubljanska banka vpisana kot
               lastnica maksimalne, knjižene maksimalne hipoteke in to na vseh posameznih delih
               podizvajalcev stanovanj.</p>
               <p>Glede na to, da ste prej poudarjali, da je DUTB dober gospodar, pričakujem, mislim,
               da vsi, da bi tudi glede tega kar vas je, kar vas je že prej gospa vprašala zakaj je
               še vedno NLB vpisana, imeli danes odgovor. In v kolikor danes odgovora nimate, me
               zanima kot dober gospodar, ko ste prodali terjatev, bi tudi morali v tistem trenutku
               poskrbeti, da so vaša stanovanja prosta oziroma, da so terjatve, ki so poplačane se
               pravi tudi nepremičnina razbremenjena. Do tega ni prišlo. Tako da nikakor ne moremo
               govoriti, da je DUTB dober gospodar, ampak očitno želi tukaj dvojno zaslužiti.
               Zaslužiti kar je že bilo poplačano in od podizvajalcev zahtevati nekaj kar so že
               dvakrat poplačali. Zanima me pa tudi ali Vlada in DUTB se kdaj vpraša ali bomo te
               podizvajalce kdaj poplačali? Imate namen poplačati podizvajalce glede na to, da od
               njih terjate to kar so že dvakrat poplačali?</p>
               <p>Hvala.</p>
            </sp>
            <sp xml:id="SDT7-KZNJF-redna-49-2017-11-30.sp54">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospa Vera Krivec izvolite.</p>
            </sp>
            <sp xml:id="SDT7-KZNJF-redna-49-2017-11-30.sp55">

               <speaker>VERA KRIVEC:</speaker>

               <p>Nikakor ne morem sprejet odgovora, da smo mi na sklep 18. maja, ki je bil z večino
               sprejet na tej komisiji, dobili odgovor ali mnenja s strani Vlade. Nismo ga dobili.
               Vsa mnenja, ki so dostopna so iz aprila in še nazaj. Se pravi ta mnenja, ki so bila
               do sedaj pridobljena, ne štejejo za Nokturno in štejejo samo za Celovške dvore. Mi
               smo pa v Nokturnu postavili več kot dovolj vprašanj in tudi dali svojo situacijo na
               mizo, na ta vprašanja in na ta sklep, ki smo ga prejeli 18. maja, govorim o sklepu na
               katerega bom tokrat tudi gospe Mlakar odgovorila, na ta sklep v 6 mesecih Vlada ni
               dala odgovora. Se pravi je v celoti ignorirala vas kot poslance, ki ste ji to
               naložili in istočasno ignorirala nas kot državljane, ki moramo zakon upoštevati, se
               pravi njim ni potrebno nič. Zelo me moti, da imamo tokrat pravnike na Vladi, ki
               enostavno ne morejo razumeti, da imajo, še enkrat poudarjam, da imajo opravka z
               ljudmi in ne s členi v zakonih. Jemljite prosim, ljudje so v tem primeru socialno
               ogroženi, ker jim delate škodo še kar naprej, ne da ste jim jo naredili v začetku, še
               kar jim jo povzročate, vsaj v Nokturnu, kjer moramo še kar naprej sanacije plačevati,
               istočasno nam pa pravite, ja saj vi ste zemljiškoknjižni lastniki, niste pa lastniki.
               Mi si to zdaj jemljemo. Ugotovite prosim, kaj smo, kaj smo? Ali smo dolžni plačevati
               sploh kaj ali nam ni treba plačevati nič več? Jaz sem našim podizvajalcem, vsem tudi
               naročila, nobenega soglasja ne bomo več podpisovali in dejansko ga ne bomo podpisali.
               Prav zaradi tega, ker ne vemo kdo smo. Ne vemo ali smo lastniki ali nismo. To je
               smisel tega. In če gospod, gospa iz finančnega ministrstva pravi, da je bila Sava d.
               d. prenesena po 290. členu Zakona o gospodarski družbi, istočasno pa mi <stage type="mag"/>(nadaljevanje) z Zakonom o slabi banki ta
               krovni zakon dobesedno negiramo. Zakaj so v tem primeru lahko sprejeli krovni zakon
               290. člen, v našem primeru pa tega ne morejo narediti? Absolutno je celotna zadeva
               skregana z logiko človeka, ki ni pravnik in se v zadeve malo poglobi, ker se mora.
               Tukaj jaz mislim, da so vsi ljudje, ki tokrat predstavljajo Vlado in ki predstavljajo
               DUTB, tako visoko izobraženi, da nam na vprašanja, ki jih mi postavljamo, morajo
               znati odgovoriti, ne pa da igrajo slepe miši, tako kot se dela to že celih šest let.
               Če je imela možnost DUTB prenesene terjatve in da je terjatev dejansko prenesena, v
               tem primeru je imela od leta 2013 do leta 2017 čas, da bi se lahko vpisala pri nas
               kot hipotekarni upnik. Ni se vpisala. Zato, ker se ne more vpisat. In mi vemo, da se
               ne more vpisat. In prosim, DUTB-jevci, jaz še enkrat trdim – tudi če gremo na
               sodišče, ne bomo uredili ničesar zaradi tega, ker niti vi, niti mi nimamo možnosti,
               da bi lahko prišlo do razsodbe, ki bi bila v tem primeru pravična tako za vas kot
               nas. Dajte, razumite naše podizvajalce in najdite, prosim, ta kompromis, o katerem
               sem govorila že predhodno, Gospod namreč, mislim, da od SD-ja, takrat pri nas na
               sestanku ni bil, je pa gospod Han na prejšnji seji postavil izredno dobro vprašanje,
               med drugim tudi gospa Mlakarjeva. Nova ljubljanska banka je poplačana. Mi smo dobili
               odgovor s strani Juharta (?), da je Nova ljubljanska banka poplačana. Če je Nova
               ljubljanska banka poplačana, mi nimamo več nikogar na naših nepremičninah in prosim,
               da mi daste možnost, da lahko te izbrise izbrišemo, ker bremenijo nepremičnino, ki je
               našim podizvajalcem izrednega pomena, da bi se lahko iz nje kapitalsko plemenitili,
               pa se ne morejo. Se pravi, to je mrtev kapital za vsakega izmed podizvajalcev.
               Sprostite zadevo, tudi po tistem, kar je bilo tamle povedano. Ampak za Nokturno iz
               finančnega ministrstva niste še ničesar rekli. Odgovorite nam na sklep, ki smo ga
               sprejeli 18. maja. Namreč ta sklep je ostal v zraku. 6 mesecev je od tega in je
               dobesedno postala ignoranca na to, kar smo mi z dejstvi dokazali, da je nemogoče. Ne
               moremo stopiti v pravdo, ne nas pošiljati na pravdo, prosim, ker na sodišču ne eni,
               ne drugi ne bomo ničesar dosegli. Najdimo kompromis, s katerim bomo lahko prišli do
               izbrisnic. Tukaj mislim, da ne rabim še posebej poudarjati, da DUTB pravi: »Nimamo
               izbrisnice.« Kako, prosim, mi lahko potem daste dopis, da morajo moji podizvajalci
               plačati še milijon 700 tisoč evrov, zato da bodo izbrisnice dobili, če pa jih nimate?
               Niti niste hipotekarnih terjatev prenesli. Kako naj vam mi zaupamo? Tudi, če bi vam
               zaupali, še enkrat, milijon 700 tisoč evrov, kako bi dobili ta denar nazaj ali kako
               bi dobili bremen prosta stanovanja? Ne bi jih mogli dobiti, ker ne operirate z
               ničemer, s čimer bi lahko DUTB izdala izbrisnice. Osnovno breme naših nepremičnin je
               Nova ljubljanska banka, ki je pri nas še vedno vpisana kot hipotekarni upnik, na
               današnji dan je še vpisana. Nihče ni prerekal vpisa, nobene druge plombe nimamo s
               strani DUTB-ja ali kogarkoli drugega, tako da naša hipoteka nima pravne podlage in
               prosim, da nam jo izbrišete. In to še enkrat, ne da bom hodila na sodišče, ne bom,
               ampak vam po pravici povem, zdaj bom govorila o tem, kar me je gospa Mlakar narobe
               razumela … Ko smo mi osemnajstega na tej komisiji sprejeli sklep in Vlado zavezali,
               da mora izdati izbrisne pobotnice, zahtevo smo dali, da se morajo izbrisne pobotnice
               izdati. Predhodno smo mi namreč hoteli vložiti spor na stanovanja, ki jih je DUTB
               prevzel, ne spor zaradi naših stanovanj, na stanovanja, ki jih je DUTB prevzel v
               last, zaradi tega, da jih ne bodo mogli prodat. Namreč, kaj se pa v Nokturno resnično
               dogaja, pa mislim, da vam tudi moram povedati. Jaz namreč ne morem mimo tega, ker sem
               vpeta v Nokturno že noč in dan, sanja se mi o njemu in ne morem mimo tega, da vam
               povem dejansko stanje. <stage type="mag"/>(nadaljevanje)
               DUTB ni nikakršen lastnik nepremičnin, v Nokturno je toliko nepravilnosti, da se kot
               ne izvršni direktor sigurno tudi s tem ukvarja predvidevam, gospod Juhart, in zelo
               žalostna sem, da mi tak profesionalec ne more odgovoriti na tista osnovna vprašanja
               katero postavljamo tokrat javnosti, postavljamo jih poslancem, zakaj molčite, povejte
               prosim resnico in resnico bom sicer zdajle povedala še jaz, če hočete grem pa še
               globlje od tega. Namreč v Nokturno ne deluje ničesar, zakaj ne deluje? Ker smo eno
               sanacijo plačali 2 milijona, vsi naši podizvajalci so jo plačali in vsi računi so
               tudi plačani, vsa, cel aparat DUTB v tem primeru ni imel toliko sposobnosti, da bi
               bil sklenil pravilne pogodbe z sanatorjem, mislim za sanacijo, se pravi z izvajalcem
               teh del, da bi lahko te pogodbe tokrat reklamirali ali dali reklamacije na opravljena
               dela. Zdaj zahtevajo, da mi podpišemo eno soglasje za nazaj, se pravi nazaj naj bi
               aneks k pogodbi pripisal, ker so oni medtem času menjali upravnika in so namesto
               Tabora vzeli not Iskro in dejansko ne morejo narediti ničesar. Mi smo pa že tej Iskri
               zdaj tudi plačali krepko preko, sigurno preko 100 tisoč evrov sanacije iz vseh naših,
               od vseh naših podizvajalcev. Iskra v tej sanaciji nima pravne podlage in, če oni ne
               znajo za sebe narediti pravne podlage, kako prosim lahko branijo potem našo hipoteko,
               ki je absolutno bremen prosta in zberite prosim vaše ljudi na DUTB, vzemite jih v
               roke, kaj delajo in nikakor ne dovolim več, da bi lahko DUTB bil brez nadzora, ker v
               tem primeru, jaz si predstavljam, da je brez nadzora, ne morem si drugega zamisliti,
               vsi ostali imamo nadzor nad sabo, oni lahko počnejo ravno kar se jim ljubi. Tudi
               stanovalci Nokturna v tem primeru so izredno zgroženi in mislijo, da so kupili mačka
               v žaklju in imajo ogromno, ogromno skritih napak, ki jih bodo v nasprotnem primeru s
               tožbo dokazali in unovčili garancije DUTB, da bojo dobili stanovanja takšna kot ste
               jih prodajali. V tem primeru smo vam mi namreč kot tisti podizvajalci, ki že skozi
               plačujemo sanacijo DUTB in, ki smo ga tudi zgradili, smo vam mi v izredno oporo, v
               oporo smo prav tako vsem stanovalcem v Nokturnu, ki jih je že zdaj kar nekaj kljub
               temu, da še imate vedno 40 % neprodanih stanovanj, jemljite prosim to kot dobro, jaz
               sodelujem z vsemi, jih poskusim primerno usmerjati k temu kako so stanovanja
               nastajala in nihče ne more naše podizvajalce dati kot nekoga, ki nekaj ne plačujejo.
               To so tokrat naredili na sestanku, zadnjem sestanku Nokturna, naši podizvajalci niso
               krivi, da nimate urejenih pogodb in, da nimate urejenih sanacij in pa kotlovnic, ki
               so zdajle pozimi najbolj pomembne. Plus tega, tisti moji podizvajalci plačujejo vse
               stroške kot lastniki več stanovanjskih stavb in sicer tiste stroške, ki povzročajo
               nenormalno stanje v Nokturnu in imamo po 150 evrov ogrevanja, ne glede na to, da
               ogrevanja sploh ne uporabljamo, plus tega pa imamo nepravilne in po vseh zakonih
               nedovoljene energetske izkaznice, to je slike DUTB, ki sem vam ga morala predstaviti.
               In tukaj notri, jaz sem vpeta skoraj 24 ur na dan in ne morem gledati, ne enih, tudi
               naših podizvajalcev prvič, tudi stanovalcev ne, ki trpijo na račun tega in naj se
               enkrat »skulirajo« prosim, kaj kdo na DUTB počne in predvsem prosim, naredite nadzor.
               To kar se tam počne za mene ne predstavlja posla, ki ga moram jaz kot pooblaščenec za
               vse naše podizvajalce in za vse tiste za katere sem pooblastilo vzela opraviti,
               prosim vas naredite svoje delo.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp56">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Kakšen komentar? Dr. Miha Juhart.</p>
            </sp>
            <sp xml:id="SDT7-KZNJF-redna-49-2017-11-30.sp57">

               <speaker>DR. MIHA JUHART:</speaker>

               <p>Glejte, Nokturno je zelo kompleksen projekt, DUTB ga je prevzel<stage type="mag"/>(nadaljevanje) iz stečajne mase v stanju kakršen je bil
               takrat, šlo je za nasedlo investicijo. V sami investiciji je bilo ogromno napak in
               jaz sem…</p>
            </sp>
            <sp xml:id="SDT7-KZNJF-redna-49-2017-11-30.sp58">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Juhart ima besedo, gospod.</p>
            </sp>
            <sp xml:id="SDT7-KZNJF-redna-49-2017-11-30.sp59">

               <speaker>DR. MIHA JUHART:</speaker>

               <p>Glejte, od tega, težko je iti v detajle, ampak mogoče najbolj banalen in eden najbolj
               znanih je problem parkiranja oziroma spravljanja avtomobilov v garaže, ker je bil
               projekt narejen tako, da je nemogoče z običajnim vozilom pripeljati v garažne bokse,
               ker je enostavno lok, ker ni tistega loka, ki ga potrebuje vozilo zato, da lahko
               zapelje notri. In seveda v samem projektu je bilo še cel kup podobnih stvari, od te
               hude energetske potratnosti in na vsak način je to nekaj kar poskušamo reševati, tudi
               z pomočjo vseh lastnikov, saj ne gre samo za vprašanje DUTB kot lastnika, kot še
               zmeraj lastnika pomembnega števila stanovanj v tej soseski in seveda to zadevo je
               treba spraviti, to zadevo je spraviti v neke normalne okvirje. DUTB je to, torej, cel
               kompleks Nokturno prevzel v stečajni masi, značilnost prevzema v stečajnem postopku
               je, da seveda ni nikogar, ki odgovarja za očitne in nekatere napake so bile očitne,
               zelo veliko je skritih, se pravi DUTB nima nikogar, ki bi prevzel odgovornost za te
               napake, po drugi strani pa prodaja ta stanovanja po Zakonu o varstvu kupcev stanovanj
               in enostanovanjskih stavb. In sam DUTB prevzema to odgovornost, tako, da gre tukaj za
               zelo težaven položaj, ki ga absolutno poskušamo reševati. Je pa seveda zelo pogosto
               to povezano tudi s tem kar gospa Krivčeva govori, to je z soglasjem, ki ga je treba v
               tem primeru doseči, tudi Nokturno gotovo ni zgled dobro zgrajene soseske, vendar DUTB
               kot rečeno je prevzel to sosesko v stanju kakršna je bila, ko je šlo za nasedlo
               investicijo in še trudimo po najboljših močeh, da spravimo to sosesko v neko normalno
               delovanje.</p>
            </sp>
            <sp xml:id="SDT7-KZNJF-redna-49-2017-11-30.sp60">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>No, ampak jaz bi se vseeno zdaj osredotočil tisto, kar smo tukaj zdaj, da ne bomo
               vseh gradbenih težav Nokturnov tukaj ne bomo reševali. Mislim, tako, da izvolite,
               samo dajmo se osredotočiti tukaj kjer smo, da ne bo. Kar.</p>
            </sp>
            <sp xml:id="SDT7-KZNJF-redna-49-2017-11-30.sp61">

               <speaker>FRANC ŽGAJNAR:</speaker>

               <p>Jaz bi rad samo komentiral te zadeve okrog zakonodaje in kje so naši problemi.
               Glejte, zakonodaja iz izkušenj zadnjih 7 let, jaz nisem nič pravnika in nimam pojma,
               tako, da dr. Juhartu ne morem na nič komentirati, vendar vem samo, da je maksimalno
               krivično narejena do poštenih ljudi kateri pošteno delamo. Skratka vedno so zaščiteni
               vsi, samo tisti kateri je nekaj naredil in ima svojo terjatev je ne more dobiti, to
               je problem malega človeka. Mi smo še vedno kljub temu, da smo skupina katera je med
               prvimi 250 podjetji po realizaciji, še vedno malo podjetje v smislu moči katere imate
               vi kot zakonodajalci, vsi ostali tukaj. Iz izkušenj zadnjih 7 let teh stečajev in teh
               dogodkov kjer sem bil tudi v upniškem odboru GPG, vem, da se dogajajo maksi,
               maksimalne krivice in stvari katere se nikakor ne bi smele dogajati. Mi kot upniški
               odbor smo vsaj par kazenskih ovadb dali in za prejšnje vodstvo GPG in za stečajno
               upraviteljico, v petih minutah je bilo vse to zavrženo, nas kot delodajalce pa zato,
               ker sem bil prisiljen zmanjšati plače za 5 % v krizni situaciji, ker nismo imeli treh
               aneksov podpisanih je ta ista država kazensko ovadila mene in za tisoč 500 evrov
               odgovarjam kazensko, se ni nič ustavilo, da se razumemo. To bi vas rad opozoril kot
               vas poslance, kot tiste kateri upravljate s to državo in glejte, vse to bahanje, kako
               je rast gospodarstva zdaj ni popolnoma nič od vas, ampak je izključno od tega
               gospodarstva, ki je tako trdoživo, da smo pripravljeni tukaj delati. Če bi bil jaz
               zdaj star 30 let bi »spokal« pa odšel iz te države, zdaj, ko sem pa 60 pač pa 45 let
               že delam, bom pa ostal, ne glede kaj se bo dogajalo naprej. Tako, da glejte gospod
               Juhart, mi smo sedaj 6 let fizično lastniki vpisani, plačujemo vsak mesec za
               stanovanje okrog 250 evrov stroškov in zato, ker je DUTB kot <stage type="mag"/>(nadaljevanje) večinski lastnik s 75 procenti brez težav
               podpisal s Strabagom pogodbo o sanaciji nekih dogodkov, je nas stalo še to 6 tisoč
               500 evrov, s tem, da nimamo nič zraven, se pravi zdaj pa računajte. To, če bi ena
               fizična oseba, ki je to bi bila takrat kupila bi bankrotirala, normalen delavec v tej
               državi, ki dobi tistih 700, 800, 900 evrov plače, vi pa tukaj filozofirate kako se
               nič ne da, vse je pravično, vse je pošteno, samo oropati je treba reveže, zato, ker
               revežev je milijon pa pol in tisti najlažje plačujejo, da se razumemo, tako ali
               drugače.</p>
               <p>Hvala lepa za besedo.</p>
            </sp>
            <sp xml:id="SDT7-KZNJF-redna-49-2017-11-30.sp62">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite gospod.</p>
            </sp>
            <sp xml:id="SDT7-KZNJF-redna-49-2017-11-30.sp63">

               <speaker>PETER ŽIBERT:</speaker>

               <p>No, jaz upam, da ste slišali gospoda, gospo in kaj smo ugotovili danes? Danes smo
               ugotovili, da se ne bomo nič zmenili, zato jaz apeliram…</p>
            </sp>
            <sp xml:id="SDT7-KZNJF-redna-49-2017-11-30.sp64">

               <speaker>PREDSEDNIK MAG. ANDREJ ŠIRCELJ:</speaker>

               <p>Glejte gospod, tukaj bomo mi delali zaključke, komisija.</p>
            </sp>
            <sp xml:id="SDT7-KZNJF-redna-49-2017-11-30.sp65">

               <speaker>PETER ŽIBERT:</speaker>

               <p>Glejte, imam jaz, ali dovolite?</p>
            </sp>
            <sp xml:id="SDT7-KZNJF-redna-49-2017-11-30.sp66">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, izvolite</p>
            </sp>
            <sp xml:id="SDT7-KZNJF-redna-49-2017-11-30.sp67">

               <speaker>PETER ŽIBERT:</speaker>

               <p>Glejte, kar se tiče Celovških dvorov, jaz sem lepo razložil kako in kaj, samo dajmo
               enkrat nekaj, apelirajmo na Vlado, imajo moč, ne vi kot zbor ali pa kot komisija.
               Nekdo mora organizirati ljudi, ki so odgovorni, DUTB, predstavnike Nove ljubljanske
               banke in to na enem ali dveh sestankih rešiti, rešiti se da, tudi firma lahko proda
               za en evro ali za deset evrov, če je slaba in tako naprej. Jaz sem že dal predlog,
               predlog toliko kot je dobila DUTB za, ko je plačala za stanovanja v Novi ljubljanski
               banki po tej ceni, se bomo zmenili in je stvar zaključena, lahko v enem mesecu pa se
               ne bomo še 10 let pogovarjali pa čas zgubljali.</p>
               <p>Hvala lepa, jaz sem zaključil in upam, da sem dal predlog na osnovi katerega se da po
               vseh predpisih, po vseh normativih, po vseh zakonih stvar rešiti na dveh
               sestankih.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp68">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Zdaj bom tudi besedo mag. Bratušek, ampak najprej bi jaz še nekaj vprašal glede tehle
               sklepov. Zdaj ta komisija je sprejela dva sklepa ali pa tri sklepe in na seji 24. 3.
               je Komisija za nadzor javnih financ predlagala Vladi Republike Slovenije, da Družbi
               za upravljanje terjatev bank, predlaga ukrepe za pravično razrešitev situacije v
               primeru uveljavljanja hipotek proti neplačanim podizvajalcem družbe Vegrad-Am d.o.o.
               ter o predlaganih ukrepih poroča Komisiji za nadzor javnih financ v roku 14 dni. To
               je bilo dne 24. 3., takrat smo predlagali. 18. 5., ker se potem ni zgodilo nič, 2017,
               je Komisija za nadzor javnih financ soglasno sprejela dva sklepa. Prvi je, da
               komisija zahteva od Vlade Republike Slovenije, zahteva od Vlade, da kot skupščina
               Družbe za upravljanje terjatev bank d.d. zahteva izdajo izbrisnih pobotnic za
               hipoteke na objektih Nokturno Koper in Celovški dvori Ljubljana. In naj to kot v
               drugem sklepu naredi Vlada v roku 15 dni od 18. 5. naprej. Tako, da ta komisija je
               tisto kar je, še celo več, bom rekel, tisto že na meji dejansko to naredila, Vlada
               teh sklepov ni upoštevala in nam je seveda odgovorila in sicer je naprej odgovorila
               13. 4. 2017, kar pomeni, da je odgovorila na prvi sklep glede pravične razrešitve,
               vsaj datumsko. Potem imam pa dokument, 12. 10. 2017, Opredelitev Vlade Republike
               Slovenije do sklepa Odbora Državnega zbora finance in monetarno politikoto je neki
               drug sklep bil. Glede opravljenega nadzora nad Družbo za upravljanje terjatev bank
               d.d. o izdanih pisnih usmeritvah februar-april 2017 in v tem dokumentu z dne 12. 10.
               2017, je pod točko 2.10 napisano uveljavljanje hipotek proti neplačanim
               podizvajalcem. Tukaj piše, da je Vlada od 24. 3. in 18. 5. 2017 obravnavala
               problematiko uveljavljanja hipotek. <stage type="mag"/>(nadaljevanje) Tudi glede na opredelitev teh sklepov. To je nek drugi
               odbor, ampak podoben odbor Državnega zbora, ampak potem piše: »Vlada je nato navedeno
               problematiko obravnavala še na sejah dne 8. in 15. maja 2017, vendar je v obeh
               primerih sejo v tej zvezi prekinila.« Zdaj mene v bistvu tukaj zanima zakaj je sejo
               prekinila? Kaj se je na Vladi dogajalo glede 8. in 15. 5. Ampak še vedno pa ne vem
               kdaj je Vlada obravnavala zadevo, ki se nanaša na sklep z 18. 5. 2017. Ker mi imamo
               tukaj ta datum, kjer vse to lepo pišete, 13. 4. 2017. Ta sklep je bil sprejeti 18. 5.
               2017. Tukaj me zanima ali je Vlada sploh obravnavala sklep: »Komisija za nadzor
               javnih financ zahteva od Vlade Republike Slovenije, da kot skupščina družbe zahteva
               izdajo izbrisnih pobotnic za hipoteke na teh dveh objektih v 15 dneh.« Mogoče mi
               manjka kakšen dokument, lahko pa tudi ne. ampak ali je obravnavala ta sklep 18. 5.?
               Mi imamo tukaj, pač datumsko moram to zdaj ugotoviti, pa tukaj tudi ugotavljam, da je
               pa prekinila sejo. Zdaj na to bi res rad odgovor.</p>
               <p>Gospa Bratušek izvolite še vi, potem pa dajte skupaj odgovoriti na Vladi.</p>
            </sp>
            <sp xml:id="SDT7-KZNJF-redna-49-2017-11-30.sp69">

               <speaker>MAG. ALENKA BRATUŠEK (PS NP):</speaker>

               <p>Ja mislim, jaz mislim, da je prav, da vsaj neke stvari razčistimo. Se strinjam z
               gospo Krivec, ki je govorila prej, da je kar malo nedostojno do Državnega zbora, da
               slaba banka pa kdorkoli pride tako slabo pripravljena v zvezi s primerom, ki je na
               naši strani bil trikrat že obravnavan, da ne rečem, da je tudi javno zelo razvpit.
               Skratka, morali bi imeti vse podatke, ki se nanašajo na to.</p>
               <p>Bil je omenjen dopis slabe banke, ki je od podizvajalcev za izbrisno pobotnico želi
               izbrisne pobotnice želi milijon 700. Gospod Juhart dajte mi povedati kje bi slaba
               banka to dobila, če pravite, da jih nima. Kje bi dobila izbrisne pobotnice, če bi
               milijon 700 od teh ljudi dobili? Nihče ni rekel trditve, ki sem jo prej povedala.
               Zdaj jo bom pa ponovila. Ampak iz cele dopoldanske razprave izhaja, da je tako
               predlog Vlade kot predlog slabe banke, da naj ljudje, ki so lastniki stanovanj, če
               želijo izbrisne pobotnice, ta stanovanja še enkrat kupijo. To je dejstvo. To izhaja
               iz tega kar je bilo zdaj povedano oziroma naj nam predstavnica Vlade in predstavnik
               slabe banke jasno pove kakšne so sploh možnosti. Tudi če moja trditev drži, skratka
               gospodje prinesite še enkrat denar za stanovanja pa boste izbrisno pobotnico dobili,
               to jasno povejte. Ne telovadimo več okoli zakon velja, pa to je treba pa tisto je
               treba, dajmo po korakih – če boste plačali še enkrat, boste dobili. Pa še povejte jim
               od koga bodo to izbrisno pobotnico dobili, ker vi ste rekel, da je nimate oziroma
               slaba banka, ne vi. In bodimo konkretni. Če ni podatkov pa pokličite sodelavce, ki to
               delajo, pa naj pridejo sem. Ne moremo mi celo dopoldne poslušati, da je to zapleten
               primer, pa da ne vemo nič. Ampak to so zelo konkretni problemi in na drugi strani
               ljudje z zelo konkretnimi težavami. Zdaj slišimo solastniki stanovanj plačujejo
               sanacijo teh stanovanj, plačujejo stroške, ampak slaba banka bi od njih še milijon
               700 zato, da jim da potrditev, da so lastniki. Ja pa res v kakšni državi mi živimo
               no?</p>
            </sp>
            <sp xml:id="SDT7-KZNJF-redna-49-2017-11-30.sp70">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, zdaj pa res odgovore najprej glede tega sklepa. Ali je ta sklep zdaj Vlada
               obravnavala?</p>
            </sp>
            <sp xml:id="SDT7-KZNJF-redna-49-2017-11-30.sp71">

               <speaker>MAG. SAŠA JAZBEC:</speaker>

               <p>Ja sklep z dne 18. 5. KNJF ta dva sklepa, da zahteva od Vlade, da KNJF zahteva od
               Vlade, da zahteva izdajo izbrisnih pobotnic in da se to zgodi v roku 15 dni, je Vlada
               obravnavala 15. junija. Takrat je Ministrstvo za finance pripravilo gradivo, ampak je
               bila seja Vlade oziroma točka, ki je to mnenje obravnavala je bila prekinjena. Tako
               da v bistvu Vlada v celoti te obravnave potem ni nikoli zaključila. <stage type="mag"/>
               </p>
            </sp>
            <sp xml:id="SDT7-KZNJF-redna-49-2017-11-30.sp72">

               <speaker>MAG. ALENKA BRATUŠEK (PS NP):</speaker>

               <p>/ mikrofon izključen/ Zanimivo, zanimivo. / nemir v dvorani/ To je pa res
               zanimivo.</p>
            </sp>
            <sp xml:id="SDT7-KZNJF-redna-49-2017-11-30.sp73">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Juhart lahko vi odgovorite gospe Alenki Bratušek.</p>
            </sp>
            <sp xml:id="SDT7-KZNJF-redna-49-2017-11-30.sp74">

               <speaker>DR. MIHA JUHART:</speaker>

               <p>Ja glejte, prihajamo do tistega ključnega, do tistega ključnega, do tiste ključne
               težave, ki je v tem, ki je v tem primeru. Dejstvo je, da so bila stanovanja dana
               podizvajalcem zaradi kompenzacije, vendar stanovanj tja podizvajalci niso dobil
               bremen prostega stanovanja, ampak seveda stanovanja, ki je obremenjeno, ki je
               obremenjeno s hipoteko. In seveda to pomeni, da so lastniki in seveda kot lastniki
               morajo sodelovati pri tem kar pač lastniki v etažni lastnini morajo storiti, se pravi
               nositi stroške upravljanja te večstanovanjske, te večstanovanjske hiše. Je pa seveda
               res po drugi strani, da imajo ti podizvajalci, ki so se odločili za takšno
               kompenzacijo stanovanja v svoji posesti in seveda tudi pridobivajo to uporabno
               vrednost, ki jo stanovanje v tem, ki jo stanovanje v tem času daje.</p>
               <p>DUTB je seveda tem lastnikom ponudila možnost za odkup stanovanj, se pravi, da tako
               kot njih ne torej za odkup torej za izbris hipoteke, torej, da se stanovanje
               razbremeni in da niso seveda po takem izbrisu več samo pravni lastniki stanovanja,
               ampak da dobijo celotno lastninsko pravico, torej tudi bremen prosto stanovanje in
               seveda v tem primeru tako kot vsem ostalim kupcem stanovanj v Celovških dvorih,
               Nokturnu, zagotavlja bremen prosti, bremen prost, bremen prost vpis. To je celotna
               situacija.</p>
            </sp>
            <sp xml:id="SDT7-KZNJF-redna-49-2017-11-30.sp75">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja seveda gospa Bratušek, da jaz sapo zajamem, ker zdaj vidim, da ta sklep Komisije
               za nadzor javnih financ na ministrstvu ne vem, mečejo v koš.</p>
            </sp>
            <sp xml:id="SDT7-KZNJF-redna-49-2017-11-30.sp76">

               <speaker>MAG. JOŽE KONČAN:</speaker>

               <p>/ mikrofon izključen/ Na Vladi.</p>
            </sp>
            <sp xml:id="SDT7-KZNJF-redna-49-2017-11-30.sp77">

               <speaker>PREDSEDNIK MAG. ANDREJ ŠIRCELJ:</speaker>

               <p>Na Vladi no.</p>
            </sp>
            <sp xml:id="SDT7-KZNJF-redna-49-2017-11-30.sp78">

               <speaker>MAG. ALENKA BRATUŠEK (PS NP):</speaker>

               <p>Ja, se strinjam, je treba malo globoko zadihati ob vsem tem kar je bilo povedano.
               Škoda, da kolega iz SMC ni tukaj, ki mi je prej v usta položil, da sem napačno
               povzela. Ampak točno to je to. Vlada in slaba banka predlaga podizvajalcem, da svoja
               stanovanja še enkrat kupi in dobi papir, da se, da je stanovanje bremena prosto. /
               oglašanje iz dvorane/</p>
            </sp>
            <sp xml:id="SDT7-KZNJF-redna-49-2017-11-30.sp79">

               <speaker>MAG. JOŽE KONČAN:</speaker>

               <p>/ mikrofon izključen/ Ki ga pa nimajo.</p>
            </sp>
            <sp xml:id="SDT7-KZNJF-redna-49-2017-11-30.sp80">

               <speaker>MAG. ALENKA BRATUŠEK (PS NP):</speaker>

               <p>Ki ga pa nimajo, tako. / oglašanje iz dvorane/ Tako. To je res narobe svet gospod
               Juhart. Če to zdaj kar smo tukaj zložili drži, mi res živimo v eni zelo, zelo čudni
               državi. Sem vesela, da ste na glas povedal tudi to kar sem jaz spraševala. Jaz mislim
               predsednik, da vsaj od Vlade moramo zahtevati, da ta naš sklep obravnava in resno
               vzame, ker mi konec koncev zdaj potem samo državne sekretarke je funkcionarka ampak
               je še vedno samo državna sekretarka na ministrstvu, slišimo, da se nekaj ne da. Vlada
               nam tega še ni povedala. Se pravi še vedno lahko reče, da bo to naredila, tako kot je
               naredila to v primeru Save d. d. in slabi banki naložila, da ta problem reši. Seveda
               pa moramo najprej ugotoviti kaj je res. Slaba banka ima izbrisne pobotnice, jih nima,
               zakaj jih potem obljublja, če jih nima, zakaj zahteva denar za izbrisne pobotnice, če
               tega nima? Skratka, večkrat kot tukaj sedimo, večji je kaos okoli te zadeve in to je
               žalostno. Na mesto, da bi se bližali koncu …</p>
            </sp>
            <sp xml:id="SDT7-KZNJF-redna-49-2017-11-30.sp81">

               <speaker>PREDSEDNIK MAG. ANDREJ ŠIRCELJ:</speaker>

               <p>Okoli te Vlade.</p>
            </sp>
            <sp xml:id="SDT7-KZNJF-redna-49-2017-11-30.sp82">

               <speaker>MAG. ALENKA BRATUŠEK (PS NP):</speaker>

               <p>Ja. Na mesto, da bi se bližali koncu in rešitvi, smo vsakič v večjih zapletih.
               Mislim, to res ni normalno. Jaz se opravičujem, ampak to res ni normalno. Razumeti pa
               morate, da mi na tej strani imamo res, mislim, imamo pooblastila kot poslanci, ampak
               samo, da opozarjamo, prosimo, apeliramo, želimo, da se to reši. Vse vzvode ima v
               rokah Vlada kot skupščina DUTB. Najprej DUTB in če DUTB noče, tako je bilo prej
               povedano, ker v primeru Sava d. d. DUTB ni želel <stage type="mag"/>(nadaljevanje) tega narediti, argument je bil pa ta, da bo DUTB
               oškodovan, mu je Vlada naložila in mimo grede, zakon je zakon, strategija je pa samo
               strategija upravljanja, ki ni nad zakonom in Zakon o slabi banki ja, je zelo jasen.
               Ampak zato sem rekla, da če Vlada misli, da je to v skladu z zakonom možno, potem
               lahko tudi v tem primeru naloži slabi banki, da stvari reši. Nedostojno je od države,
               od katerekoli inštitucije, da od ljudi, ki so to kupili, želimo, da še enkrat to
               kupijo. Po domače. Plačajo da dobijo izbrisne pobotnice. Dvakrat kupiš isto stvar. Pa
               kako lahko država napotuje, državna inštitucija napotuje na takšno rešitev? Pa to res
               … Mislim, ne moreš razumeti. Pa mi lahko zdaj sedimo tukaj do desetih zvečer, pa ne
               bomo stvari rešili, ne? Ampak vsekakor pa mislim, da je prav, da od Vlade zahtevamo,
               da ta sklep spoštuje in nam v petih dneh odgovori kaj v zvezi s tem misli
               narediti.</p>
            </sp>
            <sp xml:id="SDT7-KZNJF-redna-49-2017-11-30.sp83">

               <speaker>MAG. ANDREJA STRNAD:</speaker>

               <p>/ mikrofon izključen/ Lahko replika gospod …</p>
            </sp>
            <sp xml:id="SDT7-KZNJF-redna-49-2017-11-30.sp84">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne morete, nimate pravice za repliko.</p>
               <p>Andreja Strnad, izvolite.</p>
            </sp>
            <sp xml:id="SDT7-KZNJF-redna-49-2017-11-30.sp85">

               <speaker>MAG. ANDREJA STRNAD:</speaker>

               <p>Hvala.</p>
               <p>Od predstavnikov DUTB bi prosila, da pokažejo toliko spoštovanja do podizvajalcev, da
               konkretno odgovorijo kako je lahko DUTB predlagala, da podizvajalci plačajo nek
               znesek, da bodo pridobili izbrisne pobotnice, ko pa je v zemljiški knjigi vknjižena
               lastnica te maksimalne hipoteke NLB, NLB pa je v celoti poplačana in bi morala, njena
               dolžnost je, izdati izbrisno pobotnico?</p>
               <p>Hvala.</p>
            </sp>
            <sp xml:id="SDT7-KZNJF-redna-49-2017-11-30.sp86">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Še kakšen odgovor? / oglašanje iz dvorane/</p>
            </sp>
            <sp xml:id="SDT7-KZNJF-redna-49-2017-11-30.sp87">

               <speaker>VERA KRIVEC:</speaker>

               <p>/ mikrofon izključen/ En predlog bi prosila še.</p>
            </sp>
            <sp xml:id="SDT7-KZNJF-redna-49-2017-11-30.sp88">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja izvolite gospa Vera Krivec.</p>
            </sp>
            <sp xml:id="SDT7-KZNJF-redna-49-2017-11-30.sp89">

               <speaker>VERA KRIVEC:</speaker>

               <p>Tamle ste dali zavezo za sklep, ki se naj, o katerem se naj odloči. Jaz pa bi
               absolutno in mislim, da to možnost komisija tudi ima, komisiji predlagala, da Vlada
               nemudoma naredi nadzor nad DUTB in sicer v obliki tega kar se mi pogovarjamo. Vlada
               to možnost nadzora ima, če še tega do sedaj niso naredili, ker izkazujejo z vso svojo
               molčečnostjo na tej strani, v tem primeru to nemudoma naj storijo in zraven tega
               sklepa bi vam dala še ta predlog.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp90">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Jaz bom počasi zaključil to in bomo najprej reševali zadevo. Vlada lahko kadarkoli
               kot skupščina naredi nadzor. / oglašanje iz dvorane/</p>
            </sp>
            <sp xml:id="SDT7-KZNJF-redna-49-2017-11-30.sp91">

               <speaker>MAG. ALENKA BRATUŠEK (PS NP):</speaker>

               <p>Bi ga morala.</p>
            </sp>
            <sp xml:id="SDT7-KZNJF-redna-49-2017-11-30.sp92">

               <speaker>PREDSEDNIK MAG. ANDREJ ŠIRCELJ:</speaker>

               <p>In bi ga morala narediti. Glejte, jaz mislim, da tudi kdo najbrž posluša to zadevo,
               tako da a veste, morate upoštevati, da bi jaz najprej rad, da se Vlada opredeli do
               sklepa z dne 18. 5. 2017, sklepa Komisije za nadzor javnih financ. Jaz sprašujem
               člane in članice ali lahko ta sklep sprejmemo kot ugotovitveni sklep ali želimo, da
               še enkrat glasujemo? Mi smo ta sklep sprejeli soglasno, spoštovani člani in članice.
               Dne 18. 5. soglasno. Vlada ga sploh ni obravnavala. Niti Ministrstvo za finance. Zdaj
               tukaj ne gre za Nokturno ali karkoli, tukaj gre za sklep Komisije za nadzor javnih
               financ. In jaz predlagam, da se sprejme sklep, da komisija za nadzor javnih financ
               zahteva od Vlade, da se opredeli do sklepa z dne 18. 5. 2017. Lahko to predlagam kot
               ugotovitveni sklep.</p>
               <p>Izvolite gospa …</p>
            </sp>
            <sp xml:id="SDT7-KZNJF-redna-49-2017-11-30.sp93">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja vsekakor bi bilo prav, da Vlada zaključi tisto sejo. Morda so pač vmes prazniki
               ali karkoli je že bilo, ne vem zakaj Ministrstvo za finance ni vztrajalo, da bi se to
               ponovno obravnavalo na Vladi, ampak mislim, da bi bilo korektno, da se ta problem do
               konca razčisti. Zdaj, če je treba vmes narediti še kakšen nadzor nad DUTB kaj
               pravzaprav s tem, ker stvar je res čudna, da DUTB zahteva plačilo za nekaj na kar je
               vknjižena NLB, kaj se bo potem s tem denarjem naredilo ali to pomeni, da bo šel potem
               ta denar na NLB ali kako se bo to urejalo? Zadeva je res čudna. Tako da, marsikaj je
               za pogledati verjetno, še pred tem preden se izjasni o tem. Tako da sem vsekakor za
               to, da Vlada pač, da se dokončno izjasni kaj je s tem sklepom. Morda tudi, da pove,
               če smo šli mi preko naših kompetenc, ki jih imamo kot <stage type="mag"/>(nadaljevanje) komisija, ampak vsekakor neko stališče bi bilo
               potrebno zavzeti do tega sklepa, ki je bil tedaj dan.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-49-2017-11-30.sp94">

               <speaker>PREDSEDNIK MAG. ANDREJ ŠIRCELJ:</speaker>

               <p>No, ali so šli preko ali ne, lahko povejo svoje mnenje, zdaj stališče, ker mi smo
               vseeno tisti, ki postavljamo Vlado formalno pravno, tako, da lahko to sprejmemo kot
               ugotovitveni sklep, ker jaz bi počasi zaključil glede tega. In jaz bi prosil, če to
               opredelitev lahko dobimo v roku 7 dni od tega sklepa, ali je zadosti 7? Dam 15, samo,
               da bo res konkretno. 15? 15 dni. Glejte, ker to je pa šlamastika no te Vlade. Jaz bi
               tudi s tem nekako zaključil to zadevo in jo nadaljeval, ko dobimo ta odgovor Vlade,
               odvisen kakšen bo odgovor. Je pa seveda treba ta sklep gledati v povezavi s prvim
               sklepom, da se reši pravično rešitev, da se najde pravično rešitev. Jaz tukaj, in ne
               vidim nobenega smisla, da dodatne sklepe ta komisija sprejeme, če ima kdo od članov
               kakšen predlog prosim, ampak jaz ne vidim, zaradi, ker itak kaj bomo dodatne sklepe
               sprejemali, neke vsebinske dodatne, bomo rekli, dajte jih pregledati, DUTB itak mora
               stalno gledati, DUTB kot lastnik, kot prek skupščine in tako naprej, nam bo samo,
               glejte, to bodo delali eno leto in takrat več ne bo ne te Vlade, ne nas tukaj. Zaradi
               tega se mi zdi to, mislim, dajmo malo pohitet, ta sklep je bil 18. 5., spoštovana
               Vlada, 18. 5., danes smo 30. 11., jaz mislim, da je to enostavno, se mi zdi kot, da
               Vlada meni, da Komisije za nadzor javnih financ ni in, da Državnega zbora ni in, da
               je nad njimi samo modro nebo. Tako, da glejte, jaz s tem sklepom pozivam, da se do
               tega opredeli.</p>
               <p>Zaključujem to točko dnevnega reda in tudi to sejo Komisije za nadzor javnih
                  financ. <title>Seja je bila končana 30. novembra 2017 ob 11.07.</title>
               </p>
            </sp>
         </div>
      </body>
   </text>
</TEI>
