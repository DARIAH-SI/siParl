<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZKGIP-nujna-14-2015-05-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3B223D8A170AA4CBC1257E49003166E5</idno>
               <idno type="custom" subtype="day">104FA17CE0C8D1B0C1257E5F00378E05</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=104FA17CE0C8D1B0C1257E5F00378E05</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-14-2015-05-28.OZKGIP" n="14">
               <name>nujna seja</name>
               <date when="2015-05-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-14-2015-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-14-2015-05-28.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, PREHRANO IN GOZDARSTVO</stage>
            <stage type="session">14. nujna seja</stage>
            <stage type="date">(28. maj 2015)</stage>
            <stage type="chairman">Sejo je vodila Iva Dimic, predsednica Odbora za kmetijstvo, prehrano in
            gozdarstvo. </stage>
            <stage type="time">Seja se je začela ob 16.02.</stage>
            <stage type="mag"/>


            <sp xml:id="SDT7-OZKGIP-nujna-14-2015-05-28.sp1">

               <speaker>PREDSEDNICA IVA DIMIC:</speaker>

               <p>Spoštovane kolegice in kolegi ter cenjeni gostje, najprej vas lepo pozdravljam! Glede
               na veliko število vabljenih in dejstvo, da za mizo predvideno ne bi bilo dovolj
               prostora, v tem trenutku je prostor, tako da lahko sedijo vsi vabljeni gostje tudi za
               mizo in imajo pred seboj tudi mikrofon. Želim še enkrat vse lepo pozdraviti.
               Pričenjam 14. nujno sejo Odbora za kmetijstvo, gozdarstvo in prehrano. Obveščam vas,
               da so zadržani in se seje ne morejo udeležiti naslednji članice in člani odbora:
               gospod Peter Vilfan, ki je upravičen in preko pooblastila sodeluje mag. Branislav
               Rajić, ki nadomešča gospoda Škodnika Ivana in pa gospa Nada Brinovšek, ki nadomešča
               gospoda Ljuba Žnidarja ter Marjan Pojbič nadomešča Bojana Podkrajška.</p>
               <p>Prehajamo na določitev dnevnega reda seje odbora. S sklicem seje 18. 5. 2015 ste
               prejeli naslednji dnevni red: Privatizacija prehrambene industrije brez strategije za
               nadaljnji razvoj slovenskega kmetijstva. Ker do pričetka nisem prejela predlogov za
               spremembo dnevnega reda, je dnevni red določen kot je bil predlagan s sklicem
               seje.</p>
               <p>Prehajamo na <title> 1. TOČKO DNEVNEGA REDA - PRIVATIZACIJA PREHRAMBENE INDUSTRIJE BREZ
                  STRATEGIJE ZA NADALJNJI RAZVOJ SLOVENSKEGA KMETIJSTVA. </title>Ker do pričetka seje
               nisem prejela predlogov za spremembo dnevnega reda, je dnevni red določen kot je bil
               predlagan s sklicem seje. Tako prehajamo na obravnavo te točke.</p>
               <p>Poslanska skupina Združene levice je 15. 5. 2015 vložila zahtevo za sklic nujne seje
               odbora z navedeno točko dnevnega reda. Kot gradivo k tej točki ste prejeli zahtevo
               Poslanske skupine Združene levice s predlogi sklepov, ki naj bi jih odbor sprejel. Na
               sejo sem vabila Luko Mesca, predstavnika predlagateljev, vlado, mag. Dejana Židana
               ministra za kmetijstvo, gozdarstvo in prehrano, Ministrstvo za kmetijstvo, gozdarstvo
               in prehrano, Ministrstvo za gospodarski razvoj in tehnologijo, Ministrstvo za
               finance, Sindikat kmetov Slovenije, Francija Kučana predsednika Sindikata kmetov
               Slovenije, dr. Jožeta Podgorška varuha odnosov v verigi preskrbe s hrano, Zvezo
               svobodnih sindikatov Slovenije, predstavnika delavcev v Žitu d.d.,
               Kmetijsko-gozdarsko zbornico Slovenije, Zadružno zvezo Slovenije, Gospodarsko
               zbornico Slovenije, Zbornico kmetijskih in živilskih podjetij<stage type="mag"/> (nadaljevanje) in profesorja dr. Emila Erjavca
               predstavnika Katedre za agrarno ekonomiko, politiko in pravo na Biotehniški fakulteti
               Univerze v Ljubljani.</p>
               <p>Začenjamo z razpravo. Najprej pa dajem besedo predstavniku predlagatelja gospodu Luki
               Mesecu za predstavitev zahteve za sklic nujne seje. Izvolite.</p>
               <p>Še predno dam besedo naprej obveščam, da poslanec gospod Franc Laj pooblašča gospoda
               Dragana Matića za nadomeščanje na današnjem odboru.</p>
               <p>Izvolite gospod Mesec.</p>
            </sp>
            <sp xml:id="SDT7-OZKGIP-nujna-14-2015-05-28.sp2">

               <speaker>LUKA MESEC (PS ZL):</speaker>

               <p> Hvala za besedo in lep pozdrav vsem skupaj.</p>
               <p>V Združeni levici smo sklicali to sejo, da se pogovorimo o nevarnostih, ki jih
               prinaša privatizacija največjih slovenskih distribucijskih podjetij kot so
               Ljubljanske mlekarne, Droga Kolinska, Fructal, Pekarna Grosuplje, Pivovarna Laško,
               Mercator, Žito, ki se je nedavno prodalo in tako naprej za slovensko kmetijstvo.
               Namreč vsaka država, vsaka družba potrebuje vertikale oziroma distribucijske mreže,
               torej podjetja, ki odkupujejo pridelke od lokalnih pridelovalcev in skrbijo za to, da
               pridelki lokalnih kmetov na koncu koncev pridejo tudi na prodajne police v tej državi
               in da se na ta način lahko v bistvu ustvarja distribucija oziroma distribucijska
               mreža lokalnih proizvodov v neki družbi. V Sloveniji že nekaj časa oziroma bi rekel
               nekako v časovnici zadnjih 15 let beležimo zelo negativne trende v slovenskem
               kmetijstvu. Število kmetijskih gospodarstev upada. Na tem grafu, ki ga imam tukaj,
               vidimo, da je od leta 2000 do 2013 se zmanjšalo za kar 16 %. Vmes smo izgubili okrog
               8 tisoč hektarov pridelovalnih površin, potem stopnja samooskrbe postaja vse bolj
               zaskrbljujoča. Recimo leta 2013 je bila stopnja pridelave krompirja, ki ga tukaj
               vidimo v tem stolpcu, ki je zelo nizek, kar enkrat manjša od stopnje leta 1991,
               pridelava hmelja je bila za 40 % nižja kot leta 1991, pridelava sladkorja je po letu
               2006 padla na 0 %. Se pravi prej smo imeli 40 in v nekaterih letih celo 60 %
               samooskrbo, zdaj imamo 0 % samooskrbo s sladkorjem in tako dalje. Skratka trendi so
               že sami po sebi zaskrbljujoči, problem pa je, da se bodo najverjetneje s prodajo
               največjih slovenskih distribucijskih mrež še zaostrili. Tako Mercator kot Žito in
               druga podjetja so bila prodana več ali manj v nekako širšo mrežo skupine Agrokor, ki
               na Hrvaškem skrbi kot distribucija za več ali manj izdelke hrvaških pridelovalcev.
               Kot je opozoril predsednik Sindikata slovenskih kmetov Franc Kučan je Žito od
               slovenskih kmetov vsako leto odkupilo okrog 60 tisoč ton pšenice, zdaj pa je prodano
               hrvaškemu kupcu in na Hrvaškem se že več let pojavlja več kot milijon ton presežkov
               te poljščine kar pomeni, da verjetno Agrokor z nakupom žita išče nek trg za presežke
               poljščine, ki se proizvajajo v tej državi. Se pravi s prodajo Žita se neposredno
               ogroža slovenske pridelovalce pšenice, ker bodo lahko v zelo kratkem roku ostali brez
               neke ključne distribucijske mreže, ki je odkupila več kot 60 % te poljščine od njih.
               To je v bistvu tudi namen današnje seje, da se pogovorimo o načinu te privatizacije,
               o predvidenih učinkih te privatizacije in o ukrepih, ki jih lahko država in predvsem
               resorno ministrstvo na tem področju sprejme. Namreč za nas je nesprejemljivo, da kot
               slišimo zadnje čase iz ust tudi nekaterih najbolj odgovornih oziroma najbolj zavednih
               kaj se v kmetijstvu dogaja, <stage type="mag"/>(nadaljevanje) v bistvu dogaja, da v bistvu državi ostaja samo še to, da
               na neki način pozivamo javnost, da začne kupovati slovenske izdelke. Če ne bo
               distribucijskih mrež, potem te besede gredo v prazno, ker recimo, ko smo prodali
               Fructal in ta ne odkupuje več breskev Vipavskih kmetov, ampak jih nadomešča z
               cenejšimi breskvami iz tujine je nesmiselno pozivati slovenske kupce naj kupujejo
               slovenske breskve od teh kmetov, vsi vemo, da ne moremo na ta način zagotoviti
               primernega odkupa. Po tem, ko smo prodali Žito in če se naši strahovi uresničijo, da
               bo Žito začelo odkupovati hrvaško pšenico namesto slovenske prav tako ne moremo z
               nekimi pozivi, naj ljudje kupujejo slovensko nadomestiti izpad odkupa 60 tisoč ton
               slovenske pšenice na ta način. Skratka, čas je za strukturne ukrepe in čas je
               predvsem za razmislek o tem kaj se v slovenskem kmetijstvu dogaja in kako z neko
               pametno strategijo nadaljevati, da bomo lahko tako kot obljublja minister Židan do
               leta 2020 prišli do 70 % samooskrbe ne pa, da imamo iz leta v leto nižjo. Samo v letu
               2013 se je namreč samooskrba v Sloveniji zmanjšala za kar 4 %.</p>
               <p>V preprečitev podobnih trendov v prihodnosti v Združeni levici predlagamo, da
               današnji odbor sprejme naslednje tri sklepe.</p>
               <p>Prvi sklep: "Odbor poziva Ministrstvo za kmetijstvo, gospodarstvo in prehrano, da čim
               prej pripravi analizo posledic prodaje trgovskih in živilsko predelovalnih podjetij
               za slovensko kmetijstvo ter jo posreduje odboru v obravnavo."</p>
               <p>Drugi sklep: "Odbor poziva Ministrstvo za kmetijstvo, gospodarstvo in prehrano, da
               nemudoma pristopi k pripravi strategije razvoja slovenskega kmetijstva in v njen
               opredeli ključne ukrepe za odpravo negativnih posledic prodaje slovenskih trgovskih
               in živilskopredelovalnih podjetij."</p>
               <p>Tretji sklep: "Pozivamo Ministrstvo za kmetijstvo, da pripravi strategijo za dvig
               samooskrbe Sloveniji s posebnim poudarkom na dostopov kmetov in živilsko predelovalne
               industrije do končnega uporabnika."</p>
               <p>Vse poslanke in poslance pozivam, da te sklepe podprejo, ker mislim, da nas druži
               skupni cilj povečati samooskrbo, da po eni strani omogočimo preživetje slovenskemu
               kmetu, po drugi strani zagotovimo več delovnih mest. Recimo, če navedem samo eden
               podatek. V Sloveniji trenutno uvozimo vsako leto za več kot 1,8 milijarde hrane,
               izvozimo jo pa za 1,1 milijardo, se pravi, vmes je 700 milijonov razlike med uvozom
               in izvozom. Slovenski BDP je trenutno tolikšen, da bi teh 700 milijonov razlike, če
               bi jo nadomestili s samooskrbo, mislim, če bi uvoz nadomestili s samooskrbi bi to
               pomenilo dodatna 2 % v našem BDP-ju. Če nam to uspe storiti bomo poskrbeli tudi za
               to, da bodo slovenski potrošniki uživali bolj kakovostno, bolj zdravo in polno vredno
               hrano.</p>
               <p>Toliko za začetek z moje strani. Se veselim razprave.</p>
            </sp>
            <sp xml:id="SDT7-OZKGIP-nujna-14-2015-05-28.sp3">

               <speaker>PREDSEDNICA IVA DIMIC:</speaker>

               <p>Hvala lepa predlagatelju. Želi besedo minister za kmetijstvo, gozdarstvo in prehrano,
               mag. Dejan Židan? Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp4">

               <speaker>MAG. DEJAN ŽIDAN:</speaker>

               <p>Hvala, gospa predsednica. Spoštovane poslanke, spoštovani poslanci. Spoštovana
               sekretarka odbora. Spoštovani ostali prisotni. Lep pozdrav. Dovolite, da vas
               pozdravim tudi v imenu Ministrstva za kmetijstvo, gozdarstvo in prehrano. Se veselim,
               da je tako pomembna tema. Saj je vsaka tema, ko se pogovarjamo o pomenu kmetijstva,
               gozdarstva, prehrane, ribištva, lovstva v DZ kaže, da je ta sektor pomemben.</p>
               <p>Dovolite, da na začetku povem nekaj podatkov, ker so pomembni. Prvi podatek, ki se ga
               velja spomniti, ker je ena redkih se mi zdi, so tudi dogodki, ki so taki. 29. 3. 2011
               je DZ sicer v neki drugi sestavi sprejel, mislim da, celo soglasno strateški dokument
               razvoja kmetijstva, gozdarstva, prehrane v Sloveniji, ki se imenuje "Zagotovimo si
               hrano za jutri", to je delovni naslov, ki se tudi splošno uporablja drugače, pa se to
               imenuje resolucija o strateških usmeritvah razvoj slovenskega kmetijstva in živilstva
               do leta 2020. <stage type="mag"/>(nadaljevanje) Je zelo
               obsežen dokument, tako da dovolite, da vam ne berem. Je pa tudi pomembno področje kar
               se tiče verig in prehranskega sektorja kot industrije. To je tudi ta dokument,
               mimogrede, kjer ste se poslanke in poslanci odločili, da napišete zelo striktno, da
               Slovenija do leta 2020, ker to je dokument, ki velja do takrat nasprotuje in ne bo na
               tleh Slovenije gojenja GSO rastlin. To govorim, zato ker poznate, da sedaj javna
               debata poteka, ko smo ena od srednjeevropskih držav in še marsikatera druga, ko
               sprejemamo zakonodajo pa nas sprašujejo, zakaj sprejemamo zakonodajo, ki omogoča
               zaščito Slovenije. To sprejemamo tudi zato, ker ste vi tako odločili.</p>
               <p>Na podlagi tega strateškega dokumenta je, potem vlada sprejela pa operativni
               dokument, ki pa ima operativne cilje in pa ukrepe, ki se nekateri v tem trenutku tudi
               izvajajo. Ta dokument je Vlada sprejela 12. junija 2014, imenuje se Strategija za
               izvajanja resolucij o strateških usmeritvah razvoja slovenskega kmetijstva in
               živilstva do leta 2020. Ta resolucija, če si vzamemo čas in jo preberemo kaže, zakaj
               so nekateri ukrepi tudi v tem trenutku izvajajo in ukrepov, ki se izvajajo v tem
               trenutku, verjemite, je silno dosti in tudi denarja, ki se ga angažira za izvajanje
               teh ukrepov je relativno mnogo angažiranega denarja.</p>
               <p>Dovolite, da znotraj te strategije, ki ima kar pomemben deleže tudi namenjen
               prehranski industriji, povem katere ukrepe smo determinirali, tako v resoluciji kot
               izvedbeno kot ukrepe, ki morajo pomagati izgradnji tudi prehranske verige zlasti,
               recimo bom naštel ukrepe, ki so namenjeni večjemu pomenu živilske industrije. Prvi
               ukrep, ki se izvaja permanentno, izvaja se do konca tega leta preko starega programa
               razvoja podeželja. Mi pričakujemo še vlog za refundacijo sredstev do konca 6. meseca
               500, ker ima program razvoja podeželja neko svojo logiko, kako se refundira denar.
               Tudi računamo, da kar se tiče novega programa razvoja podeželja, ki mimogrede, da se
               spomnimo, je vreden milijardo 100, od tega nekaj polovico je namenjeno za
               investicije. V junija sprejemamo tudi na Svetu za kmetijstvo merila za izbor
               investicij in ko se to sprejme bodo, potem konec tega leta in v začetku naslednjega
               leta v obdobje razpisov, zaradi neke posebne zakonodaje na ravni Evropske unije, bo
               pa to razpisal verjetno v vrednosti do četrt milijarde evrov. Ukrepi, ki so pomembni,
               se izvajajo in se bodo izvajali, so naslednji. Podpora naložbam in prestruktiranju,
               ukrep se izvaja in se bo izvajal. Ukrepi za povečanje produktivnosti in izboljšanje
               konkurenčnosti, v tem trenutku govorim o investicijskih ukrepih, se izvaja in se bo
               izvajal. Ukrepi za zmanjševanje vplivov na okolje, to je ukrep, ki ne da neposrednega
               finančnega, poslovnega učinka, je pa nujno potreben, ker je to predpogoj, da se
               marsikje sploh izvaja prehranska dejavnost. Potem, podpora razvoja novih proizvodov,
               ki so za stališča iz zdravega načina življenja bolj pomembni. Potem, oblikovanje in
               podpis dogovorov o vzpostavitvi agroživilskih verig. Poznate, da dva sistema sta že
               vzpostavljena pogodbeno preko pogodbenega sodelovanja in ne lastniškega sodelovanja.
               Potem vzpostavitev monitoringa cen v vseh skupinah in kategorijah. Fast prehranske
               industrije in kmetijske proizvodnje. Naloga, ki je pred nami, govorimo pa vse o
               nalogah, 2014 – 2020, zniževanje stroškov predelave klavničnih odpadkov. Vmes je bil
               tudi sprejet še eden implementaciji zakon, to je, Zakon o kmetijstvu. Ta zakon je za
               stališče delovanja verige kot takega pomemben, ker je bila skupna ugotovitev, da
               verigo kot celoto ogrožata dva pojava. Prvi pojav je, na neki način vsaj kar se etike
               tiče, ne zakonov, kar se etike tiče, kršenje razumnih plačilnih rokov. Namreč, vedno
               imamo splošno zakonodajo, ki govori, da v državi je splošni plačilni rok 60 dni,
               potem pa vejica, razen, če se partnerji drugače dogovorijo, kar pa je tam, kjer je
               asimetrija moči seveda je moteče in zato nam je bilo dovoljeno, da preko Zakona o
               kmetijstvo definiramo agroplačilne roke, ki so relativno zelo kratki za hitro
               pokvarljivo blago, nekaj daljši pa še vedno določeni za ostale prehranske produkte.
               Preko tega zakona smo tudi uvedli posebno institucijo varuha. Jaz sem vesel, da je
               danes tudi varuh med nami. Jaz verjamem, da bo tudi ta institucije, tako kot v
               nekaterih drugih državah pokala svoj namen. Seveda ni to edini ukrep in ni to tisti,
               ki bo vse spremenil, je pa eden od pomembnih ukrepov, ki se ga bo dalo voditi tudi
               naprej. <stage type="mag"/>(nadaljevanje) V tem prvem
               delu predstavitve bi rad še naslednje povedal. Jaz vem, da me danes boste spraševali
               o lastniški strukturi prehranske industrije in to v dokumentih, o katerem sem
               govoril, o strategiji razvoja zagotovimo si hrano za jutri in operativni tukaj ni
               govora o lastniški strukturi, ampak delovanju kmetijskega in agrosektorja zato, ker
               mi smo pristojni za to. Kot pristojno ministrstvo podpiramo pač v bistvu sektor,
               nimamo pa vpliva na lastniško strukturo. Vpliv na lastniško strukturo imajo
               dokumenti, kakor je eden od teh dokumentov sedaj tudi mislim, da že v DZ, to pa je
               strategija upravljanja državnega premoženja, kapitalskih naložb. Jaz osebno bi si
               želel, da bi imeli tako strategijo v državi že zadnjih več kot 20 let, ker potem bi
               bilo jasno pokazano kaj od državnega premoženja pričakujemo in tisto kar do sedaj ni
               bilo jasno tudi, kjer pričakujemo kakšen donos. Namreč, mi še vedno imamo v tem
               trenutku 11 milijard lastnega premoženja, po povprečnem donosu bi od tega moral imeti
               državni proračun več kot 400 milijonov evrov koristi. Imajo pa povprečno samo 100
               milijonov. Državno lastnino imamo tudi zato, da preko dobička, ki ga pobiramo
               financiramo javne usluge, ki jih država nudi, vendar s tem se kmetijsko ministrstvo
               ni ukvarjalo, dajalo je pa svoja mnenja kako si mi to predstavljamo, jih bom kasneje
               tudi prebral, če boste želeli. Lahko povem, kaj je naše stališče. Naše stališče je,
               da ima prednost zadružni sistem. Zakaj ima zadružni sistem prednost? Zato, ker deluje
               kot na neki način družbeno odgovorno podjetje, ki se ne sledi v bistvu samo dobiček,
               ampak se sledi predvsem kaj se dela z zaposlenimi, kaj se dela z deležniki in tudi
               nekatere druge družbeno koristne funkcije, drži pa mimogrede tudi zadružni sistem, ki
               je velik sistem. Mislim, da ima 700 milijonov letne realizacije. To ni neki sistem,
               kjer bi bile tajkunske zgodbe in podobne znane. Mi tudi zagovarjamo v bistvu
               vertikalno povezanost. To pomeni, da čutimo in vidimo, zakaj je koristno in tudi
               nekateri primeri v tujini kažejo kako je koristno, če je kmet organiziran, ali je to
               zadruga ali kakšna druga oblika in potem preko tega je tudi lastnik, vsaj prehranske
               industrije, še boljše je, potem če preko tega tudi prodajnih polic. Res pa je, da je
               v preteklih letih in tudi sedaj prišlo v Sloveniji do tega, da lastnina ni več
               vprašanje, ali je družbena ali je sedaj državna ali zasebna, ampak je tudi prišlo do
               tega, da zasebna je, ali slovenskih lastnikov ali tujih lastnikov. V sektorju
               kmetijstvo prehranska industrija s temi izkušenj za nazaj nimamo. Te nove izkušnje,
               ki jih imamo pa so izkušnje recimo pri Ljubljanski mlekarni. Ljubljanska mlekarna je
               za stališča sektorja kmetijstvo najpomembnejši kupec, ker kupi več kot polovico
               surovega mleka, ki se v Sloveniji prodaja. Jaz verjamem, da prave izkušnje bomo lahko
               imeli komaj čez nekaj let, ampak te prve izkušnje so naslednje. Kot prvo. Ljubljanska
               mlekarna z novimi lastniki je naredila nekaj kar slovenski lastniki niso naredili,
               šla je 100 % na nakup slovenske surovine. Tega slovenski lastniki v Ljubljanski
               mlekarni niso naredili, to je plus. Celo širijo neko proizvodnjo, tisto kar je pa
               minus, da lastniki Ljubljanske mlekarne v Sloveniji, s tem Ljubljanska mlekarna,
               imajo podobno poslovno navado kakor tam, kjer je domicilni, v Franciji, da so prvi,
               ki znižujejo odkupne cene, to je pa minus. Ostale mlekarne, ki so v lasti slovenskega
               zadružnega sistema večinoma pa so do slovenskega kmeta bistveno bolj prijazne, vsaj
               kar se cene tiče, vsaj po meni in nam dostopnih podatkih so odkupne cene in to je
               tisto, od česar kmetija živi so različne, višje večinoma ali pa pomembno višje. Pri
               mleku smo posebej občutljivi, ker surovo mleko je proizvod, kjer imamo več kot 100 %
               samooskrbo. Produkcija je nekje med 112 do 120 % samooskrbe. To so bili tudi
               izvoznik. Vsaka nihanja na tem področju takoj in neposredno vplivajo na kmetijski
               sektor. Ostale mlekarne so večinoma v zadružni lasti in moram reči, da med njimi
               imamo tudi mlekarne, ki delujejo zelo dobro in so celo inovativne.</p>
               <p>Kar se tiče žitne verige? Pri žitni verigi je tedaj neko novo stanje. Ena od treh
               družb, kjer je država imela lastništvo neposredno preko te klasifikaciji, drugi dve
               družbi sta še <stage type="mag"/>(nadaljevanje) Perutnina
               Ptuj, ker ima država posredno lastniško preko KADA okoli 10 % in tretja gospodarska
               družba, kjer ima država lastništvo je Pomurska mlekarna. Na žalost je bila ena od teh
               torej Žito prodana.</p>
               <p>Kaj to pomeni s stališča slovenskega kmeta v tem trenutku ne moremo ocenjevati,
               nimamo izkušenj. Ali to pomeni, da se bodo te v bistvu zaveze žitne verige držale ali
               ne, se bo pa videlo zelo kmalu, ko bo prvi odkup. Pri žitu imamo drugačno stanje in
               to je, da pri žitu nimamo samooskrbe, imamo pomembno manj proizvodnje kakor so
               potrebe, imamo tudi druge alternativne kupce. Pomemben kupec je tudi kupec, ki je
               zamenjal lastnika, to je Grosupeljska pekarna, pomemben kupec je Mlinopek in je
               Mlinotest.</p>
               <p>Kar se tiče stanja v kmetijstvu? Jaz vem, da imamo v Slovenijo navado, da če so slabi
               podatki na razpolago jih zelo na veliko objavimo, radi o njih govorimo. Jaz pa le
               predlagam, da včasih govorimo tudi o dobršnih podatkih. Leto 2013 je bilo slabo,
               ampak leto 2013 ni bilo slabo, ker je kmet slabo delal. Leto 2011 je bilo slabo, ker
               smo imeli zaporedne naravne katastrofe, kmetijska proizvodnja in proizvodnja, ki
               poteka pod milim nebom, zato je bil slabo. Leto 2014 je bilo pa leto in jaz kamorkoli
               pridem in to govorim in tako zelo nerado se sliši, ko je v celi EU kmetijska
               proizvodnja iz več razlogov vpadla, mislim da je vpad bil za 1,7 %. Samo sedem ali
               osem evropskih držav je beležilo rast. Ena od teh držav, kjer je bila pa rast
               največje EU je pa Slovenija. Mislim, da smo imeli, sedaj govorim številke na pamet,
               mislim da smo imeli rast 13 % in se nikjer o tem ne govori. Leta 2014 je Slovenija na
               področju kmetijstva imela najvišjo rast v EU. Res je, da se primerjamo z letom 2012
               oziroma 2013, ki je bilo slabo. Res pa je tudi, da ko se primerjamo z letom 2012, ki
               je bilo pa dobro leto, eno boljših let ali najboljših let v zadnjih 20-ih letih pa ga
               večinoma presegamo, ali pa smo tukaj nekje. Leto 2014 je podobno kot 2012 bilo za
               kmetijstvo ugodna. Tisto, kar je pa dodatno pomembno je bilo tudi relativno
               profitabilno, ker kmet ne proizvaja zato, da ima tako količino proizvoda, proizvaja
               zato, da si pokrije stroške in da mu še ostanek prihodkov, da ima, potem dohodek, da
               lahko investira in da si zagotavlja življenje, ki bi, potem tudi omogočilo, da
               njegovi otroci ostanejo na kmetiji. Leto 2014 je bilo v kmetijstvu eno boljših
               let.</p>
               <p>Ker se tukaj pogovarjamo o agroživilski industriji, taka je vsaj tema sklica, bi rad
               oziroma še pred tem bi rad povedal, preden nadaljujem, da bomo biti previdni pri
               naštevanju podatkov o samooskrbi. Jasno, da vsak zaradi svojih političnih potreb
               izbere podatek, ki je najbolj všečen in se da politično najbolj uporabiti potrebno je
               pa pogledati celoto. Tukaj, ko gledamo celoto, ko gledamo prehransko samooskrbo imamo
               naslednjo težavo. Posamezni parametri se težko seštevajo. Relativni težko sešteješ
               jabolka, hruške, pšenico, mleko in meso. Tako da se opazujejo večinoma podatki po
               sektorjih, ampak če se seštejejo podatki in se naredi zelo groba ocena, potem moj
               cilj ni 70 %, kar bi bil, potem bi bil moj cilj, da smo tukaj, kjer smo sedaj. Mi smo
               sedaj nekaj nad 70 %. Mora biti cilj države nekje 85 % samooskrba, ker je ta oskrba
               tista, ki omogoča, da država je na neki način v kriznih situacijah neodvisna od
               zunanjih dobav. To imajo večinoma države za cilj, 85 % samooskrbo. Če pogledamo iz
               sektorjev in tukaj, potem tudi vidite posamezne ukrepe in cilje. Seveda prva stopnja
               samooskrbe je krušna pšenica. Kruh je osnova hrane. Krušna pšenica proizvodnja nam
               niha. Prvič. Je seveda odvisna od posejanih hektarjev in še bistveno bolj je odvisna
               od klimatskih pogojev konkretno leto. Tukaj ne gre le za to, da je od tega odvisen
               pridelek. Gre se tudi zato, da od klimatskih pogojev je <stage type="mag"/>(nadaljevanje) odvisno, ali – samo dovolite -, od klimatskih
               pogojev je odvisno, ali je konkretna pšenica spoznana kot primerna za proizvodnjo
               kruha, torej kot krušna, ali pa pšenica konča v krmi za živali, to pa potem ne gre v
               hrano za ljudi. Vendar, če pogledamo podatke, lansko leto smo imeli skorajda rekordno
               samooskrbo pri krušni pšenici. Ta samooskrba, mislim, da se je lansko leto približala
               70%, ugodna klima je bila. Je pa res, da je od tu naprej tudi že letošnje leto pri
               proizvodnji krušnih žit – izpeljava je potem strnih žit, zato ker krušna žita je
               nemogoče sama podpreti – uvajamo dodatni finančni vzvod, ki ga vi, spoštovane
               poslanke in poslanci, poznate. Ta dodatni finančni vzvod je proizvodnja vezava.
               Proizvodnja vezava je tisto, kar država lahko ponudi, ker ima država interes, da
               imamo več lastne samooskrbe s krušnimi žiti, in je za to pripravljena tudi nekaj
               sofinancirati. Moram vam povedati, da v ukrep proizvodnje vezave za strna žita, torej
               to, kar jaz enačim s krušno pšenico, čeprav je širši pojem, se je v subvencijski
               kampanji prijavilo, mislim, da nekaj čez 21.000 kmetij ali kmetijskih gospodarstev,
               in mislim, da so se prijavili na 60.000 hektarjih. Govorim seveda na pamet, tako da
               mogoče če kakšno številko, številke so zelo blizu, ampak nekatere so približki. To je
               neka novost in mi bomo zdaj, seveda, ker imamo prvič takole, da preko finančnega
               vzvoda poskušamo pospešiti, to je pa v skladu z resolucijo Zagotovimo si hrano za
               jutri, bomo to tudi pospeševali.</p>
               <p>Druga stvar, ki v Sloveniji manjka, so vrtnine. Vrtnine so zgodba, kjer smo
               državljanke in državljani najbolj podlegli brutalnemu vstopu v Evropsko unijo, ki je
               glasil: "Kupuj, ni pomembno, kaj je, od kod je, pomembno je, da lepo zgleda in da za
               razliko od domače zelenjave, ki traja dva dni, dobiš zelenjavo, ki traja sedem dni."
               Brez razmisleka, kaj pomeni v bistvu nesveža zelenjava. Brez vedenja, da zelenjava
               brez težav pridobi barvo, izgubi pa kvaliteto pri transportu, in brez vedenja, kaj
               pomeni to, da je zelenjava, ki je običajno dva do tri dni sveža, da je nekatera
               zelenjava cel teden sveža. To so vse negativni efekti, ki pa jih slovenski potrošnik
               spoznava.</p>
               <p>Spoštovani poslanec, bilo je tudi vprašanje, zakaj toliko komunikacije s potrošniki.
               Potrošnik je na koncu kralj. To vam povem na primeru. Verjetno vam je poznan strah,
               ki ga je slovensko kmetijstvo in slovenska agroživilska industrija čutila pred
               prihodom tujih diskontnih verig. Tu je veljal ta pristop, imamo slovenske trgovine, z
               njimi se pogovarjamo, nas razumejo, smo medsebojno navezani, niso dobre, vsaj ena
               večja je uvajala zelo slabe poslovne prakse, ki so jim potem nekatere tuje tudi
               sledile. Ampak bil je izrazit strah. Ampak kaj je posledica v bistvu komunikacije s
               slovenskim potrošnikom in navezave slovenske hrane na slovenskega potrošnika.
               Posledica je, da tudi tuje verige, ki k nam prihajajo, enostavno iščejo, iščejo,
               iščejo slovenske proizvode. In tisto, kar je mene kot prehranskemu ministru zelo všeč
               in me navdušuje, je, da imajo posamezne asortimente že v celoti slovenske. Bolj kot
               nekatere verige, za katere smo verjeli, da so slovenske, ker so v slovenskem
               lastništvu. To pa zato, ker so ugotovili, da je prepoznavanje, kaj je to lokalna
               hrana, pri slovenskem potrošniku tako razvito, da je postala konkurenčna prednost. Mi
               smo v tem trenutku v stanju, da potrošnik, če ima možnost izbirati, išče lokalni
               proizvod. Zato tudi v bistvu vidite kar naprej, to nam pomaga kot državi, vse možne
               trgovinske verige, "Kupuj slovensko", "Slovenija, moja dežela" in ne vem kaj še vse.
               Ni pa to končni cilj. Končni cilj je, da pridemo do podobnega stanja, ali pa eden od
               končnih ciljev, kot je v nekaterih sosednjih državah, da je kupec zato, ker razume,
               ko kupuje lokalno, pripravljen odšteti tudi kakšen cent več. Na nekaterih segmentih
               že prihajamo v to stanje, ampak tam še nismo. Smo pa navezanost slovenskega
               potrošnika povečali s 30 v tem trenutku, mislim, da že na 70%.</p>
               <p>Torej, da se vrnem. Kar se tiče zelenjave – prej sem govoril o žitih -, pri zelenjavi
               pričakujemo prav tako <stage type="mag"/>(nadaljevanje)
               rast, iz dveh razlogov. Prvi razlog je, zaradi izobraževanja, če hočete, slovenskih
               potrošnikov, torej, državljank in državljanov, ki iščejo, ki sklepajo verige. In
               lansko leto je bilo leto, ki je bilo zanimivo, ko so verige iskale, ene, druge ali
               tretje, bolj zelenjavo, kot je slovenski proizvajalec bil zmožen proizvesti. In
               letošnje leto uvajamo še nov ukrep. Zakaj nam je ukrep pri zelenjavi tako pomemben –
               zato, ker zelenjava omogoča, da kmetija živi, pa čeprav nima veliko hektarjev, kar je
               značilnost slovenskih kmetij. In zelenjava daje mnogo delovnih mest, za razliko od
               nekaterih drugih kmetijskih proizvodov, in ker je delovnih mest relativno malo, kjer
               se uporabljajo veliki stroji. In mi smo letos šli v proizvodno vezavo, ki je
               enostavna ponudba - prosimo, kmetica in kmet, imejte zelenjavo, ker jo potrebujemo,
               in zato, ker jo potrebujemo, smo jo pripravljeni dodatno sofinancirati. Moram reči,
               da v prvem letu se je v ukrep prijavilo skoraj 1.000 kmetij, v tem trenutku je
               številka 998. To še ni cilj, hočemo še več, ampak je pa za prvo leto izvajanja
               ukrepa, mislim, da je to dobro.</p>
               <p>Torej, na področju zelenjave, ker je bilo vprašanje, kar se tiče krompirja. Pri
               krompirju smo imeli veliko proizvodnjo. Bili smo celo semenska dežela. Vsi poznate
               tudi ime Igor, to je bil semenski krompir. Potem je bilo obdobje nizkih cen. Lansko
               leto, kar pa mogoče nimate podatka, je bilo pa povsem drugačno kot leto 2013.
               Področje proizvodnje krompirja je bilo področje, kjer je proizvodnja najbolj narasla.
               In če bi imeli tri zaporedna leta s takšno hitrostjo rasti, bi prišli do samooskrbe,
               ker je pač proizvodnja krompirja takšna, da se lahko iz leta v leto spreminja. </p>
               <p>Kar se tiče naslednje pomembne proizvodnje, to je proizvodnja surovega mleka. Tudi tu
               vam moram povedati, da imamo dobre podatke. Lansko leto je v Sloveniji proizvodnja
               surovega mleka narasla za 3%, tu govorim o količinah, ne o vrednostih, vrednostno
               več, zato ker je pač bilo obdobje višjih cen. Lansko leto po mnogo letih se je
               zgodilo nekaj, kar nam je pomembno – da je narasel odkup tudi od slovenskih mlekarn.
               Lansko leto je po kar nekem obdobju ponovno obdobje, ko so slovenske mlekarne
               proizvedle več kot v prejšnjih letih. Proizvodnja surovega mleka ima več tveganj. Eno
               tveganje je proizvodnja na območjih, kjer je težko proizvajati mleko, to so
               gorsko-hribovske kmetije. In moram vam povedati, da ravno zaradi tega smo uvedli nov
               ukrep, ki ga do sedaj v Sloveniji ni bilo, in to je proizvodna vezava na proizvodnjo
               mleka na gorsko-hribovskih kmetijah. Mislim, da se je vključilo več kot 20, mislim,
               da 22.000 kmetij. In to v praksi pomeni, da mi zato, da lahko kmetija, ki proizvaja
               tam, kjer je težko proizvajati, mleko proizvaja naprej, mi kot država, mi kot
               Evropska unija financiramo več kot 120 evrov na žival na leto. In tu tudi pričakujem,
               da bomo imeli stabilno proizvodnjo mleka. Proizvodnja mleka ima še eno tvegaje, to je
               padec kvot. Zato, da bi se pripravili kot država na padec kvot, smo v začetku
               lanskega leta organizirali tako imenovano mlečno konferenco. Na tej mlečni
               konferenci, ki ima zapisnik, temu bi se lahko reklo tudi strateški dokument, ker to
               je bilo kot neke vrste delovni nalog Ministrstvu za kmetijstvo, gozdarstvo in
               prehrano, je slovenska stroka, nevladne organizacije, kmetijski sektor in kmetijska
               administracija v sodelovanju z nekaterimi tujimi administracijami. Nam je bilo takrat
               zelo pomembno, da so prisotni Francozi, to pa zato, ker so tudi oni podoben program
               pripravljali ravno takrat. In se je v bistvu določilo sedem ukrepov, ki so pomembni
               za stabilizacijo tega sektorja. In moram povedati, da vseh sedem ukrepov Slovenija
               tudi izvaja. Slovenija izvaja vseh sedem ukrepov, ki so bili tam tudi dogovorjeni. To
               je, kar se tiče proizvodnje. Ne bo 100% samooskrba, imeli bomo proizvodnjo, ker bomo
               rasli, te so determinirane. Imamo nekatere proizvodnje, najbolj pomembna je
               proizvodnja mleka, ker moramo proizvodnjo imeti stabilno, in tudi zato izvajamo
               ukrepe.</p>
               <p>Jasno pa je, da posamezne ukrepe bomo pa tudi sproti prilagajali. Bi pa rad, in to
               tudi prosim, spoštovana predsednica, da mi dovolite, kljub vsemu bi želel povedati
               nekaj začasnih podatkov o tem, kaj se dogaja v <stage type="mag"/>(nadaljevanje) agroživilstvu v letu 2014. To so začasni podatki, za
               razliko od kmetijstva, ker imamo podatke dosti točne, so to začasni podatki, ker
               izvirajo tudi iz poročil gospodarskih družb, ki morajo biti revidirana in objavljena.
               Ti podatki so naslednji. Kar se tiče števila podjetij, je število podjetij v
               živilsko-predelovalni industriji v roku leta dni naraslo za 7%. Kar se tiče dodane
               vrednosti, če primerjamo leto 2013 in leto 2014, je dodana vrednost prav tako narasla
               za 3%, ampak to so začasne ocene, še enkrat to opozarjam. Če je bila leta 2013 dodana
               vrednost 431 milijonov evrov, je začasna vrednost za leto 2014 443 milijonov evrov.
               Prav tako je narasla dodana vrednost na zaposlenega za 3% in je v tem trenutku
               35.496, kar je manj, kot je povprečje predelovalne industrije. Hkrati pa v bistvu ni
               tako zelo oddaljeno, kakor je bilo včasih, od neke splošne dodane vrednosti, s katero
               se primerjamo. Potem podatek, ki je mogoče pomemben za ta spoštovani odbor. Leta 2013
               – ker na koncu je pomembno, da podjetja delujejo, prehranski sektor, da obrtništvo
               deluje pozitivno, to je nuja, da obstanejo. Leta 2013 je slovenski sektor kot celota,
               govorim o živilsko-predelovalni industriji, imel minus, ki je bil nekje 23 milijonov.
               V letu 2014, po prvih podatkih, je pa agroživilski sektor, govorim samo o prehranskem
               delu, imel plus, približno 34 milijonov in pol. Kar se tiče prihodkov od prodaje, je
               lansko leto realizacija narasla za 1%, ob tem da se je dogajalo to, kar je znano,
               realizacija prodaje prehranskih proizvodov v Sloveniji se je manjšala. Je pa
               prehranski sektor povečal izvoz za 6%, tako da v tem trenutku slovenski prehranski
               sektor izvaža 23% proizvodov, ki jih izvozi. Tu bi mimogrede rad povedal, kaj je
               razlog za te velike številke, milijardo in več, ki so v statistiki napisane. To nima
               povezave s slovensko produkcijo. Slovenija je zaradi Luke Koper vstopno-izstopno
               mesto. In potem prihajajo silne količine različnih surovin v Slovenijo in se šteje
               kot uvoz in pomembne količine tega se prepeljejo iz Slovenije ven, to je pa izvoz.
               Tako da v bistvu te številke, te velike številke, je pač treba to izločati, je treba
               konsolidirati. Ampak še enkrat, v tem trenutku slovenska industrija, prehranska
               industrija na letni ravni izvozi, podatek je začasen, 465 milijonov, kar predstavlja
               23% proizvodnje. To so trenutni podatki.</p>
               <p>Zdaj, spoštovane gospe in spoštovani gospodje, dovolite, da vam na koncu povem
               naslednje. Sam osebno verjamem v slovensko prehransko industrijo in v slovensko
               kmetijsko proizvodnjo. Ti podatki, kar smo jih slišali o padanju števila kmetij,
               mogoče laično zgledajo grozljivi, strokovnjakom pa so izjemno dobri. Napovedi,
               kakršne so bile ob vstopu Slovenije v Evropsko unijo, so bile katastrofične. Zakaj?
               Zaradi majhne količine zemlje, ki jo ima povprečna slovenska kmetija. Napovedi so
               bile katastrofične, da bo pomemben del slovenskih kmetij propadlo in bo obstajalo
               določeno število velikih kmetij zaradi združevanja. Izvajanje kmetijske politike je
               stanje do neke mere zamrznjeno. Izvajanje kmetijske politike, ki je na letni ravni
               težka 300 milijonov evrov, ni samo izvajanje politike, ki ima cilj prehransko
               varnost, je tudi socialni cilj pomemben, vedno bolj tudi okoljski cilj, in je v
               bistvu stanje do neke mere zamrznjeno. To je prva zadeva. Druga zadeva, število
               zaposlenih, polnih delovnih moči, je do neke mere stabilno, giblje se nekaj manj kot
               80.000, čeprav v bistvu fizično dela v kmetijstvu do 200.000 ljudi. To so, recimo,
               neke številke, ki jih tisti, ki gledamo ljudi, štejemo kot uspeh. Tisti, ki gledajo
               pa samo na konkurenčnost, pa gledajo kot neuspeh, ker se vprašajo, zakaj nimamo samo
               velikih kmetij, ki bi bile bolj učinkovite. Ampak jaz mislim, da v času, ko je novo
               delo težko dobiti, je to, da ima kmetijska politika tudi socialno noto, da je
               prednost kmetijske <stage type="mag"/>(nadaljevanje)
               politike. Hvala, gospa predsednica.</p>
            </sp>
            <sp xml:id="SDT7-OZKGIP-nujna-14-2015-05-28.sp5">

               <speaker>PREDSEDNICA IVA DIMIC:</speaker>

               <p>Hvala vam, minister.</p>
               <p>Predlagatelj, izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp6">

               <speaker>LUKA MESEC (PS ZL):</speaker>

               <p>Hvala za besedo. Imel bi čisto kratko repliko.</p>
               <p>Zdaj smo poslušali poročilo o stanju kmetijstva, na kar bi opozoril, da to ni tema
               današnje seje. Tema današnje seje je privatizacija in predvsem nas tu zanimajo ukrepi
               Ministrstva za kmetijstvo. Tako bi vas pozval, da se v prihodnjih razpravah posvetite
               več ali manj temu.</p>
               <p>Imam pa še dve vsebinski, kjer mislim, da smo se narobe razumeli. Najprej, rekli ste,
               da vsak pač izbere tiste podatke, ki mu najbolj ustrezajo, ko govori o samooskrbi. To
               ni čisto res. Jaz sem si naprintal nek kumulativni graf samooskrbe in če bi tu čez
               narisali neko trendno črto, bi šla poševno navzdol. In gre poševno navzdol tudi pri
               tistih pridelkih, kjer so načeloma stopnje samooskrbe podobne, kot so jajca in meso,
               tudi tam nismo dosegli kakšnega napredka v zadnjih letih. In to je bila moja poanta,
               da se na žalost pač stanje samooskrbe poslabšuje.</p>
               <p>Druga zadeva. Nisem rekel, da je komunikacija s končnimi potrošniki nepomembna, ni pa
               zadosti, to je bila moja poanta. Recimo, v tako očitnih primerih, kot sta Fructal in
               Žito, nam ta komunikacija ne pomaga kaj dosti. Če prodamo neko distribucijsko mrežo,
               ki je odkupovala breskve iz celotne regije, pa zdaj ti kmetje nimajo več breskev kam
               prodajati, ker so jih nadomestili z drugimi, potem pač ta komunikacija ne pomaga, da
               bi ti kmetje preživeli. Oziroma, če dam drug primer, za 33 milijonov evrov, kolikor
               je država iztržila za to, da je prodala Žito Agrokorju, smo postavili na kocko 60.000
               ton pšenice, s tem pa okrog 15.000 pridelovalcev te poljščine v Sloveniji. Se pravi,
               za 2% tistega primanjkljaja, ki se bo letos pokazal v proračunu, teh 33 milijonov
               evrov, ki državi na žalost pri krpanju proračunskih lukenj ne bodo veliko pomagali,
               smo postavili na kocko lahko 15.000 pridelovalcev, kmetijskih pridelovalcev. To je
               bila moja poanta. In da se moramo tu pogovarjati predvsem o strukturnih ukrepih. Se
               pravi, kako zagotoviti infrastrukturo, da bodo lahko ti ljudje preživeli. In tu zgolj
               komunikacija s končnimi potrošniki in pozivanje javnosti, naj kupujejo slovensko, na
               žalost ne bo zadosti, sploh ne, če bomo stvari pripeljali tako daleč, da slovenski
               izdelki niti ne bodo več prihajali na police slovenskih trgovin. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp7">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>Zdaj lahko dam besedo ministru ali pa še ostalim vabljenim na sejo. Minister želi
               besedo, želi takoj odgovoriti. Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp8">

               <speaker>MAG. DEJAN ŽIDAN:</speaker>

               <p>Saj bom zelo kratek.</p>
               <p>V bistvu imam težavo, da tu predstavljam Vlado, pa sem tisti, ki najbolj razume, da
               živilska podjetja bi načeloma morala biti v slovenski lasti. Bi pa kljub vsemu
               povedal naslednje. Jaz pač opazujem obdobje zadnjih 5 let. Sam sem v politiki od leta
               2010, poznam seveda vse podatke zadnjih 20, 25 let, kar je dolžnost vsakega ministra
               verjetno. In je bila moja pobuda samo, dajmo gledati podatke tudi za leto 2012, za
               2014, kjer je opazna sprememba tokrat že drugič zaporedoma v dveh letih, to se nam ni
               dogajalo pred tem. Smo pa na prelomnici in zato letos že uvajamo fiskalni vzvod za
               večanje proizvodnje.</p>
               <p>Pri Žitu pa - če bi država dobila 33 milijonov, bi bila država srečna; bojim se, da
               bo dobila dosti manj. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp9">

               <speaker>PREDSEDNICA IVA DIMIC:</speaker>

               <p>Imamo še ostale vabljene na sejo in me zanima, ali še kdo od vabljenih želi besedo.
               Predstavnik sindikata, gospod Lukič, izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp10">

               <speaker>GORAN LUKIĆ:</speaker>

               <p>Hvala za besedo. Saj bom poskusil biti čim krajši, skratka, mislim, da dve ali tri
               oporne točke.</p>
               <p>Mislim, da ni presenečenje, če bom zdaj povedal, da bo glavna oporna točka mojega
               izvajanje predvsem Žito. Sam sem imel tudi to možnost biti udeležen v tem postopku,
               seveda s sindikalne strani. Jaz lahko takole povem, zdaj seveda ne morem vsega
               direktno povedati, ampak zagotovo je pa ena stvar, ki je zelo jasna. <stage type="mag"/> (nadaljevanje) Takoj ko se je Žito
               uvrstil na seznam prodaje 15 podjetij v državni lasti, čeprav ok, dajmo na stran, da
               po pravici povedano noben, po mojem tudi… / nerazumljivo/ je prišlo Žito na ta
               seznam, takoj v bistvu je debata o ohranitvi kakršnekoli dobaviteljske verige postala
               sekundarnega pomena oziroma zdaj govorimo pač o žitni verigi. Skratka tako je ta
               debata postala debata o… / nerazumljivo/ državni pomoči. To lahko povem po pravici.
               Tudi mi ko smo zahtevali, da gre notri v kupoprodajno pogodbo v primeru Žita tudi
               konkretna zaveza kupca katerikoli že je, da se ohrani torej dobaviteljska veriga, je
               bil odgovor prodanega konzorcija, da to ni možno, ker lahko ima… / nerazumljivo/
               državne pomoči. O tem govorimo. Torej v primeru recimo Mercatorja temu pač ni bilo
               tako. Odgovor zakaj v primeru Mercatorja temu ni bilo tako. Če samo dam uvod. V
               Mercatorju, če pogledate kupoprodajno pogodbo, je zapisano, da se bo ohranila torej,
               da bo kupec ohranil dobaviteljsko verigo za obdobje 3 let. Zakaj? Zaradi tega, ker je
               šlo za transakcije med dvema zasebnima identitetama. Torej zato. Torej tako ko imaš
               ti 1 % državne pomoči lahko pozabiš na to, da sploh kakorkoli govoriš o ohranitvi
               dobaviteljske verige. Se opravičujem, tako je. In to smo mi dobili zelo krut odgovor
               s strani predstavnikov konzorcija, da lahko pač to, če mi to zahtevamo, pade na tako
               imenovanem testu zasebnega lastnika. In potem lahko pač trobimo ne vem koliko časa,
               ves čas govorimo o žitni verigi, ampak na koncu imamo pač post festum izjave, da je
               to katastrofa. Mislim, zagotovo bi te izjave lahko prišle prav veliko prej, kakor pa
               kasneje, če sem malce realen. Ampak po pravici povedano v drugi točki tistega kar
               hočem povedati predvsem recimo glede Žita mogoče samo par poudarkov kakšno podjetje
               se je prodajalo. Iz podatkov leta 2014 skupina Žito je ustvarjala čistega dobička za
               37,3 % več iz poslovanja kakor v prehodnem letu. Skratka poslovni kazalci so bili
               izjemno dobri. Da smo si na jasnem, jaz nisem tukaj v imenu Žita, kaj šele v imenu
               predstavnikov uprave Žita, jaz sem tukaj v imenu Zveze svobodnih sindikatov
               Slovenije, ki se zelo zelo, pa ni edina, sploh čudi kako je sploh prišlo do prodaje
               tako velikega podjetja kakor je Žito. Da pa je ironija še večja, zdaj ne vem, če
               veste, zato bom tukaj malce ponovil zgodbo. 24. 4. je Slovenska tiskovna agencija
               objavila novico, če jo čisto na kratko citiram: "Hrvaška živilska družba Podravka je
               za 3. 6. sklicala skupščino delničarjev na kateri nameravajo sprejeti odločitve o
               dokapitalizaciji. To naj bi delno… / nerazumljivo/ tudi skozi delavsko delničarstvo,
               njena višina pa naj bi znašala okoli 63 milijonov evrov." Skratka malce sem tudi
               čudno pogledal ko sem to novico prebral. Tukaj imam pri sebi tudi pač ta poziv za
               glavno skupščino društva Podravka in ena izmed točk dnevnega reda je res, torej v 8.
               točki - Donošenje odluke o organiziranom radničkom dioničarstvu. Skratka šli bodo v…
               ali lahko?</p>
            </sp>
            <sp xml:id="SDT7-OZKGIP-nujna-14-2015-05-28.sp11">

               <speaker>PREDSEDNICA IVA DIMIC:</speaker>

               <p>Ja, nismo slišali oziroma tako ste povedali pa še v hrvaškem jeziku, da je bilo
               nerazumljivo slišati.</p>
            </sp>
            <sp xml:id="SDT7-OZKGIP-nujna-14-2015-05-28.sp12">

               <speaker>GORAN LUKIĆ:</speaker>

               <p>Bom razumljivo povedal v slovenščini. Skratka gre za to, da je Podravka, ki je kupec,
               torej Žita, šla v dokapitalizacijo tudi preko delavskega delničarstva. V Sloveniji pa
               je to skoraj da kletvica katero pač se uporablja po potrebi, ne vem kdaj sploh. Ampak
               če pogledamo recimo sama strategija upravljanja z državnimi naložbami, recimo tisto
               kar smo se na sindikalni strani dobili, vidimo v enem poglavju, zdaj ne vem na
               katerem že, ampak bom tukaj citiral: "SDH mora pri razpolaganju s kapitalskimi
               naložbami države, zlasti pred začetkom prodajnih postopkov proučiti interes in
               možnost za notranje lastništvo zaposlenih, še zlasti z vidika delavskega delničarstva
               ali delavskega zadružništva. Torej ironija je tukaj res zanimiva. Kupila nas je
               Podravka, Podravka gre v delavsko delničarstvo, mi pa potem naknadno mečemo v
               strategijo upravljanja torej, da mora SDH prerazpolaganje s kapitalskimi naložbami
               preučiti možnost delavskega delničarstva ali delavskega zadružništva. Vmes se je Žito
               prodalo, dobaviteljska veriga bo kakršna bo, če bo ostala kakršna bo, torej seveda si
               vsi želimo. Sindikat kmetov je povedal svoje mnenje, ampak mislim, da tukaj zagotovo
               se lahko vsi nekako povemo oziroma vprašamo kako za vraga se je sploh to zgodilo. In
               še enkrat ponavljam, lepo je govoriti o ohranitvi žitne verige, ampak ko si na mizi
               pri prodajnem postopku <stage type="mag"/>(nadaljevanje) je to samo še en element… / nerazumljivo/ državne pomoči.
               Preprosto ne moreš teh pravnikov z druge strani premakniti niti za centimeter. Pač,
               to je kruta realnost. In jaz bi si res želel, da tega ne bi bilo. Jaz bi si res
               želel, da to ne bi bilo tako interpretirano, tu poudarjam, to ni dejstvo za sindikat.
               Mi bomo v kateremkoli postopku seveda to zahtevo ves čas izpostavljali, ampak to je
               interpretacija pravnikov s strani prodajnih konzorcijev. Zdaj, na kakšen načni so to
               interpretirali, to so interpretirali, po njihovih lastnih navedbah, na podlagi pravne
               prakse, torej "case law", torej, iz prakse v prakso. To ni nikjer zapisano, ampak
               tako si vnaprej interpretirajo. Tako da verjemite, v primeru Žita so ti strahovi zelo
               utemeljeni, kaj se bo zgodilo z dobaviteljsko verigo.</p>
               <p>Hotel sem samo nekaj teh stvari izpostaviti. Mogoče pa samo ena dodatna stvar, ko že
               imam možnost, da povem. Tule sem dobil v roke tale predlog sklepa. Se opravičujem,
               ker bom kasneje moral iti, tako da si bom dovolil prebrati tale predlog sklepa, kjer
               piše, da so živilsko-predelovalna podjetja pomembna za slovensko gospodarstvo,
               kmetijstvo in razvoj podeželja. Glejte, niso samo pomembna, so strateškega pomena za
               slovensko gospodarstvo, kmetijstvo in razvoj podeželja. To je velika razlika.</p>
               <p>Mogoče sem malce skakal s teme na temo, ampak verjemite, primer Žito je dal vsem nam
               skupaj zelo, zelo misliti. In vse te debate, ki so nastale po primeru Žita, so
               prepozne, ampak se moramo iz njih zelo veliko naučiti. Jaz upam, da ne bo več do
               takih primerov prihajalo, ampak v primeru, če bi še naprej prihajalo do takih
               primerov, si res želim, da ne bi na drugi strani imeli tako rigidnih interpretacij
               državne pomoči, da preprosto zbrišejo kakršnokoli možnost, da bi šlo to v
               kupoprodajno pogodbo. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp13">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>K besedi se je javil gospod Cvetko Zupančič, predsednik Kmetijsko-gozdarske zbornice
               Slovenije.</p>
            </sp>
            <sp xml:id="SDT7-OZKGIP-nujna-14-2015-05-28.sp14">

               <speaker>CVETKO ZUPANČIČ:</speaker>

               <p>Predsednica, hvala lepa za besedo. Lep pozdrav poslankam in poslancem, ministru,
               njegovi ekipi in vsem ostalim prisotnim!</p>
               <p>Seveda, prodaja določenih podjetij v živilsko-predelovalni industriji teče že nekaj
               let. In ob vsaki prodaji pride na zbornico vprašanje, kaj bo to v praksi pomenilo za
               tisto proizvodnjo, podjetje katere se prodaja. Tudi v javnosti preko medijev in
               vsepovsod vidimo, da skoraj ni človeka, ni organizacije, ki ne bi temu nasprotovala.
               Tudi minister je vedno, vsaj kolikor se spomnim, se opredelil, da nasprotuje taki
               prodaji. Pa smo rekli, to je zadnje, zdaj pa ne bomo več dovolili, se pravi, zdaj pa
               moramo res nekaj narediti. Prav specifična je bila prodaja Mercatorja. Pa vendar,
               veliko se je govorilo, pa se je zgodilo. Pa se je vleklo dve, tri leta, pa se je
               zgodilo. Pa vedno rečemo, bomo videli, kakšne bodo posledice. Ta trenutek ne moremo
               zaznati, čez eno leto, čez pet let bomo pa ugotovili, kakšne bodo posledice. In vedno
               se nam enako dogaja. Tudi v tejle zadnji razpravi je bilo enako rečeno, upamo, da je
               to zdaj zadnje. Ja, je vprašanje, katero bo pa tisto zadnje, ko bomo sploh še lahko
               prodali.</p>
               <p>Glejte, mi smo šli malo skozi to, kaj se v teh podjetjih dogaja, ko je enkrat
               prodano. Zgodi se običajno to, da se zmanjšajo stroški in poveča se dobiček v tisti
               firmi. Strošek se zmanjša tako, da se naredi reorganizacija ali pa odpuščajo, se
               pravi, na nek način se zmanjša strošek in na drugi strani se poveča dobiček za novega
               lastnika. In se tu vprašam, ali mi tega ne znamo narediti. Če je to ključ rešitve,
               potem mi to naredimo. Vedno je pa problem to, ko tisti, ki prodaja, je v neki stiski,
               krizi. Že ko so bila ta ključna podjetja, predvsem Ljubljanske mlekarne v prodaji,
               tako se je trudil zadružni sistem nabrati ta denar, da bi se ta večinski delež
               kupilo, pa je na koncu 5 milijonov zmanjkalo, kar danes ne pomeni nič. Res je tako,
               kot je minister rekel, vsi podatki so točni, kaj se v Ljubljanskih mlekarnah trenutno
               dogaja, da je <stage type="mag"/>(nadaljevanje)
               slovensko mleko kvalitetno, zanimivo, in se odkupuje, ampak ta prodaja je bila v
               popolnoma napačnem času, pred padcem cene mleka. Se pravi, skoraj za 10 centov je od
               prodaje pa do sedaj, se pravi, eno leto, zdaj ne vem točnega časa, mislim, da je bilo
               v enem letu, cena mleka padla skoraj za 10 centov. V trgovini se pa izdelek ni nič
               pocenil za potrošnika. In novi lastnik je s tem denarjem dejansko v enem letu, dveh
               odplačal tisto, kar je dal za to podjetje. Tu so stvari, ki bi jih pa moral nekdo
               predvideti in poiskati, pomagati poiskati kot vlada strateškega partnerja v takem
               primeru, da bi se ta večinski delež kupilo.</p>
               <p>To je najbrž tisto, o čemer je bilo govora, mislim, da od več razpravljavcev, ali
               prepoznamo ta del kot strateški ali samo prepuščamo tistemu lastniku, ki je prišel do
               tega večinskega deleža, zapadel v neke finančne težave in jih potem rešuje tako, da
               to prodaja ali mora prodati. Mislim, tu sem za to, da se ta del mora prepoznati, tako
               da če ni drugega, da vlada pomaga nekako najti tega partnerja, ki bi bil z nekim
               našim kapitalom, kolikor ga je – jaz tudi ne vem ta trenutek, ali je ali ga ni -,
               pač, da se tisto, kar je možno, tudi odkupi. Prišli bomo v situacijo, kot je bilo
               govora o samooskrbi. Glejte, saj krompir ni problem, da ga mi ne bi mogli… Mi smo s
               krompirjem samooskrbni v enem letu, naši kmetje to znajo, obvladajo, ampak problem
               je, kam z njim. Kam z njim, ker po taki ceni, kot je bila letos, če se spomnite, ga
               nihče ne bo prideloval, da ne bo delal izgube. Ni to problem, problem je to, ker
               nimamo niti lastne pridelave, niti nimamo ničesar in potem imamo to, da še tisti res,
               ki ta krompir pridelujejo, ga pač uvažajo ceneje iz Poljske in ne vem od kje še. In v
               to bo treba enkrat zagristi in to stvar malo obrniti. Potrošnik se navaja, to kar je
               minister rekel, potrošnik dobiva spoznanje, da je doma pridelano kvalitetnejše,
               boljše, vemo, od kje, in tako naprej. Vendar bo to treba na nek način ovrednotiti,
               pripeljati tako, da bo to dostopno za našega potrošnika in potem ne bo tu ne vem
               kakšnih težav.</p>
               <p>In res, jaz upam, zdajle vidimo, da vsepovsod, kjer je bila prodaja, je nekaj
               drugače. Mercator je najbrž malo drugačen, kot je bil pred enim letom. Tisti, ki
               imate opravka z njim, čutite, da je nekaj drugače, pa ne v pozitivno, verjetno v
               kakšno drugo smer. Potem pri mlekarnah, sem že povedal, za kaj gre. Pri breskvah v
               Fructalu je podobna zadeva, se pravi, manj je odkupa v letih 2010, 2012. In tako
               naprej. Še enkrat pravim, tu ni razlik. Vsi vedno pri vsaki prodaji zaključijo, to je
               narobe, to ni prav, v domači lasti bi moralo ostati. Lahko si vzamemo za primer tudi
               lesno-predelovalno industrijo. Zelo podobno. Kar ena za drugo so padale, v glavnem se
               niso prodajale, ampak sesuvale so se. Danes pa vsi vidimo, kakšna priložnost v
               Sloveniji je - ta trenutek nobene. Nobene, dokler mi nismo sposobni stvari obrniti v
               drugo smer. Tisti trenutek pa bo velika priložnost. Hvala lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp15">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Samo obveščam, da gospoda Tomaža Lisca nadomešča kolega Andrej Čuš. In sporočam, da
               se nam bo gospod Dragonja, državni sekretar na Ministrstvu za gospodarski razvoj in
               tehnologijo, pridružil nekoliko kasneje.</p>
               <p>Izvolite, gospod Jernej Redek, Sindikat kmetov, beseda je vaša.</p>
            </sp>
            <sp xml:id="SDT7-OZKGIP-nujna-14-2015-05-28.sp16">

               <speaker>JERNEJ REDEK:</speaker>

               <p>Hvala za besedo. Spoštovane poslanke in poslanci, spoštovani ostali gostje!</p>
               <p>Kaj naj rečem, lahko začnemo z nekim takim slovenskim pregovorom, po toči zvoniti je
               prepozno. Zdaj razpravljati o prodaji, kaj lahko rečemo, prodaja se je zgodila.
                  <stage type="mag"/>(nadaljevanje) Če konkretno
               govorimo o Žitu, zadeva je tam, kjer je, ali je bila uspešna ali ni bila uspešna,
               bomo lahko sodili sčasoma.</p>
               <p>S strani Sindikata kmetov Slovenije bi rad opozoril, tako kot sta že moja predhodnika
               opozorila, kmetijski sektor, živilsko-predelovalna industrija, trgovina in slovenski
               kupec, to je vsekakor zelo pomembna vertikala, agroživilska vertikala. Vemo, da je
               vsaka država toliko bogata, kolikor ima bogatega kmeta. Na žalost se je v Sloveniji
               kapital prelival iz primarja v sekundar in terciar. Sekundar in potem trgovino, večji
               del tega smo prodali. Ta denar, ki se je iz kmetijskega sektorja odlival, je šel
               nekam, nihče ne ve, kam. Od tega nihče ni imel kaj dosti. In seveda se slovenski
               kmetje bojimo, kaj bo, če se bo tudi v prihodnje tako nadaljevalo.</p>
               <p>Če se osredotočim samo na konkreten primer Žita, o katerem je bilo največ govora. Naj
               povem, da slovenski kmetje in živilsko-predelovalna industrija so 15 let gradili
               žitno verigo. Vsako leto so potekala pogajanja med pridelovalci, kjer so imeli
               sestavljeno pogajalsko skupino s strani Zadružne zveze Slovenije, Kmetijsko-gozdarske
               zbornice Slovenije in Sindikata kmetov Slovenije, ta stran je zastopala pridelovalce,
               in pa stran odkupovalcev, kjer so bili mlinarji in peki. Vsako leto so se določali
               odkupni pogoji, se pravi, kvalitetni parametri in cena. Mogoče je to nek unikum v
               Sloveniji, da se je na ta način pogajalo za odkupno ceno, ampak zadeva je živela,
               živela je 15 let. Na Sindikatu kmetov Slovenije se konkretno bojimo, kaj bo to
               pomenilo. Poznamo specifiko slovenskega kmetijstva. Ne vemo, kako bo v prihodnje
               potekal odkup pšenice. Lahko se zgodi, da bo prišlo do tega, da bo pet odkupovalcev
               kupovalo od 10, 15, 20 tisoč kmetov, razpršenih, pšenico, koliko bo pa na koncu
               ostalo kmetu. Ali bodo ta nova proizvodno vezana plačila, ki bodo spodbujala
               pridelavo pšenice, na koncu res tako pozitivno vplivala na dohodek kmeta. Ali se bo
               prihodek kmeta s tem povečal ali bo ostal na isti ravni ali bo celo nižji. Tu
               izražamo veliko skrb, sindikat je vedno zagovarjal, da se v lastniško strukturo ne
               vtika, v lastniško strukturo živilsko-predelovalnih podjetij. Vendar še vedno menimo,
               da pa bi država oziroma Vlada morala imeti dolgoročen načrt, kako zagotavljati
               strateško prehransko varnost državljanov Republike Slovenije. Naj pri tem dodam, da
               imamo jutri tudi sestanek z gospodom ministrom. In je to ena od točk na jutrišnjem
               sestanku, kajti že v preteklosti smo zasledili na terenu, da je to ena zelo pomembnih
               zadev, na katere smo mogoče v zadnjih letih pozabili. In smo tekom teh prodaj, ki so
               se dogajale, tekom slabih primerov tudi ugotovili, da je treba o tem reči kakšno
               besedo več.</p>
               <p>Za konec naj dodam, da na Sindikatu kmetov smatramo, da je prehranska varnost države
               zelo pomembna in da je treba vsekakor okoli tega nekaj reči tudi na najvišji, se
               pravi, na državni ravni in določiti neke smernice, kam se bo država usmerila in
               katera podjetja, katere verige so pomembne. Kajti, če imamo na eni strani kmeta, na
               drugi strani slovenskega potrošnika, vmes pa ves tuj kapital pobira smetano, naša
               država ne bo deležna blaginje, če nam bodo devize odhajale iz države. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp17">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Želi še kdo besedo od vabljenih? Izvolite, Zadružna zveza.</p>
            </sp>
            <sp xml:id="SDT7-OZKGIP-nujna-14-2015-05-28.sp18">

               <speaker>BOGDAN ŠTEPEC:</speaker>

               <p>Lep pozdrav v imenu Zadružne zveze Slovenije! Spoštovane poslanke in poslanci!</p>
               <p>Morda bi v določenem delu samo še dopolnil kolega, gospoda Zupančiča s
               Kmetijsko-gozdarske zbornice Slovenije in potrdil to, kar je že gospod minister Židan
               povedal. Namreč, glede Ljubljanskih mlekarn, ta zgodba je sicer že passe, vendar bi
               navedel to, da smo mi takrat dejansko poskušali tudi s pomočjo države kupiti
               Ljubljanske mlekarne. Zbrali smo <stage type="mag"/>(nadaljevanje) ca 25 milijonov evrov, zadružni sistem, se pravi,
               vključno vse slovenske zadruge, ki združujejo 70 zadrug, 15 tisoč kmetij, na njih je
               vezanih še dodatnih 30 tisoč kmetij. Vsi ti smo zbirali, zbirali, to je trajalo pol
               leta, vendar na koncu se je pojavil Lactalis. In takrat smo šli na Vlado, na vseh
               institucijah smo bili in smo dejansko prosili, če bi lahko vsaj začasno država v ta
               majčken del vstopila, in moram reči, da takrat s te strani razumevanja ni bilo. Tako
               smo takrat to bitko izgubili. Francozi so nam rekli takole - smo rekli, ali bi lahko
               imeli kakšnega člana v nadzornem svetu, so rekli "ne". Ali bi se lahko o čem
               pogovarjali, so rekli "ne". Edina stvar je to, kar je že gospod minister rekel, se
               pravi, da so rekli, "odkupovali bomo mleko". To je to. Saj pravim, dogaja se tudi na
               vseh drugih področjih, kar je bilo že omenjeno, se pravi, Vipavska dolina in tako
               naprej. Dejstvo je pač, da odločanje ni več v naši moči. Zato bi apeliral za
               prihodnje, če je moč in volja, da poskušamo v nadaljnjem delu vsaj toliko našega
               lastništva ohraniti, da bomo lahko še naprej upravljali s temi naložbami in nekako
               zagotovili delo našemu kmetu. Toliko z moje strani. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp19">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>K besedi se je javil prof. dr. Emil Erjavec.</p>
            </sp>
            <sp xml:id="SDT7-OZKGIP-nujna-14-2015-05-28.sp20">

               <speaker>DR. EMIL ERJAVEC:</speaker>

               <p>Hvala lepa za besedo. Lep pozdrav, spoštovane poslanke in poslanci! Lep pozdrav tudi
               ministru in vsem kolegicam in kolegom!</p>
               <p>Rad bi poudaril – predstavljam našo katedro z Biotehnične fakultete, ki se s temi
               vprašanji ukvarja, kolegi Kuhar, Kavčič, Ivančič in drugi. Rad bi povedal, da mi
               opozarjamo na ta problem že več kot 15 let. Da ima zelo široke dimenzije, da ne gre
               zgolj za privatizacijo enega ali dveh podjetij, ampak gre za mnogo več. Razvite
               države se ločijo od nerazvitih po tem, kako močan imajo kompleten agroživilski
               sektor, od industrije, inputov kmetijstva, zadružništva, živilsko-predelovalne
               industrije, trgovine, vse do potrošnika. In ta generira pri nas okoli 10% BDP, to
               nista tista skromna 2%, s katerimi ponavadi rečemo, saj to kmetijstvo ni pomembno,
               ampak generira lahko tudi 15, 18 v državah, ki so bistveno bolj razvite od nas.
               Torej, če greste zdajle v Združene države Amerike, vam bodo na podobnih predstavitvah
               stanja v državi lepo razložili, da je to najmočnejša panoga v državi, močnejša od
               vojaške industrije, avtomobilske industrije in tako naprej. In to je stvar kolektivne
               inteligence, ali to razumeš ali tega ne razumeš. In ne vem, kam smo mi padli, da v
               bistvu v tej državi velika večina ne razume tega - mi prepričani prepričujemo druge,
               da je to pomembno, in izpademo kot nekdo, ki ne razume, kaj je pomembno. Torej,
               dokler ne bomo razumeli, da so agroživilske verige, seveda organizirane na sodoben
               tržni način, kjer praktično ni državne lastnine, kjer lahko tudi multinacionalke
               vstopajo, ampak ki so povezane, ki delujejo v interesu vseh členov, tako dolgo tudi
               mi ne bomo, očitno, razvita država. Jaz mislim, da je to korelacija in da je to tudi
               eden od elementov krize, v kateri se zdaj nahajamo. Zakaj ima to dolge korenine 25
               let, zato ker smo mi to že v bistvu imeli. Pa nisem jaz tisti verjetno, ki me
               poznate, ki bom rekel, da je bil prejšnji politično-ekonomski sistem pravi, ampak mi
               smo imeli praktično agroživilske postavljene, od ABC Pomurka, Emone, Mercatorja, ki
               so imele vse to, kar danes tudi razvite države imajo, seveda na nekih drugih osnovah,
               tam je bilo pod političnim diktatom, ampak to so postavljali ljudje, ki so razumeli,
               da je hrana pomembna, ki so gradili industrijo, zaposlovali ljudi, od kmetov
               odkupovali, postavljali zelo visoke standarde, recimo, živilsko-predelovalna
               industrija. Tudi to se pozablja, ko je McKinsey delal v začetku 90. let analizo,
               kateri dve gospodarski ali pa tri gospodarske panoge imajo največjo perspektivo, in
               je bila poleg farmacevtske industrije na drugem mestu živilska industrija. Zanima me,
               na katerem mestu bi bila, recimo, neka taka industrija, ki je tako nizko
               pozicionirana. Zakaj je to vse skupaj razpadlo? Razlogi so različni. Prvo je to, da
               nimamo te kolektivne inteligence. To, da se danes o tej stvari pogovarja Državni
               zbor, zgolj simbolično pokaže, na kakšni razvitosti je naša država. V Avstriji, na
               Danskem <stage type="mag"/> (nadaljevanje) v Italiji, v
               Nemčiji se to zmenijo med sabo ali pa v bistvu to deluje samo po sebi, saj sploh ni
               potrebno o tem pogovarjati in mi tudi če bomo zdaj iskali državo, da bo država s
               svojimi mehanizmi to reševala je zelo majhna možnost uspeha, ne moremo mi to
               generirati od zgoraj navzgor. Če to vsi členi ne razumejo in ne delujejo na ta način,
               potem tudi ni uspeha. In da smo pripeljali tako daleč ta sektor je tudi to in to je
               treba povedati zelo resno, da so vsi členi delovali vsak v svojem interesu. Kmetje so
               takoj, ko je bilo možno začeli prodajati ven, vprašajte enega avstrijskega kmeta, ki
               vozi mleko v Italijo. Zakaj bi vozil ta? Ker ve, da bo prej ali slej na slabšem. In
               tudi danes sem se pripravljen pogajati, ampak zmerja s figo v žepu, seveda tudi
               zaradi izkušenj, ki jo imajo živilsko-predelovalna industrija, ki je zmeraj lastne
               kmetje, torej domače kmete jemala pač O.K., tu so, naši so, vendar, če jih bomo
               stisnili z drugimi pogoji in tako naprej, seveda zdaj žanje deloma, seveda ne vsi, se
               lahko tako hitro postavijo stvari, gre za … / oglašanje iz dvorane/ stereotipe,
               stvari so kompleksnejše, ampak tudi živilska industrija je del problema, da ne
               govorim o trgovini, ko je jasno bilo že konec 80-ih in 90-ih, da je trgovina tista,
               ki začne vleče vertikalne organizacije in postavlja te verige. To imate v celem
               anglosaškem sistemu, tudi v Nemčiji se to postavlja, recimo samo čez mejo stopite v
               Avstrijo. Seveda trgovina nikoli ni bila zrela za tovrstne pristope, ker bi to
               pomenilo, da se ukvarja s primarno proizvodnjo, da se ukvarja z živilsko industrijo
               in gre v dolgoročne zaveze. Danes spet po točki zvoniti je prepozno. Seveda pa vsi
               vemo, da je ključen razlog za propad tega so seveda lastniki, finančne mahinacije,
               poskusi menedžerskih odkupov. Imeli smo res nesrečo, mi smo v 12 letih uspeli to
               živilsko-predelovalno industrijo v veliki meri razsuti, ljudje so prepoznavni. Jaz
               sem včasih predaval na kakšnem upravnem odboru, nisem mogel razumeti kako lahko ti
               ljudje, ki sedijo nasproti meni odločajo o podjetjih, bodisi v imenu države, bodisi v
               imenu raznih finančnih skladov in tako naprej, ljudje, ki so bili brez osnovnih
               poznavanj in stroke na področju agroživilstva in tudi ekonomije kot take in zdaj
               imamo to kar imamo. Kaj lahko naredimo? Mislim, da se je predvsem potrebno
               koncentrirati kaj narediti in država tukaj stvari sama od sebe ne bo potegnila, ona
               se je zavezala v vseh dokumentih, tudi minister to področje promovira od kar je
               minister, pa ga ne branim zdaj, samo razlagam, da politično je to deklarirano, kako
               to izvesti. Jaz mislim, da je potrebno kar se kratkoročnih posegov tiče predvsem iti
               na to, da je verjetno od tega kako slaba banka ta stvari dela kot dela in postavlja
               nove finančne konsolidacije, da je ob tem potrebno imeti tudi gospodarski interes in
               je potrebno, dejansko sicer nisem se toliko poglobil kako zakonsko to reševati, ampak
               dejansko ob vsaki taki stvari mora biti tudi objektivna študija o posledicah za
               celotno gospodarstvo, industrijo in blaginjo ljudi. Mi zdaj kratkoročno rešujemo,
               saniramo javni budžet, ki smo ga pač, seveda vemo zakaj in kako, ampak lahko se nam
               zgodi, da bomo na koncu v bistvu ostali brez industrije, brez vsega in to je dejansko
               problematično. Torej, kratkoročno, mogoče edino kar se zdi pametno je to. Dolgoročno
               pa postaviti te verige, še močneje podpreti z ukrepi tako politike razvoja podeželja,
               ki dejansko bi morali dobiti prednost tistih, ki se vertikalno in horizontalno
               integrirajo od zadružništva, pozabljamo na vertikalne pogodbe, sodobna kmetijska
               proizvodnja je … / oglašanje iz dvorane/ imate dva elementa kjer se kmetijstvo zdaj
               nekje v tej globalizaciji znajde, drugo je neko moderno zadružništvo, ki uveljavlja
               vse kapitalistične mehanizme, vendar ohranja ta princip, tretje je pa vertikalno
               organiziranje pogodbe,ki ga lahko izvaja živilska industrija ali pa tudi trgovina. In
               naslednje, mislim, da je treba krepiti to zavezo, mislim, da je potrebna neke vrste
               konsolidacija vseh teh ljudi, ki so tukaj notri, mi delamo premalo na izobraževanju,
               premalo, recimo mi sploh študij nimamo tovrstnih, ki bi te stvari razumeli, imamo en
               študij agrarne ekonomike recimo v Mariboru na katerega se vpiše nekaj ljudi, ampak ne
               gre za to, gre za to, da dejansko <stage type="mag"/>
               (nadaljevanje) tem področjem moramo dati neko čisto drugo obveznost in predvsem,
               recimo zdaj imamo tudi pametno specializacijo. Pomemben del pametne in zelene
               specializacije bi moral biti sedaj postavitev in oblikovanje dejansko teh verig na
               konkurenčnih temeljih, ne moreš se izogniti ničemer, vendar če je možnost upravljanja
               naših nacionalnih resursov. I In samo še za konec bi repliko. Enostavno jaz imam
               težave, ko se vsi v tej debati zmeraj tako dotikamo zgolj samooskrbe. Samooskrba je
               stvar s katerimi se ukvarjajo nerazvite države, to delajo tisti, ki imajo težave z
               zadoščanjem prehranskih potreb. Dajmo govoriti spet o razvoju, razvoj je ključna
               beseda kmetijstva, povejmo, da smo tukaj še nerazviti kot na marsikaterem drugem
               sektorju in vlagajmo v razvoj, potem bo mogoče tudi lažje šli naprej kot pa imamo
               neke fiktivne debate, ki so čisto okoli teh številk, pa enkrat je suša, drugič so
               poplave, četrtič pa recimo agregatne številke v samooskrbi niti naša statistika niti
               kmetijski inštitut ne razpolaga. Hvala lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp21">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>K besedi, ja, gospa iz Gospodarske zbornice.</p>
            </sp>
            <sp xml:id="SDT7-OZKGIP-nujna-14-2015-05-28.sp22">

               <speaker>TATJANA ZAGORC:</speaker>

               <p>Gospodarska zbornica, zbornica kmetijskih in živilskih podjetij.</p>
               <p>Ja, kadar je podjetje prodano oziroma zamenja lastnike ga na Gospodarski zbornici
               sprejmemo in pomagamo pri njegovem delovanju naprej. Vendar pa to je že tista faza,
               kjer tudi pomembne instance več nimajo besede. Pomembno je, da se o tem razmišlja
               dejansko prej. Če pa smo začeli današnjo razpravo s stanjem v agroživilski verigi bi
               marsikaj tega bilo še za dodati, vendar kot rečeno ni to tema. Dejstvo pa je, da
               moramo kljub vsemu pri vsaki panogi in danes govorimo tudi o skrbnih verigah,
               posameznih sektorjev, se pravi ali je to žitna veriga, od pridelave pa na koncu
               navsezadnje prodaje teh izdelkov iz žit, ali je to mesna veriga, se pravi od primarne
               prireje, pa seveda tudi do police treba je te verige pogledati na nek holističen
               princip in tudi na tak način pomagati, se pravi člen po člen in začeti odpravljati
               tiste vrzeli, napake, ki jih dela ne samo branža kot taka, ampak tudi inštitucije. Mi
               bi lahko naštevali pri posameznih segmentih številne pomanjkljivosti na katere se
               opozarja že dalj čas, se pravi od tega, da si želimo boljšega sodelovanja med
               primarom in zadrugami, med zadrugami in primarom za živilsko industrijo in kako te
               odnose izboljšati do tega kako lahko slovenska živilska industrija postane bolj
               konkurenčna in postane konkurenčna, če vsi členi v verigi delujejo dobro in da se
               izdelki tudi dobro prodajajo po korektnih postopkih. Seveda tukaj ne moremo mimo
               tega, da bi si želeli boljše delovanje agencije za varstvo konkurence, želimo, da bo
               varuh čim prej začel na posameznih postopkih določena dela in da jih bo kot nepoštene
               prakse tudi začel odpravljati. Da bo Zakon o preprečevanju nepoštenih praks prišel do
               veljave in da bodo organi, ki nadzorujejo, ga tudi vzeli kot svojega, ne samo, da je
               to neka beseda na papirju, ravno tako kot potrebujemo, da nekdo v državi nadzira
               Zakon o preprečevanju nepoštenih praks do potrošnika iz katerega izvira marsikateri
               greh o katerem danes govorimo kadar govorimo o promociji izdelkov, prodaj izdelkov na
               policah, poreklu, marsikaj je danes slovensko pa ni slovensko. Tako, da to vse je
               pomembno kadar govorimo o agroživilski verigi ali pa posameznem sektorju. In državni
               organi kot taki morajo priti in poslušati tudi teren, marsikdo od naših sogovornikov
               to počne, ampak potem se veliko tega ne realizira, kajti ni sodelovanja med državnimi
               organi, ki nadzirajo agroživilsko verigo bodisi ali je to uprava za varno hrano z
               drugimi finančna uprava in tako naprej. Se pravi tukaj je nešteto takšnih stvari, ki
               vplivajo na to verigo enkrat, ko je že v teku.<stage type="mag"/> (Nadaljevanje) Tako bi bilo dodati k temu kar je dr. Erjavec
               povedal, vendar pa bi se dotaknila še zavez v dobaviteljski verigi. Bilo je omenjeno,
               da v primeru Žita te zaveze niso bile mogoče, da so bile mogoče v primeru Mercatorja,
               vendar se sprašujem kdo v tej državi jih nadzira, ko smo že poslali v medijski
               prostor nebroj signalov, da temu ni tako, in da podjetja govorijo o upadu deleža
               prodaje. Tako da, to je vse tisto kar vpliva na življenje v tej državi, enkrat tudi,
               ko je podjetje prodano.</p>
               <p>Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp23">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>K besedi se je javil gospod Jože Podgoršek, varuh odnosov v verigi preskrbe s
               hrano.</p>
               <p>Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp24">

               <speaker>JOŽE PODGORŠEK:</speaker>

               <p>Hvala lepa za besedo, spoštovana predsednica. Spoštovane poslanke in poslanci,
               spoštovani kolegi!</p>
               <p>Tri mesece nekako je doba od kar sem bil imenovan za varuha odnosov v verigi preskrbe
               s hrano in v teh treh mesecih pač spoznavam tudi nekatere manj lepe in bolj lepe
               stvari v agroživilski oziroma v verigi preskrbe s hrano. Dejstvo je, da zagotovo
               vsaka prodaja nekega podjetja vpliva tudi na odnose, ki jih potem neko podjetje v
               drugi lasti izvaja do svojih dobaviteljev, itn. In morda bi se tudi strinjal, da se
               je od prodaje, če smo že pri Mercatorju prežeto še nimamo teh bolj točnih podatkov,
               verjetno se je tudi pri prodaji Mercatorja zgodilo, da je danes, verjetno da so danes
               pogajanja z Mercatorjem bolj intenzivna kot so bila recimo še verjetno pred nekaj
               leti. Vendar če smo pa povsem pošteni, je Mercator, recimo če je bil včasih
               slovenski, pa tako naprej, je sedaj, bomo rekli, bolj postal enak ostalim trgovskim
               verigam. Težko rečemo, da je pa bistveno slabši kot so pa druge trgovske verige v
               katerih beležimo res izredno inovativne pristope k nepoštenim praksam, ampak vseeno,
               sam kot varuh bom absolutno motiviral poštene prakse. Danes smo jih že nekaj slišali,
               100% slovensko, Slovenija moja dežela, spoštujmo kar je naše slovensko, itn., potem
               tudi imamo odlične primere živilsko-predelovalne industrije, mlekarskih zadev, kjer
               imamo Planiko mlekarno, ki odlično prodaja svoje izdelke, potem Mlekarna Celeia
               razvija brez GSO izdelke, itn. In menim osebno, tudi kot varuh, da je tukaj verjetno
               tudi priložnost za naše slovenske dobavitelje, da postavimo nek takšen, razvijemo
               takšen tržni proizvod, ki ga bo slovenski kupec enostavno mogel kupiti. In če ga bo
               slovenski kupec želel kupiti, ne mogel, želel kupiti, potem verjetno ni bojazni, da
               ga tudi trgovske verige in tudi kompletna živilsko-predelovalna industrija in kmetje
               na koncu ali pa na začetku ne bi pridelovali. Zato se povsem strinjam tudi z dr.
               Erjavcem, da moramo veliko narediti poleg finančnih injekcij za posamezne kmetije
               tudi v sistemu izobraževanja in usposabljanja. Vemo, da v evropskem smislu poznamo
               tudi drugačne tipe povezovanja, horizontalnega, vertikalnega, gospodarske /
               nerazumljivo/, organizacije pridelovalcev, poznamo zadružni sistem, poznamo v
               neposredni bližini, v sosednji Italiji imamo odličen sistem tudi potrošniškega
               zadružništva in tudi tukaj je lahko priložnost za vse nas, da poskušamo razviti neke
               iniciative, ki bi morda pa le rodile morda neko potrošniško zadrugo. Meni do pred
               treh mesecev sem bil tudi sam pridelovalec, tržni pridelovalec na domači kmetiji, bi
               mi bilo najlažje delati za povsem znanega kupca in verjetno je tudi kupcu povsem
               enostavno in z veliko mero zaupanja enostavno kupovati hrano od znanega pridelovalca,
               kjer si pridelovalec in kupec na nek način pogledata iz oči v oči. In če bomo razvili
               neke takšne sisteme, potem ne rabimo nobenega varuha, ker bo potem kupec tisti, ki bo
               diktiral tudi verjetno neke zadeve v teh odnosih.</p>
               <p>Morda ideja, zakaj ne bi tudi pri javnem naročanju. Vemo, da so javni zavodi in pa
               obrati javnih zavodov, eden od večjih kupcev izdelkov, da bi tudi pri sistemu javnega
               naročanja morda spremenili nekatere zadeve, da bi tudi v osnutek zakona, ki se sedaj
               pripravlja, zdaj je NTI, zapisali, da pri prehranskih izdelkih ne more biti, ne sme
               iti cena edino merilo pri nakupnem odločanju. Dajmo še kakšne kvalitetne metre tudi
               že predvideti v nekem zakonu in morda, malo kot ideja, zakaj ne bi tudi pri javnem
               naročanju <stage type="mag"/> (Nadaljevanje) se šli
               morda naročene proizvodnje, pod nekimi jasnimi znanimi pogoji in s tem bi verjetno
               bilo vsem nam lažje, od kmetov, živilsko pridelovalne industrije, zadružnega sistema,
               itn., do trgovine in bi verjetno en velik del tega o čemer se danes pogovarjamo, tudi
               o prodaji te živilsko-pridelovalnih podjetij bi velik del tega problema rešili. Sam
               kot varuh v treh mesecih lahko zatrdim, da je ne glede na lastništvo v vseh segmentih
               živilsko-pridelovalne industrije veliko poštenih, pa še več nepoštenih praks, ki jih
               jasno kot varuh na katre bom opozarjal, sem že opozarjal in se seveda tudi v
               sodelovanju z AVK pa z ostalimi, z upravo za varno hrano, itn., že intenzivno
               sodelujemo pri odpravljanju nekaterih teh nepoštenih praks.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp25">

               <speaker>PREDSEDNICA IVA DIMIC:</speaker>

               <p>Hvala lepa. Mislim, da vsi vabljeni so govorili. Sedaj, če bo želel gospod Dragonja
               še kaj dodati iz njegovega področja kasneje.</p>
               <p>Sedaj pa prehajamo na razpravo članic in članov odbora. Prvi se je prijavil gospod
               mag. Verbič Dušan. Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp26">

               <speaker>MAG. DUŠAN VERBIČ (PS SMC):</speaker>

               <p>Hvala lepa predsedujoča za besedo. Lep pozdrav poslanke in poslanci, minister, ostali
               prisotni!</p>
               <p>Vesel sem sedaj že splošne razprave, ki je potekala na to temo, vendar bi se vseeno
               dotaknil bolj vsebine ali predmeta današnje točke dnevnega reda, kjer je z mojega
               zornega kota navedeno in v nekem kontekstu tudi moja razprava bo šla v smer dveh
               točk. Eno je privatizacija, drugo je pa navedba brez strategije za nadaljnji razvoj
               slovenskega kmetijstva. Tukaj uvodoma moram pač stopiti na stališčem, da predlagatelj
               današnje točke dnevnega reda, poslanska skupina zasleduje s to aktivnostjo, zgolj
               ocenjujem, lastno promocijo in za razvoj slovenskega kmetijstva jim je bolj malo mar.
               Zakaj tako mislim? Bom v nadaljevanju poskušal to tudi utemeljiti. V samem gradivu,
               ki je relativno skopo, navaja primere privatizacije, ki so se že zgodile, so navedbe
               s katerim se prikazuje, da so spremembe v lastništvu pravnih oseb zgolj napake in po
               mnenju predlagatelja bi očitno v Republiki Slovenije moralo ostajati zgolj državna
               lastnina. O tej temi kot veste, smo že razpravljali na matičnih delovnih telesih v
               Državnem zboru kot tudi na plenarni seji. Izkazalo se je, da je bolj v redkih izjemah
               poslancev oziroma poslanskih skupin, da nekako, drugače pa nekako obstaja splošno
               stališče v tem Državnem zboru, da je potreben umik države iz lastništva pravnih oseb.
               Ključni razlog do katerega se je v razpravi prihajalo je, da je slabo upravljanje
               nosilcev odločanja v teh družbah oziroma podjetjih. Praviloma sodeluje v korist
               posameznikov oziroma z njimi povezanimi interesnimi skupinami. To pomeni, se ne
               deluje v interes samih podjetij niti okolja v katerem ta podjetja delujejo. Kot
               rečeno je ključni problem, če lahko temu tako rečem, korporativno opravljanje članov
               uprav in nadzornih svetov in dejstvo je, da lahko povemo naglas tudi njihovo
               povezanost s političnimi strankami kot tudi interesnimi skupinami. Žal je to kruta
               realnost v Republiki Sloveniji zadnje desetletje. V tem kontekstu je potrebno tudi
               omeniti in se razume, tudi ta kontekst naslova, da je žalostno spoznanje, da se
               posamezniki, ki javno opravičujejo ohranitev državne lastnine, se pojavljajo kot
               subjekti, ki so tako imenovano <stage type="mag"/>
               (nadaljevanje) pripeti na delovanje teh družb, ki so v državni lastnini. Prepričan
               sem, da v zvezi s to temo bo še kar nekaj govora tako na matičnih delovnih telesih,
               kot tudi na samih parlamentarnih razpravah. Če izhajam iz stališča, ki ga zagovarja
               predlagatelj in je razvidno tudi iz tega gradiva, bi Republiko Slovenijo rešilo iz
               krize ohranjanje državne lastnine v gospodarskih in negospodarskih družbah. In moram
               priznati, da s tem stališčem nikakor ne strinjam. Kot drugo, glede navedbe v tem
               gradivu, nekako prekinitev žitne verige s prodajo žita lahko komentiram samo
               naslednje. To, kar ste tudi nekateri razpravljavci pred menoj navedli, podjetje Žito
               je bilo na seznamu 15 podjetij, katere je potrdil Državni zbor, in to pred našim
               oziroma sedanjim mandatom. In tisto, kar ima izredno težo je dejstvo, da je bil ta
               seznam posredovan tudi v tujino, konkretno tudi v Bruselj, kar pomeni, da je
               Republika Slovenija dala besedo in zavezo glede prodaje podjetij iz tega seznama.
               Tudi na tem mestu bi opozoril, apeliral, da poslanci se moramo zavedati, da smo v tej
               vlogi oziroma poziciji, ki moramo ohranjati kredibilnost Državnega zbora kot
               zakonodajno vejo oblasti in s tem tudi kredibilnost Republike Slovenije v mednarodnem
               prostoru.</p>
               <p>Naslednja zadeva, ki mi je nekako moteča v zvezi s prej omenjenim naslovom je, ki, če
               ponovim, privatizacija prehrambne industrije brez strategije za nadaljnji razvoj
               slovenskega kmetijstva. Osebno menim, da je to nekako zgrešen naslov, kajti
               privatizacija, kot je bilo tudi že prej omenjeno, to je predvsem sprememba v
               lastništvu pravne osebe. In nekako ne vidim neke trdne povezave s strategijo
               slovenskega kmetijstva. Kajti, v kolikor bi predlagatelj tega dnevnega reda nekako to
               vsebinsko poznal, potem menim, da ne bi opredelil to točko v kontekstu kot ga je. In
               zakaj tako razmišljanje. Dovolj bi bil že vpogled v operativni program za izvedbo
               resolucije o strateških usmeritvah razvoja slovenskega kmetijstva in živilstva do
               leta 2020. In to, kar je tudi spoštovani minister že v uvodoma omenil s pomenljivim
               sloganom "zagotovimo si hrano za jutri", to je bilo sprejeto leta 2011. Če
               nadaljujem, predlagani sklepi, ki so v zadnjem delu tega gradiva, ocenjujem, da so
               brez dodane vrednosti in izražajo, če se grobo izrazim, nepoznavanje skupne kmetijske
               politike. Pri tem bi rad poudaril, da imamo program razvoja podeželja za programsko
               obdobje 2014 do 2020, ki je praktično že četrti po vrsti od vstopa Republike
               Slovenije v EU, in ta program je bil s strani Evropske komisije tudi potrjen
               februarja letos. Res je, da ni danes namen razpravljati o vsebini tega akta, vendar
               je namen, da sedaj jasno sporočilo, da imamo v Republiki Sloveniji strategije oziroma
               strateške akte vezane za kmetijstvo. In mimogrede, ta isti program zagotavlja
               Republiki Sloveniji v tem obdobju na voljo 1,1 milijarde evrov. Očitno predlagatelj
               ta program ali ga ni pogledal ali pa ga preprosto ne pozna, kajti vsebuje dobrih 800
               strani in se na tem mestu sprašujem, poleg navedbe strategije,<stage type="mag"/> (nadaljevanje) morda bi bilo dobro, tako kot je v
               zadnjih točkah navedeno, očitno tudi to področje, se pravi kmetijstvo potrebuje
               analize, revizije in podobno, aktivnosti pa vprašanje.</p>
               <p>Toliko glede komentarja dnevnega reda.</p>
               <p>Bi se pa rad dotaknil še ene stvari, ki mislim, da je nekako kar zelo povezano s
               prehrambno industrijo. Moram se navezati na nekaj besed glede dosedanjega dela
               ministrstva, ki pripravlja razpise za postopke subvencioniranja kmetijske dejavnosti.
               Vemo, namenjeno kmetom in živilsko predelovalni industriji. Kot rečeno, te razpise
               pripravlja pristojno ministrstvo, procesni del izvedbe sprejemanja vlog, obravnava
               izplačila in v končni fazi tudi kontrolo na terenu pa izvaja organ v sestavi tega
               ministrstva, in sicer Agencija Republike Slovenije za kmetijske trge in razvoj
               podeželja. Tukaj bi vseeno omenil, da je praktično in dejansko ta agencija edini
               organ v Republiki Sloveniji, ki ima akreditacijo Evropske unije, kar pomeni, da se v
               vseh tovrstni postopkih, vezanih na subvencioniranje kmetijstva dosledno zahteva
               upoštevanje uporabe vseh direktiv uredb, kot tudi pravnega reda Republike Slovenije,
               ki je vezan na izplačilo subvencij. To posebno poudarjam zaradi tega, ker evropski
               organ, poznan in imenovan OLAF to nadzira in praktično ni odpustkov za Republiko
               Slovenijo, če bi prišlo do zlorab. V nadaljevanju zakaj to omenjam. V okviru programa
               PRP 2007-2013 so subjekti živilskopredelovalne industrije lahko kandidirali za
               nepovratna sredstva, v okviru programa ena, dva, tri oziroma 123. To je dodajanje
               vrednosti kmetijskim in gozdarskim proizvodom, in v tem obdobju je bilo podjetjem
               namenjenih 12 razpisov in od tega ali za ta namen je bilo nekaj manj kot 500 vlog, v
               katerih je bilo zaprošeno za dobrih 135 milijonov evrov. Agencija je odobrila 287
               vlog in 82 milijonov evrov. V okviru tega ukrepa je pa zanimivo, da v letu 2014 je
               bilo izčrpanih zgolj 70% sredstev. Ta prikaz sem namenoma navedel iz razloga, da je
               vsem razumljivo, da so prejele subvencije pravne osebe, se pravi živilsko
               predelovalna industrija, ki se s to dejavnostjo ukvarjajo in ni v ničemer povezano z
               njihovo obliko lastnine, kot pravne osebe. To se pravi, ne sme biti cilj politike, da
               se vmešava oziroma želi vplivati v poslovanje pravnih oseb, ki nastopajo na trgu,
               temveč da politika ustvarja okolje in pogoje, v katerem se bo gospodarstvo in tem
               našem današnjem primeru živilskopredelovalna industrija razvijala, in to naj bi
               veljalo ne glede na obliko lastnine. Pravne osebe, pa naj si bo to fizične, da je to
               fizična oseba ali pa državna lastnina. Zelo, če govorim v svojem imenu, sem na
               stališču, da je pomembno, da je lastnik in z njim povezano vodstvo odgovorno, ne samo
               zase, kot pravnega subjekta na trgu, temveč tudi do sredine oziroma okolja v katerem
               deluje.</p>
               <p>Za konec samo še nekaj besed glede prodaje podjetja Žito, ki je tukaj tudi lepo
               navedeno. Agrarni ekonomist dr. Aleš Kuhar ocenjuje naslednje: "Slovenija je tako ali
               tako, kar se tiče krušnega žita zelo odvisna od uvoza, zato tukaj velike tragedije ne
               bo.", konec citata.</p>
               <p>Splošno pa o tej prodaji, <stage type="mag"/>(nadaljevanje) o prodaji Žita nekako obstajata dve plati zgodbe. Ena je
               na stališču, da bo Žito pod okriljem novega lastnika dobila možnost rasti na trgih,
               kjer je prisoten novi lastnik, morda. Druga plat zgodbe pa pravi, ker v slovenski
               prostor prihaja tuji lastnik je bojazen, da bo ukinil obstoječo verigo odkupov
               dosedanjega podjetja. Prav gotovo so nezadovoljni pridelovalci žita, ki so bili
               glavni dobavitelji prodajnemu podjetju, ker ocenjujejo, da se bo odkup oziroma
               prodaja morda zaustavila. Osebno pa ocenjujem, da je pri nas pridelano žito izredno
               kakovostno in da tudi sledi strategiji varne hrane, zato menim, da se bodo tovrstne
               surovine vedno nekako našle poti do kupca, ki bo cenil kvaliteto.</p>
               <p>Zaključujem z naslednjim. Zelo jasno poudarjam, da obstaja strategija razvoja
               slovenskega kmetijstva in živilstva. To kar je v naslovu današnje teme zapisano
               pomeni ne drži in menim, da je čas, da se vedno bolj upošteva glas dr. Erjavca in
               skupine okoli njega glede nadaljnjih aktivnosti na področju kmetijstva. Hvala
               lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp27">

               <speaker>PREDSEDNICA IVA DIMIC:</speaker>

               <p>Hvala tudi vam. K besedi se je javila gospa Violeta Tomić.</p>
            </sp>
            <sp xml:id="SDT7-OZKGIP-nujna-14-2015-05-28.sp28">

               <speaker>VIOLETA TOMIĆ (PS ZL):</speaker>

               <p>Hvala za besedo. Pozdravljena kolegica in kolegi.</p>
               <p>Kolega Verbič mi je dal kar nekaj iztočnic za razpravo, predvsem njegov očitek, da je
               gradivo pripravljeno bolj pičlo. Spoštovani kolega Verbič, dobro veste, da je več kot
               pet strani gradiva ljudje ne preberejo.</p>
               <p>Drugo. Vi se tukaj pojavljate kot veliki apologet privatizacije, ki jo vaša stranka v
               veliki meri zagovarja pa, če gre za upravičeno privatizacijo ali ne. Če mi Slovenci
               nismo sposobni upravljati svoje prehranske verige niti svojih podjetij povejte mi
               prosim, kako smo sposobni upravljati državo.</p>
               <p>Skrbi vas kredibilnost DZ in seveda ohranjanje slovenske kredibilnosti do mednarodnih
               zavez. Moram vam reči, da edino kar lahko ohranjamo, ohranjamo neke mednarodne
               zaveze, vendar kredibilnost s takimi postopki je DZ in politika že zdavnaj zgubila.
               Umik države iz gospodarstva ne pomen umik državljanu iz gospodarstva, zakaj ne
               dovolite državljanov, podjetnikov, da vstopijo v kakršnikoli verigo? Tujec nam je
               boljši.</p>
               <p>Pred kratkim, tukaj ste govorili o Ljubljanskih mlekarnah, gospod Župančič in gospod
               Štepec sta to omenila. Pred kratkim smo imeli na obisku Vojvodinski odbor za
               kmetijstvo tukaj in ko so slišali, da je slovenskim odkupovalcem zmanjkalo samo 5
               milijonov so rekli, za kakšno državo pa gre, kakšno oblast imate? Toliko.</p>
               <p>Očitali ste nam ta strateški akt, da ga ne poznamo, pa ga analiziramo. Ga zelo dobro
               poznamo in ga imamo tukaj. Sprašujem se in pravzaprav ne vem, ali je slabše ne imeti
               nobene strategije in početi karkoli se komu zljubi ali pa je slabše imeti strategijo,
               na katero se sklicuje gospod Verbič, sprejeto v najvišjem zakonodajnem telesu države
               na predlog izvršilne veje oblasti in ugotoviti, da tisti, ki jo je izdelal in
               predlagal deluje v nasprotju z zavezami, ki si jih je sam postavil in napeljal DZ, da
               jih je sprejel.</p>
               <p>Ugotavljam, da je DZ RS kot ste že videli 29. marca 2011 sprejel Resolucijo o
               strateških usmeritvah razvoja slovenskega kmetijstva in živilstva do leta 2020 s
               pomenljivim in silno povednim naslovom: "Zagotovimo si hrano za jutri.". Gre tukaj za
               del pravnega reda naše države. To resolucijo <stage type="mag"/>(nadaljevanje) sem si jaz dokaj natančno ogledala in vam bom citirala
               par stvari. 2.10 z naslovom: Kmetijstvo je vse bolj odvisno od učinkovitosti vseh
               členov agroživilske verige. Citiram: "Najpomembnejše deleže v strukturi slovenske
               živilskopredelovalne dejavnosti ustvarjajo štiri panoge, mlinarstvo in pekarstvo,
               mesno pridelovalna industrija, predelava mleka in proizvodnja pijač. Njihov skupni
               delež v ključnih kazalnikih industrije strukture dosega okoli tri četrtine". Sedaj me
               zanima koliko od teh štirih panog še lastniško obvladujemo. Sami leta 2011
               ugotavljamo, daje kmetijstvo vse bolj odvisno od učinkovitosti vseh členov
               agroživilske verige in štiri leta kasneje lahko ugotovimo, da smo za večino podjetij
               v štiri ključnih panogah ali dopustili, da jih lastniki uničijo ali pa prodali
               tujcem, ki bodo zanesljivo najprej poskrbeli za svoje lastne interese in za svoje
               dobavitelje in za svoje kovanje dobička. Mi se eno odločimo in zapišemo, to je
               krasno, potem pa delujemo popolnoma v nasprotju z našimi lastnimi odločitvami in še
               slabše je, da to počnejo iste osebe iz iste politične opcije in to najvišjih ravneh
               izvršilne veje oblasti.</p>
               <p>Resolucija Zagotovimo si hrano za jutri, to ime je tako prikupno, da ga moram
               ponoviti nekajkrat, ima celo vizijo, tudi to vizijo smo prebrali in navajamo v 4.3
               točki vizija kmetijstva, tržnih verig in vitalnega podeželja, tukaj je zapisano:
               "Kmetijska politika si bo z razpoložljivimi sredstvi v okviru trajnostnega koncepta
               predvsem prizadevala, da bo Slovenija imela konkurenčne agroživilske verige v
               učinkovitih vertikalnih povezavah kmetijstva in živilsko pridelovalne industrije."
               Oprostite, jaz vam sprašujem, ker ne razumem ali konkurenčno agroživilske verige
               sedanja kmetijska politika in njeni sedanji izvrševalci zagotavljajo z razprodajo
               tujcem oziroma z uničevanjem ključnih panog slovenske živilsko pridelovalne
               dejavnosti in kako ugotavljate, če sploh ugotavljate učinke kapitalskih premikov na
               konkurenčnost slovenskega kmetijstva.</p>
               <p>Med prednostne programske usmeritve in področja ukrepov kmetijske politike ste
               zapisali in se tako tudi odločili, da je prednostna programska usmeritev, citiram:
               "Učinkovitejše tržno organiziranje kmetijstva, krepitev agroživilskih verig in večja
               prepoznavnost domačih proizvodov". Med področji ukrepanja po prednostnih usmeritvah
               najdemo, citiram: "Razvoj konkurenčne živilske industrije, ki bo temeljila na domačih
               surovinah ter dolgoročnih in enakopravnih povezavah v prehranski verigi in krepitvi
               agroživilskih verig in vzpostavljanje pravičnih odnosov med partnerji znotraj verig."
               Zoper sprašujem, kako smo konkurenčni in kako zagotavljate pravične odnose, če nismo
               lastniki teh verig?</p>
               <p>V Resoluciji Zagotovimo si hrano za jutri je v zaključnem poglavju zapisano, citiram:
               "Resolucija je dokument, ki daje okvir za odločanje o slovenski kmetijski politiki v
               letih do 2020. Za njeno izvajanje sta odgovorna resorni minister in Vlada RS." Opa,
               tukaj pridemo do odgovornosti. Spoštovani, kdo bo odgovarjal, če nam tujci zaprejo
               pipico in kaj bomo takrat jedli?</p>
               <p>Nič ni zapisanega tukaj v tej resoluciji o razprodaji ključnih agroživilskih panog,
               ampak ravno nasprotno. Govori o krepitvi agroživilskih verig. Ugotavljam, da Vlada
               ravna v nasprotju s tem dokumentom, ki ga je sama sprejela, ker kliče po določenih
               ukrepih. Če povzamem po medijih, oprostite, tukaj notri imamo še eno reč. Varstvo
               najboljših kmetijskih zemljišč pred trajnim spreminjanjem namembnosti in izboljšanje
               proizvodnega potenciala zemljišč. Dobro vemo, da župani kupujejo prvovrstna zemljišča
               in sigurno tam ne bodo pridelovali kakršnekoli zelenjave. Še ena informacija, ki naj
               vam postrežem z njo, Avstrijci kupujejo prvovrstno kmetijsko zemljo ob meji, ker mi
               očitno ne vemo kaj bi z njo. Kako daleč so naše meje, tudi to bo potrebno ugotoviti,
               ko bo vlada morala odgovarjati <stage type="mag"/>(nadaljevanje) državljanom, kje so meje, kje so naše ladje.</p>
               <p>Za konec imam še eden predlog. V medijih smo zasledili, da je že 60 % dolgoročnih
               koncesij za proizvodnjo pitne vode in izkoriščanje mineralnih vrelcev v tuji lasti.
               Saj se vsi strinjamo, menda, da je voda najpomembnejši prehranski artikel. Zanimivo,
               da na eni strani si ta ista politična opcija de jure prizadeva za vpis vode v Ustavo
               kot neodtujljiv naravni vir, istočasno pa, de facto dobesedno odtuji te iste vodne
               vire. Zato bi jaz predlagala, da bi Odbor za kmetijstvo, gozdarstvo in prehrano
               pozvala Ministrstvo za gozdarstvo in prehrano, da takoj pristopi k izdelavi zakona,
               ki dolgoročne koncesije na javnih virih in državni lastnini izločil iz prodaje
               podjetij trenutnih koncesionarjev in določil, da mora novi lastnik pridobiti
               koncesijo v ponovnem postopku, pri katerem pa nima nobenih prepravic v primerjavi z
               drugimi kandidati za koncesijo.</p>
               <p>Upam, da boste te moje pripombe upoštevali in da boste razmislili o tem kako
               upoštevate resolucije, ki jih sami sprejemate in kaj to pomeni za kredibilnost DZ in
               naše politike. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp29">

               <speaker>PODPREDSEDNIK SIMON ZAJC:</speaker>

               <p>Hvala. Za repliko je prosil gospod Verbič.</p>
            </sp>
            <sp xml:id="SDT7-OZKGIP-nujna-14-2015-05-28.sp30">

               <speaker>MAG. DUŠAN VERBIČ (PS SMC):</speaker>

               <p>Hvala lepa, predsedujoči. Samo dve besedi.</p>
               <p>Izkoriščam repliko, zaradi tega, kajti spoštovana kolegica poslanka me ni dobro
               razumela. Ko govorim in ko sem govoril o privatizaciji in umik državne lastnine in v
               nobeni besedi nisem omenjal ne tukaj in ne v DZ o tujcih ali tujih fizičnih osebah.
               Vedno govorim in tudi bom govoril, da je potrebno priti do odgovornih lastnikov.
               Hvala lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp31">

               <speaker>PODPREDSEDNIK SIMON ZAJC:</speaker>

               <p>Hvala. Za besedo je prosil gospod minister.</p>
            </sp>
            <sp xml:id="SDT7-OZKGIP-nujna-14-2015-05-28.sp32">

               <speaker>MAG. DEJAN ŽIDAN:</speaker>

               <p>Jaz sem vesel, da se je gospa poslanka, ki ni bila takrat v DZ, ko DZ mislim, da
               soglasno sprejel to resolucijo in se jaz z njo tudi strinjam. To strinjanje bo tudi
               lahko pokazalo, ko bo prišel Zakon o gozdovih v DZ, tam kjer je ministrstvo pristojno
               za koncesije, kako si ministrstvo predstavlja urejanje, ni pa ministrstvo pristojno
               za vodne vire. Predvidevam pa, da boste okoljskem ministrstvu razložili kako je 60 %
               vodnih virov, ki se preko javnih komunalnih naprav, saj vodni vir se konča v pipi, ki
               je 60 % v neki drugi lasti. Pomen dostopni podatki je velika večina v lasti javnih
               komunalnih podjetij. To kolikor vem, ima občinsko ali medobčinska last. Pitna voda je
               najbolj pomembna voda, to se je treba zavedati, tudi največ se je uporablja. Moj
               predlog je, da DZ podpre vpis postavo, da je lahko upravljanje s pitno vodo, namreč
               ni pomembno samo upravljanje vodnega vira, ta je tako ali tako nemogoče prenesti.
               Težava je v bistvu s prenosom pitne vode preko komunalnega omrežja do tistega, ki je
               potrebujejo, ker jo monopolno dobijo, to je potem potrebno zaščiti, ker tukaj so se
               največje napake v tujini dogajale tako v Evropi kot marsikje drugje. Tisto pa je
               pomembno in tisto je skrb za državljane.</p>
               <p>Videli boste, da resolucija kakor tudi strategija nikjer ne govori o lastninski
               strukturi, zato ker nam to ni dovoljeno. Mi smo Ministrstvo za kmetijstvo, gozdarstvo
               in prehrano. Mi bi želeli, da lahko tudi še marsikaj drugega opravljamo, tudi davke,
               tudi eden del sociale, ki je vezan na kmete tudi zdravstvo in podobno, ampak mi ne
               smemo, mi smo ministrstvo za kmetijstvo, mi nismo ministrstvo, ki skrbi za deleže v
               kapitalski družbi itd., ker je to Ministrstvo za finance pristojno. Če bomo zelo
               natančno šli skozi posamezne segmente boste videli, čeprav je resolucija 2011 2020,
               da se v veliki meri tudi že izvršuje, mogoče boste pogledali tisti odstavek, kjer je
               tudi cilj, da pridemo v javni zavod do 40 % lokalne nabave. Mi smo v anketnem sistemu
               v tem trenutku že na 38 pa kolikor vem leta 2015 imamo še pet let pred seboj, tak da
               bomo ta cilj in še marsikateri drugi cilj, kar je koristno za slovenskega kmeta,
               slovenskega proizvajalca hrane tudi presegli. <stage type="mag"/>(nadaljevanje) Kar se pa tiče varstva zemljišč. Sedaj poznate, da
               varstvo zemljišč je zaščiteno z Zakonom o kmetijskih zemljiščih. Tukaj so bili v fazi
               slovenski izgradnji avtocest največ v bistvu izgubljeno kmetijskih zemljišč, ampak to
               so neki drugi časi. Mene ni bilo v politiki takrat, tudi vas, kolikor vem, spoštovana
               poslanka ni bilo v politiki takrat. Če pogledate izgubo v zadnjih dveh, treh letih
               boste videli, da je pojav čisto drugačen. Želimo pa si, da pridemo kdaj v fazo, ko
               bomo lahko usposabljali zemljišča, ki so zaraščena. Zaraščena so postala zemljišča v
               zadnjih 100 letih, ker leta / nerazumljivo/ smo imeli v Sloveniji 35 % gozda in v
               vseh teh desetletjih smo prišli na gozdnato 60 % kar je v bistvu več kot potrebujemo.
               Težava pridobivanja kmetijskih zemljišč nazaj iz gozdnih zemljišč je izjemno visoka
               cena. Nekoč bomo imeli mogoče vir na razpolago. To je lahko strošek na posamezno
               zemljišče tudi 50 tisoč evrov na hektar, ampak to je potencial, ki ga imamo, bo pa
               zahteval veliki vir.</p>
               <p>Mislim, da v tem trenutku imamo relativno močno zaščitena kmetijska zemljišča. Tudi
               iz javno dostopnih zgodb vidite, da je ministrstvo kvečjemu moteči faktor, zaradi
               svoje zaščite. Nisem se slišal, da se daje očitka, da ministrstvo preblago ščiti.
               Kamorkoli pridem k večjemu slišim obratni občutek, očitek, da preveč trdo ščitimo
               kmetijska zemljišča, ampak to ščitimo, ker verjamemo, kljub vsemu imamo smo 886
               kvadratnih metrov kmetijskih zemljišč na prebivalstva.</p>
               <p>Kar se tiče pravičnih odnosov. Za mene bi bilo v bistvu v Sloveniji se to reče
               socialno podjetništvo, v tujini temu rečejo družbeno odgovorno podjetništvo. Tudi
               nekaj ga je v Sloveniji, to je potrebno povedati. V Sloveniji sicer govorimo o
               zadružništvu. Takrat pomislimo samo na kmetijsko zadružništvo. V tujini ne
               zadružništvo vse, lahko tudi v bančnem sektorju, zavarovalništvu, trgovinah in
               podobno. Mi imamo nekaj dobrih primerov tovrstnega lastništva. Če gremo po sektorjih.
               Če pogledamo mlečno industrijo. Skoraj polovico mlečne industrije je organizirano, če
               temu tako rečem kot socialno podjetništvo, ker je v lasti zadrug, imamo tudi nekatere
               zelo dobre. Imamo eno mlekarno, ki je nosilec ideje genetsko prosto tudi surovin v
               pridelavi, ne samo, potem v pridelavi. Imamo drugo lekarno, ki je postala unikatna.
               Kmetice in kmetje na najbolj težko dostopnem delu Slovenije so najbolj uspeli s
               prevzemom mlekarne, ime ne bom govoril, je pa to znano. Če pogledamo drugi del. Je pa
               sedaj tukaj mešano lastništvo, ni več tega, da je bilo včasih vse državno, potem
               kasneje je bilo državno, zasebno in vse kar je bilo zasebno je bilo slovensko. Na
               žalost, zaradi teh slovenskih nesrečnih privatizacijskih zgodb je prišlo do drugačne
               strukture. Kaj bo to dolgoročno pomenilo bomo videli? V kolikor bomo ustvarili
               možnost, da bo kljub vsemu kmetno alternativo bo lažje živeti, zato je trenutna
               struktura še neke alternative omogoča.</p>
               <p>Kar se tiče pijačarske industrije. Pijačarske industrije v bistvu je potrebno vedeti,
               to so zgodbe, ki nimajo povezave s strategijami, to so tajkunske zgodbe, ki imajo
               opravka s sodišči. Jaz upam, da bodo sodišča svoje delo tudi odigrala. Težava je v
               tem, da ko imajo opravka s sodišči, mogoče bodo tisti, ki morajo biti tudi kaznovani,
               vendar to ne bo rešilo statusa zaposlenih. Kakorkoli obračamo, tudi če bodo sodišča
               na koncu opravila svoje delo, tisti, ki morajo lokacijo bivanja spremeniti, recimo da
               bodo morali, to nebo rešilo težav, ki jih imajo zaposleni v teh podjetij.</p>
               <p>Kar se tiče žitne industrije. Smo se danes o njej dosti pogovarjali. Jaz upam, da bo
               šla eden korak naprej. Je pa v bistvu v tem trenutku veliko kar se tiče vmesne.</p>
               <p>Bi rad še nekaj povedal. Vi veste, da sem jaz znotraj politike eden najbolj trdnih
               zagovornikov domačega lastništva, tudi zadružnega lastništva. Moja moj je takšna
               kakršne je trenutno moč stranke. Včasih je zelo močna, včasih nekaj šibkejša ter je
               drugačna. Ko se pogovarjamo o verigah. Slabe prakse v trgovinah je v Slovenijo
               prinesel Mercator. Slabo prakso v trgovino z vsemi temi super rabati, z vsemi temi
               borbami za polici, z vsemi temi popusti in z vsemi temi plačilnimi roki je<stage type="mag"/>(nadaljevanje) v Slovenijo prinesel
               Mercator v neki fazi svojega razvoja in potem, ko so tuje verige k nam prihajale, na
               žalost niso svoje dobre prakse iz tujine prinesle, ampak so pogosto vzele pač prakso
               tega, ki je bil slovenski trgovec, tako ali drugače. Je pa tudi dejstvo, da nekatere
               verige, ko pa so prišle, pa so tudi drugačne poslovne prakse pripeljale, vendar in pa
               s tem bom s tem zaključil, ker kljub vsemu želim to povedati, podobni trendi, da se
               je lastništvo spreminjalo se dogaja tudi v nekaterih drugih državah, tudi nam
               sosednjih, tudi recimo mogoče gor, kjer nemško govorijo, pa še marsikje drugje.
               Varstvo kmeta – pa kakršnakoli je bila lastninska struktura, je bil kupec, če je
               prišlo do spremembe lastniške strukture v neki konkretni trgovini in imamo primere v
               Evropi in je potem tuji lastnik pripeljal svoje dobavitelje je tam, kjer je bila
               naveza lokalnega kupca na lokalno hrano zelo močna, če je hotel preživeti, je zelo
               hitro lokalne dobavitelje pripeljal nazaj. Zato je ta borba za slovenskega kmeta, je
               tudi borba o poznavanju, da lokalni kupec ve, kako koristno je tudi za kmeta, tudi za
               delavca, tudi za obrtnika, pa tudi seveda za njega, da išče lokalno hrano, zato je
               meni neprijetno v bistvu, ko se s tako zelo posmehljivim tonom govori o lokalni
               promociji, vse države, ki so nam vzgled. Pa tudi, če rečete Avstrija, Nemčija,
               Francija, so to promocijo začele davno pred vstopom v Evropsko unijo. To promocijo
               izjemno subtilno in z zelo velikimi vložki pelje nazaj in jo ocenjuje kot eno glavnih
               orodij kmetijske in prehranske politike. In na tem področju smo vsi skupaj v
               Sloveniji celotni kmetijski prostor naredil dosti koristnega. In enostavno ni nobene
               potrebe, da o tem področju govorimo posmehljivo. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp33">

               <speaker>PREDSEDNICA IVA DIMIC:</speaker>

               <p>V imenu predlagatelja dajem besedo gospodu Mescu.</p>
            </sp>
            <sp xml:id="SDT7-OZKGIP-nujna-14-2015-05-28.sp34">

               <speaker>LUKA MESEC (PS ZL):</speaker>

               <p>Hvala za besedo. Debata je spet precej zašla iz zastavljenih okvir, zato bom v bistvu
               na kratko repliciral gospodu Verbiču, da jo poskusim nazaj uokviriti v tisto, kar smo
               želeli, da se pogovarjamo. Gospod Verbič, jaz vas razumem, da je vaša predpostavka
               pač liberalna, se pravi, lastnik je odgovoren, ne samo do sebe, ampak tudi do širšega
               okolja. S privatizacijo v slovenskih predelovalnih verigah smo videli, da temu na
               žalost pogosto ni tako. Slišali smo danes primer Ljubljanskih mlekarn, kjer si je
               lastnik, novi lastnik, francoski lastnik z zvijanjem dobaviteljem praktično v teh
               dveh letih, s tem, ko je zbil ceno mleka na liter za 10 centov povrnil kupnino.
               Slišali smo zgodbo Fructala, kjer je lastnik v bistvu pač izrinil lokalne dobavitelje
               iz Vipavske doline in začel kupovati breskve od drugje. Slišali smo zgodbo Žita, kjer
               zopet nasprotno od vaših pričakovanj, ko pravite, da bo zdaj slovenska pšenica našla
               mesto na tujih trgih najverjetneje grozi obratna zgodba, da bo Hrvaška pšenica našla
               mesto na naših trgih in izrinila 15 tisoč slovenskih pridelovalcev. In to so težave,
               o katerih smo se hoteli pogovarjati, to je stanje, v katerem smo se znašli in zato
               smo v bistvu pripravili tri sklepe, ki niso v nobenem pogledu vmešavanje v obstoječe
               lastniške strukture, niti niso v nasprotju s skupno kmetijsko politiko, kot ste
               očitali. Te sklepi so enostavno, da se pripravi prvič analiza posledic teh procesov,
               preteklih in prihodnjih privatizacij, da se drugič pripravi načrt za odpravo
               negativnih posledic in tretjič, da se pripravi strategijo za povečanje slovenske
               samooskrbe oziroma tukaj se strinjam z dr. Erjavcem, da bi se bilo treba pogovoriti o
               strategiji razvoja slovenskega kmetijstva, ker je samooskrba bistveno preozek
               pojem.</p>
               <p>In pozivam v bistvu vse nadaljnje razpravljavce, da se pogovarjamo predvsem o teh
               zadevah in da se tudi odzovete, če se vam zdijo taki sklepi smiselni oziroma zakaj ne
               oziroma, če se ne vam zdijo smiselno, zakaj ne ali pa, če imate kakšne mogoče
               popravke. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp35">

               <speaker>PREDSEDNICA IVA DIMIC:</speaker>

               <p>Gospod Veber se je javil k besedi. Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp36">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem. V uvodu naj povem, da sem eden tistih poslancev,
               ki izjemno nasprotuje neoliberalni politiki in zaradi tega sem tudi glasoval proti
               prodaji 15-ih podjetij oziroma proti tistemu sklepu, ki je bil sprejet v Državnem
               zboru, ker to je bil eden od najslabših sklepov, ki jih je Državni zbor po svoji
               zgodovini sprejel. Kaj je interes neoliberalne politike? Država je ne zanima čisto
               nič, pravzaprav si neoliberalna politika ne želi države, ne zanimajo jo ljudje,
               zanima jih pravzaprav samo ekonomski interes. <stage type="mag"/>(nadaljevanje) Tako, da v vseh teh strategijah, ki jih v Sloveniji
               sprejemamo, smo danes tudi že slišali pravzaprav imamo strategijo o razvoju
               kmetijstva, ampak ta strategija ne govori tudi o tem, kako naj bi lastniki v recimo
               živilsko-predelovalni industriji ravnali. Torej je to dokument, ki pravzaprav nima
               nobenega vpliva na lastništvo v teh podjetjih. In dokler bomo sprejemali takšne
               dokumente, s katerimi ne bomo oblikovali zaveze za lastnike, kako morajo pri
               pomembnih podjetjih za to, da imamo zagotovljeno živilsko-predelovalno verigo
               ravnati, potem pač lahko govorimo samo o tem, da dosledno izvajamo neoliberalno
               politiko. Dokaz za to je tudi to, da že od leta 2011 v Sloveniji nismo v stanju
               spremeniti zakonov o prevzemih. Namreč Republika Slovenija v državnih podjetjih nima
               glasovalnih pravic. Torej s tem dobesedno omogočamo izvajanje neoliberalne politike.
               Torej država ne more glasovati o tem, kaj se odločajo drugi zasebni lastniki v teh
               podjetjih. To smo pravzaprav ne uzakonili, ampak agencija je pač odvzela glasovalne
               pravice, zaradi malenkostnih prekrškov, ki so se zgodile, ne vem, en primer je menza
               podjetja Menza v Luki Koper je kupila delnice v enem podjetju in nekoliko za
               malenkost presegla pravzaprav prevzemni prag in zaradi tega Republika Slovenija
               izgubi glasovalne pravice v državnih podjetjih. Zato tudi opozarjam na to, da je ta
               Zakon o prevzemih eden ključnih in ga je treba takoj spremeniti in vrniti državi
               glasovalne pravice. Kaj pa delajo naši predstavniki v nadzornih svetih, če nimajo
               pravice glasovati? Še dodatno pobirajo samo denar iz teh podjetij, učinka pa od njih
               praktično nobenega. In, ko se pogovarjamo o odgovornosti upravljanja, na nas je
               odgovornost v Državnem zboru, seveda tudi od vlade, naj predlaga(?), da da tak
               predlog v proceduro, s katerim bo vrnjena glasovalna pravica Republiki Sloveniji, na
               nas pa je seveda, da ta zakon tudi čim prej sprejmemo in potem bom šele lahko
               govorili o tem ali imamo odgovorne upravljavce državnih podjetij, ker smo jim odvzeli
               glasovalne pravice. A veste, tako daleč smo prišli pri izvajanju neoliberalne
               politike, da smo pravzaprav popolnoma odprli vrata in seveda prihaja do izčrpavanja
               Slovenije. Med tem vas bom samo spomnil, zakaj je Slovenija osamosvojila, eden od
               pomembnih razlogov, zakaj se je Slovenija osamosvojila je bil tudi ta, ker smo
               ocenjevali, da preveč plačujemo v bivše republike, eden od pomembnih razlogov. Če bi
               danes nekdo naredil analizo, koliko smo takrat plačevali v bivše republike, pa koliko
               se nam danes odteka dodane vrednosti in dobička v davčne oaze in izven države, bi
               prišli do podatkov, ki so zagotovo bistveno slabši kot pa takrat. Dejstvo je, da na
               tem področju, o katerem se danes pogovarjamo, lahko govorimo dobesedno o tem, da smo
               zaradi te neoliberalne politike popolnoma sesuli resno predelovalno verigo. Samo cena
               prodaje lesa je tista, ki je bila pomembna. Če prodaš Avstrijcu, ja, dal je boljšo
               ponudbo, Italijanu, dal je boljšo ponudbo. Ostalo sploh ni bilo pomembno. In seveda
               smo zato izgubili na 10 tisoče delovnih mest, 44 tisoč delovnih mest je bilo svoj čas
               v tej panogi, zdaj jih je mogoče, ne vem, 7, 8 tisoč. In zdaj smo na dobri poti, da
               to naredimo z živilsko predelovalno verigo. Vse pogoje smo za to ustvarili, čisto vse
               pogoje.</p>
               <p>Ampak tukaj bodimo odkriti, ni samo država tista, ki je to ustvarila, ampak tudi
               zadruge so veliko pripomogle k temu. Eden od teh primerov je tudi proizvodnja
               sladkorja v Ormožu. Tudi zadruge so takrat razmišljale zgolj o ekonomskem interesu,
               zgolj o neoliberalni politiki in so prodali Nizozemcu pač delež, svoj delež v tovarni
               sladkorja v Ormožu. Ta neoliberalna politika v Evropski uniji se je odločila, da je
               treba sprejeti sladkorno reformo. Ta sladkorna reforma je seveda predvidena, da se
               skrčijo nekateri proizvajalci in kje se je odločil tuji lastnik bo skrčil
               proizvodnjo? V Sloveniji, ne na Nizozemskem, ne v drugih državah.</p>
               <p>Podobno je tudi z ljubljanskimi mlekarnami, se strinjam, ta zadeva, da se je prodala
               Francozu Lactalis je, trdim, <stage type="mag"/>
               (nadaljevanje) izjemno odgovorno podjetje, odgovoren lastnik. To je družinsko
               podjetje, multinacionalka v družinski lasti in zagotovo je to zelo odgovorno
               lastništvo. Ampak glejte, oni so zaprli edino sirarno, proizvodnjo mehkega sira
               Ljubljanskih mlekar v Sloveniji v Kočevju iz zgolj enostavnega razloga, premajhen
               ekonomski izplen. Cena mehkega sira v Sloveniji oziroma proizvodnja mehkega sira v
               Sloveniji je enostavno previsoka kot je prodajna cena potem tega sira na trgu in so
               se odločili, da to ukinejo v Sloveniji in preselijo v Bosno. Oprostite, to je
               odgovoren lastnik. Če bi kdo rekel, da to ni odgovoren lastnik se jaz s tem ne
               strinjam. Ja, odgovoren lastnik je ampak sledi samo s svojo logiko, svoj ekonomski
               interes. In enako je pri vodi. Tudi to je ena od pomembnih zadev v živilsko
               predelovalni industriji. Ja, prodali smo Pivovarno Laško, Union, Radensko zgolj
               zaradi ekonomskega interesa. In zanimivo, ta ekonomski interes je v zadnji fazi
               izvajala banka v državni lasti, Nova ljubljanska banka, ki smo jo dokapitalizirali,
               pa ves sistem smo dokapitalizirali s 5 milijardami, se odloči, da proda ta delež
               tujcu in prodala je vodni vir. Zopet zgolj neoliberalna politika. To banko, čeprav je
               v državni lasti, ne zanima nič drugega kot samo to ali bo dobila še nekaj več
               denarja, ne zanima jo pa to kolikšno ceno bodo ljudje plačevali za to vodo v
               prihodnosti v tistem okolju, kjer se je to zgodilo. Če k temu samo na kratko še
               dodam, ker to ni današnja tema, da prodajamo tudi visoko tehnološka podjetja kot je
               Helios, Fotona, danes nimamo podatka kaj se je zgodilo s Telekomom na vladi,
               poglejte, prodajamo ne samo naravne vire, tudi znanje prodajamo. Ponovno poudarjam,
               če ne bomo vrnili glasovalnih pravic državi, ne moremo govoriti o tem, da zahtevamo
               odgovorne upravljavce in ker nimamo odgovornih upravljavcev moramo podjetja prodati,
               ker bodo potem pač drugi zasebni bolj učinkovito s tem gospodarili. Ja, najprej
               moramo omogočiti, da se sploh lahko uveljavlja interes države. In tudi v luči te
               strategije, ki jo imamo pri upravljanju kapitalskih naložb, ki je že prišla v Državni
               zbor, oprostite, ta strategija govori samo o tem kakšen procent, odstotek prodaje bo
               pri posameznem izjemno pomembnem podjetju, kakšen izplen naj bi bil potem in koliko
               bomo dobili v proračun Republike Slovenije. Nič ne govori o nefinančnih zavezah,
               nefinančne zaveze so pa tiste o katerih bi se morali danes na Odboru za kmetijstvo
               pogovarjati. Žito ko se je prodajalo bi moral imeti tudi nefinančne zaveze. Te
               nefinančne zaveze so, da mora tudi določeno količino vedno kupiti od slovenskega
               kmeta. In če opozoriš na to, pri Telekomu, da gre za nefinančne zaveze zaradi
               varnosti države te celo Državni zbor razreši. Tako daleč gre ta neoliberalna politika
               v Sloveniji. In tudi v tej novi strategiji, ki prihaja v Državni zbor. Ta ne govori o
               tem, o nefinančnih zavezah ta dokument ne govori. Nefinančne zaveze so pa v bistvu
               strategije, ki jih je Državni zbor sprejel za kmetijstvo, za promet, za vsa ostala
               področja sektorja, ki jih imamo v Sloveniji in za katere smo sprejeli strateške
               dokumente. Ti strateški dokumenti nimajo nobene teže, če jasno ne govorijo o tem kako
               zavezujejo lastnika pri podjetju, ki je za nas strateško, da to tudi dosega. In če
               tega ne doseže ga potem država vpraša po zdravju. Oprosti, tega nisi dosegel, ali boš
               plačal, ne vem, višji davek, ali boš pač moral zapustiti to podjetje, karkoli.
               Sankcij nimamo predvidenih, če nekdo ne spoštuje strategij, ki smo jih sprejeli v
               Državnem zboru. Tako da več kot potrebno je, da dejansko v Državnem zboru govorimo o
               vsem tem in mogoče zdaj samo na kratko o teh treh sklepih, ki jih je predlagatelj
               predlagal. Prvi govori o tem, da se čim prej pripravi analiza posledic prodaje
               trgovskih in živilsko predelovalnih podjetij za slovensko kmetijstvo. No, mimogrede,
               tudi Mercator je bil prodan seveda predvsem zaradi interesa bank. Samo toliko bi
               opozoril, da kmetijski inštitut vsako leto pripravi poročilo o stanju v kmetijstvu.
                  <stage type="mag"/> (nadaljevanje) Torej to je že
               utečena praksa, in tudi Odbor za kmetijstvo potem obravnava to poročilo in tam so
               obdelani vsi vidiki, tako ekonomski, tako tudi vsi ostali pogledi na status kmeta, na
               položaj trgovin, skratka, vse kar je treba vedeti o kmetijstvu, Institut za
               kmetijstvo naredi v tem poročilu. Tako, da ta analiza je že sestavni del dosedanje
               kmetijske politike, če lahko tako rečem, in bilo bi smiselno, da nekako samo
               opozorimo danes na to, da kmetijski institut pri pripravi analize o stanju v
               kmetijstvu in gozdarstvu, še posebej obdela poglavje posledic prodaje državnih
               deležev tujim lastnikom. To je nekaj kar se je zgodilo, zdaj v največji meri v
               zadnjem obdobju, in tega običajno tudi to poročilo ni vsebovalo in mogoče bi bilo
               smiselno, da damo napotek, da Ministrstvo za kmetijstvo potem tudi naprej naloži
               Kmetijskemu institutu da dopolni poročilo, recimo, prvo, ki bo, ga bomo verjetno
               obravnavali za 2014, mislim, da 2013 smo že… / oglašanje iz dvorane/, tako da bi že v
               letu 2014 dobili podatke in potem tudi v vseh naslednjih letih.</p>
               <p>Glede drugega sklepa, pač ta sklep govori o tem, da se pripravi strategija razvoja
               slovenskega kmetijstva in na njej opredeli ukrepe za odpravo negativnih posledic
               prodaje slovenskih trgovskih in živilskopredelovalnih podjetij. Minister je že prej
               opozoril na to, da zdajšnje strategije ne vsebujejo lastniške strukture in da so zato
               pristojna druga ministrstva, tako da tukaj bi bilo korektno, tudi če bi mogoče gospod
               Dragonja dal odgovor ali bi lahko odbor naložil Ministrstvu za finance in
               gospodarstvo, da predvidi tudi ukrepe za odpravo negativnih posledic prodaje
               slovenskih trgovskih in živilskopredelovalnih podjetij. To bi bila naloga, po mojem
               mnenju, za ti dve ministrstvi, mislim pa da ta strategija za dvig samooskrbe v
               Sloveniji nekako je vpeta v ves sektor, tako zasebni, kot ves ostali, se mi zdi, da
               ta tretji sklep je popolnoma izvedljiv, da kakšnih posebnih težav pri tem ne bi bilo.
               Bi pa opozoril še na en pomemben detajl, ki smo ga v Sloveniji tudi obdelali iz
               razloga, ker obstajajo tudi pri podeželju, ne nazadnje tudi strategija za kmetijstvo,
               ki je sprejeta, govori o tem, da je treba zagotavljati tudi skladen in socialno
               vzdržen razvoj podeželja v sodelovanju z drugimi politikami. V okviru tega smo
               sprejeli tudi v Državnem zboru zakon o pospeševanju skladnega regionalnega razvoja.
               Ta zakon je dal odgovor na to, kar smo v tistem obdobju sprejemali zakon o Pomurju, z
               namenom, da prav tej regiji pomagamo zaradi visoke brezposelnosti in da ne bi za
               vsako regijo in vsako območje, kjer se pojavi visoka stopnja brezposelnosti
               sprejemali posebne zakone, smo sprejeli krovni zakon, ki daje podlago vladi, da
               sprejem konkreten program za tisto območje, ki se srečuje z visoko stopnjo
               brezposelnosti in velikim zaostankom pri gospodarskem razvoju. In v ta namen je bil
               sprejet tudi program Pokolpje leta 2011, to je program, ki ga je sprejela vlada zato,
               da odpravi stopnjo brezposelnosti na Kočevskem in v Beli krajini. Mimogrede, ko
               naredimo primerjavo Pomurje – Kočevska. Na Kočevskem je 24% brezposelnost, ko se je
               program Pokolpja 2011 sprejemal na Vladi je bila 19% brezposelnost, danes je 24%.
               Lactalis je v bistvu umaknil oziroma umika ta hip proizvodnjo sira v Bosno in bo
               novih 60 delovnih mest oziroma izgubili bomo novih 60 delovnih mest v tem prostoru,
               15 se jih bo sicer lahko vozilo v Ljubljani ali prezaposlili v Bosno, nekateri mogoče
               upokojili, ampak poglejte, območje ostaja brez gospodarskega programa in brez
               delovnih mest, kljub temu, da smo v Državnem zboru sprejeli zakon, ki mora poskrbeti
               za to, da se zmanjšujejo razlike pri skladnem in da zagotavljamo skladni regionalni
               razvoj.</p>
               <p>Sprejeli smo tudi mehanizem, tako pri oblikovanju davčne zakonodaje v teh območjih,
               torej oprostitve davka pri investicijah, pri zaposlovanju, zagotavljanja sredstev za
               investicije, vključena je tudi kmetijska politika <stage type="mag"/> (nadaljevanje) pri razvoju podeželja v ta program, zato mogoče samo
               vprašanje tudi za Ministrstvo za gospodarstvo, kako se izvaja ta program tudi v luči
               odprodaje ali ukinitve ne nazadnje pred kratkim tudi proizvodnje sira v tem območju
               Pokolpja oziroma konkretno v Kočevju.</p>
               <p>Torej, sprejeli smo konkretno zavezo, da bomo pomagali tem območje, pa se nič ne
               zgodi oziroma se stopnja brezposelnosti celo povečuje. Ne nazadnje ta program naj bi
               trajal od 2011 do 2016 in tudi mogoče informacijo ali je Ministrstvo za gospodarstvo
               zaradi teh razmer razmišljal o tem, da se ta program ponovno podaljša za naslednjih 5
               let, od 2017 naprej, kajti očitno v tem obdobju do 2011-2016 ni prišlo do ustreznega
               premika oziroma so se razmere zelo poslabšale. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp37">

               <speaker>PREDSEDNICA IVA DIMIC:</speaker>

               <p>Hvala lepa. K besedi se je javila gospa Šergan Vojka.</p>
            </sp>
            <sp xml:id="SDT7-OZKGIP-nujna-14-2015-05-28.sp38">

               <speaker>VOJKA ŠERGAN (PS SMC):</speaker>

               <p>Lepo pozdravljeni tudi z moje strani. Jaz bi pa na te agroživilske verige imela
               drugačen pogled. Kajti, tudi kmetijstvo je podjetništvo. V podjetništvu in tudi v
               kmetijstvu se vse spreminja, ni nekih stalnic. In jaz mislim, da je gospod minister
               dobro povedal, kakšne podlage je ministrstvo pripravilo svojo strategijo za razvoj
               kmetijstva v naslednjih letih. Prav tako je profesor Erjavec nekatere stvari izredno
               dobro nanizal, in sicer posebno všeč mi je bilo to, ko je poudaril, da agroživilske
               verige morajo delovati od spodaj navzgor, točno to. Jaz mislim, da je v preteklosti
               zaradi spremembe našega sistema še vedno ljudje, pa naj si bo v podjetništvu, v
               kmetijstvu, še vedno pričakujejo, da bo država vse naredila. Država lahko pripravi
               samo dobro okolje, da se potem lahko na terenu lahko določene panoge razvijajo. To je
               posebej mlajši kolega oziroma predstavnik sindikata lepo povedal, da je se je treba
               dogovarjati in pogajati s posameznimi akterji v verigi. Jaz mislim, da tudi te
               agroživilske verige na nek način morajo biti organizirane na tržen in konkurenčen
               način, če ne kot podjetništvo ne morejo delovati. Jaz mislim, da je v tem trenutku
               največji problem, da bodo nekako ljudje na terenu, to je primarna pridelava, morali
               spoznati, da v nadaljevanju, da se morajo pogovarjati tako s posredniki, trgovci,
               skratka, te verige morajo soustvarjati. To bo izrednega pomena. Kajti, kakorkoli tudi
               kolega je omenil, zelo veliko sredstev je bilo že v preteklosti namenjeno za razvoj
               in verig in kmetijstva, tako bo tudi v naslednji perspektivi. In če bomo naslednjo
               perspektiva razvoja podeželja in pa cele kmetijske dejavnosti podprte z evropskimi
               sredstvi znali dobro organizirati bo vsekakor se ustvarjale nove agroživilske verige,
               ki bodo na nek nov način začele delovati. Ker če neka veriga v preteklosti pač se je
               prodala ali pa se nek igralec proda se pač na drugi strani lahko ustvarjajo nove
               verige. To je nekako mislim v podjetništvu normalno. Tako da, recimo, sedaj vedno
               znova se vračati v preteklost in obžalovati, dobro, lahko se slabe prakse, ki so se
               vmes pojavile se iz njih nekaj naučimo in gremo naprej. Tudi se strinjam s tem, da
               izobraževanju je treba nameniti izredno pozornost v tem razvoju oziroma tudi pri
               porabi sredstev, ki bodo namenjena za obdobje 2014-2020 in seveda bo pomemben del
               tudi <stage type="mag"/> (nadaljevanje) pametna
               specializacija, kjer se lahko preko te pametne specializacije prav tako začnejo
               graditi nove agroživilske verige. Tako da razvoj kmetijstva mora biti usmerjen, da bo
               zagotovljena konkurenčnost in ključno bo zagotavljanje konkurenčnosti, ni pa pomembno
               lastništvo. To moramo imeti pred seboj, ker mi se preveč na nek način ko se o neki
               panogi pogovarjamo, preveč ukvarjamo z lastništvom, ker že tudi minister je recimo
               nanizal celo vrsto podatkov glede agroživilske verige, ki v preteklem letu 2014
               pravzaprav so vsi podatki šli navzgor, od število podjetij, dodana vrednost,
               zaposlovanje, skratka cel agroživilski sektor pravzaprav v letu 2014 ni nazadoval,
               ampak je napredoval. Tako da treba se je vedno znova obračati jaz mislim, da v
               prihodnosti in samo na tem graditi. Mislim, da ko bo prišlo tudi do menjave generacij
               bodo razmišljale, lažje bodo šle čez neke stare modele in mislim, da se nam ni bati,
               da ne bi to kmetijstvo v naslednjih letih še bolje funkcionirati, ker podlaga s
               strani države tudi, če na kakem področju ni še v celoti najbolj organizirano, pa
               vsekakor mislim, da bo ministrstvo prisluhnilo in bo temu namenilo določene ukrepe.
               Seveda pa bomo mi na odboru kritični glede tega in bomo na to opozarjali. Se pa tudi
               strinjam še z eno trditvijo in sicer to, ki je opozorila gospa iz Gospodarske
               zbornice, da je potrebno te nepoštene prakse kar se tiče promocije slovensko in tako
               naprej, to pa mislim, da ima varuh teh agroživilskih verig kar zelo zahtevno nalogo,
               da bo to nekako v naslednjih letih obvladoval in opozarjal na te nepravilnosti. Hvala
               lepa.</p>
            </sp>
            <sp xml:id="SDT7-OZKGIP-nujna-14-2015-05-28.sp39">

               <speaker>PREDSEDNICA IVA DIMIC:</speaker>

               <p> Hvala tudi vam.</p>
               <p>Gospod Mesec v imenu predlagatelja.</p>
            </sp>
            <sp xml:id="SDT7-OZKGIP-nujna-14-2015-05-28.sp40">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Samo na kratko bi se odzval. Gospa Vojka Šergan je rekla, da se je kmetijstvo leta
               2014 pobral. Veste, to je tako kot da tista zgodba, ki je v obliki kratke risanke
               krožila po Youtube glede Latvije. Latvija je med krizo zaradi tega, ker je bila tam
               neoliberalna integracija najgloblja, po kolapsu je tam BDP padel za več kot 18 %,
               potem se je pa mislim, da leta 2011 končno popravil in je zrastel za neke 3 % in je
               cela Evropa Latviji ploskala kako se je pobrala in kako je Latvija zopet zgodba o
               uspehu. Ampak o tistem filmčku so pokazali, da to je tako kot da bi skočil v živo
               blato, se pogreznil čez glavo in potem bi ti vsi stegnili ko bi na koncu stegnil roko
               ven. Mislim, podobna zgodba je našega kmetijstva. Že 25 let, kot je prej dr. Erjavec
               lepo povedal, se nam sesuvajo vsi distribucijski sistemi, vse verige, vsa vertikalna
               integracija in ne moremo si ploskati, če se pač v nekem letu zaradi takšnih ali
               drugačnih razlogov pojavijo dobri rezultati, če ni nobenih strukturnih razlogov za
               to, da bi pač se zares lahko stanje popravilo.</p>
               <p>Drugo, pravite, da je problem, da ljudje še vedno mislijo, da bo država vse naredila.
               Jaz bi rekel obratno. Problem, ki ga imamo je ta, da država ne naredi ampak uničuje
               in naši sklepi so, prva dva govorita o tem naj država prouči kaj je uničila in naj
               neha uničevati. Tretji sklep je pa, da se pogovorimo o tem kako naprej iz stanja v
               katerem smo se znašli. Tudi SMC je nova stranka in nima neke zgodovinske odgovornosti
               za to, zato pač smo pričakovali, da je pripravljena tukaj odpreti nov list, ampak na
               žalost po razpravah dveh poslancev vidimo, da temu niste naklonjeni tako da upam, da
               si premislite.</p>
               <p>Bi pa na tej točki ministra Židana pozval, če se lahko še vi opredelite do prelaganih
               sklepov. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp41">

               <speaker>PREDSEDNICA IVA DIMIC:</speaker>

               <p> Hvala lepa.</p>
               <p>Mislim, da do sklepov je še kar nekaj prijavljenih k razpravi.</p>
               <p>Gospa Vojka Šergan replika.</p>
            </sp>
            <sp xml:id="SDT7-OZKGIP-nujna-14-2015-05-28.sp42">

               <speaker>VOJKA ŠERGAN (PS SMC):</speaker>

               <p>Jaz bi samo kolegu rekla tako. Že zadnjič je na nekem drugem odboru izjavil, da so
               mala podjetja zanemarljiva v Sloveniji. <stage type="mag"/>(nadaljevanje) Danes pa, recimo, meni pravi, da ni res, da je na
               terenu vse drugače. Jaz pa mislim, da, kolega, najbrž ne poznate malega podjetništva
               in podjetništva na podeželju. Jaz ga kar od blizu poznam, pa moram reči, da ljudje
               vidijo priložnosti na tem področju in poskušajo ustvarjati nova delovna mesta, tako
               da to ne bo čisto držalo. Precej mladih je, ki so se v teh letih začeli na tem
               področju izobraževati, usposabljati in tudi prevzemati kmetije, pa tudi dopolnilne
               dejavnosti na podeželju. Tako mislim, da te stvari s terena govorijo drugače. Tako da
               mene te številke ne presenečajo.</p>
            </sp>
            <sp xml:id="SDT7-OZKGIP-nujna-14-2015-05-28.sp43">

               <speaker>PREDSEDNICA IVA DIMIC:</speaker>

               <p>V imenu predlagatelja, gospod Mesec.</p>
            </sp>
            <sp xml:id="SDT7-OZKGIP-nujna-14-2015-05-28.sp44">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Ja, v imenu predlagatelja bi samo rad povedal, da nisem o ničemer govoril, kar se je
               zdaj gospa Šerganova odzvala.</p>
            </sp>
            <sp xml:id="SDT7-OZKGIP-nujna-14-2015-05-28.sp45">

               <speaker>PREDSEDNICA IVA DIMIC:</speaker>

               <p>K besedi se je javil gospod Zvonko Lah.</p>
            </sp>
            <sp xml:id="SDT7-OZKGIP-nujna-14-2015-05-28.sp46">

               <speaker>ZVONKO LAH (PS SDS):</speaker>

               <p>Hvala lepa za besedo. Lep pozdrav vsem prisotnim!</p>
               <p>Tudi jaz sem mnenja, da je tale seja oziroma tudi tema bolj namen pridobivanja
               političnih točk ene od opozicijskih strank, in tudi ti sklepi so tako naravnani.
               Sicer je ta tretji sklep dober in ga bomo tudi podprli. Vendar jaz bi rad, da bi iz
               te razprave od vseh razpravljavcev, pa tudi zaradi tistih, ki nas gledajo, le
               naredili korak naprej in prišli do nekega spoznanja, ki bi koristilo tej problematiki
               za naprej. Pozorno sem poslušal razpravljavce in moje mnenje je, da je zelo dobra
               ugotovitev dr. Erjavca, da bi le morali imeti neko lastno politiko pri zagotavljanju
               hrane za prebivalce, kot država, in bi morali priti do tistega procenta, ki nam
               zagotavlja suverenost na tem področju, kot je minister povedal, 85% v globalu.
               Statistika, veste, da pravijo, da je največja laž, tudi kar se samooskrbe tiče, je
               problem. Pri samooskrbi z mlekom, ker zame je mleko surovina, je naša prireja 120%
               oskrbe. Poleg tega pa uvozimo 48, 49% mlečnih izdelkov. Zdaj govoriti tu, da imamo
               samooskrbo tako veliko, če pa toliko uvozimo, je vprašljivo. Kako to zagotoviti pri
               naših pogojih kmetovanja, kjer imamo dve tretjini kmetijske površine nekonkurenčne
               povprečju Evrope, tega se moramo zavedati. Po drugi strani imamo pa skupno kmetijsko
               politiko, evropsko, ki pa ni naravnana temu. Tudi program razvoja podeželja, zdaj so
               se kmetje odzvali na ta program, predvsem na te okoljske ukrepe. Evropa nam
               zapoveduje, da zemljo obdelamo, ne pa tudi, da kaj pridelamo, ker imajo viška hrane.
               In če smo poslušali predstavnika nemške zadružne zveze v Portorožu, ko je govoril, da
               samo nemška zadružna zveza proda, izvozi za 5 milijard hrane v neevropske države in
               čez 3 milijarde v Evropski uniji. Pridelajo pa približno polovico vse hrane, nemška
               zadružna zveza. Se pravi, Evropi ni interes, da si mi pridelamo sami hrano,
               zagotovimo sami hrano. Oni nam diktirajo politiko. Subvencije so se znižale, to
               poslušamo po terenu, s 330, ne vem čisto konkretno, za katere, pravijo, s 330 evrov
               po hektarju na 170 evrov. Ta okoljski ukrep, pokop, kot pravijo kmetje, <stage type="mag"/>(nadaljevanje) se je zelo malo prijel,
               saj poslušam od kmetov, da to, kar daje subvencij, še zdaleč ne pokriva mankov
               pridelave na tistem območju, kot če ne gredo v ta ukrep. V ta ukrep se niso prijavili
               kmetje, ki so dobro poučeni in strokovnjaki na svojem področju, ker se jim ne izide,
               nikakor. In se bojim, da je ta program razvoja podeželja, ki ga je možno letos še
               dopolniti, popraviti, bolj prilagoditi našim specifičnim razmeram, treba nemudoma
               tudi narediti, ker potem bo to veljalo do 2020. Kakšne bodo pa posledice na
               obdelanost naše kmetijske zemlje v 2020, mene je strah, če ne bo tu kaj
               popravilo.</p>
               <p>Kar je gospod Zupančič povedal, glede Ljubljanskih mlekarn, da so praktično kupnino
               Lactalisa plačali naši kmetje z znižano ceno mleka v tako kratkem času. Vprašanje je
               pa tudi, če bi Zadružna zveza, če bi kmetje kupili Ljubljanske mlekarne, če ne bi bil
               ta denar vržen stran, ko bi mogoče čez par let ugotovili, da je ta mlekarna bistveno
               manj vredna, ker ne bi bila konkurenčna ostalim, tistim uvoženim artiklom, in bi bili
               primorani prodati ali pa zapreti, pa bi izgubili še tistih 25 milijonov oziroma
               kolikor bi dali zanjo. Ker bi kmetje v interesu kot lastnikov zahtevali pri odkupu
               mleka vsaj lastno ceno. Vemo pa, da se lastna cena pri nas v povprečju giblje 23, 24
               centov za liter, tako pravijo kmetje. Ko so imeli kolege iz Vojvodine tukaj, so
               rekli, da je pri njih zdaj cena mleka pod 20 centov. In, seveda, vsak pameten bo
               kupil mleko tam, kjer je pač cenejše, in potem končni mlečni izdelek, sir ali jogurt
               in podobno, pride tudi cenejši. Tako je problem, kako priti do tega, da bomo
               zagotovili varno hrano za naše, da bomo ohranili obdelanost slovenske zemlje. Saj
               vemo, da pred manj kot sto leti smo obdelovali milijon hektarjev, zdaj samo 477
               tisoč. In ne gre to na račun pozidave, ni avtocesta tega vzela in tovarne, ne, ker
               35% gozdnatosti naj bi šlo na 60%, ker avtocesta ni gozd in tovarne niso gozd.
               Zaraslo se je ogromno. In še bolj se bo. Če pogledam nazaj, iz mojega okolja nekaj
               vasi, pred 30 leti je 30 kmetij oddajalo mleko po 10, 15, 20 litrov in so imeli
               traktorje 35 konjev Ursuse, ne vem, Fergusone, in so to obdelovali. Zdaj imamo enega
               kmeta na tem področju, ki ima dva Fendta. Tisti kmetje pa nimajo več traktorjev,
               imajo še parkirane, kmetujejo pa s samokolnicami. In zanimivo, se srečata dve ženski,
               kmetici, parkirata vsaka svojo samokolnico in debata. Ker kmetujejo samo toliko še,
               kolikor rabijo za sebe. Večji kmetje obdelujejo samo tisto, kar lahko z večjimi
               traktorji, če je ena bočna kosa 6 metrov, njiva je široka pa 4 metre, kako naj kosi.
               Na koncu njive ne more traktorja obrniti. Posadijo toliko krompirja, kolikor ga
               pojedo sami, ker prašičev več nimajo, ker se ne splača. In se zarašča, normalno, in
               se še bo. Po drugi strani, kako rešiti zdaj to. Skoraj nemogoče. Lahko se pa
               vprašamo, zakaj je ta pridelovalna industrija prišla v to situacijo. Nekaj zaradi
               tega, ker je bila v državni ali družbeni lasti in so za direktorje prišli tisti,
               političen odpad, ki ga ni več politika prebavljala, pa so ga dali za direktorja v
               neko tako podjetje, pa je šlo "cugrund". Potem je bil menedžerski odkup, pa so
               izčrpavali in izčrpali podjetje in niso dajali v <stage type="mag"/>(nadaljevanje) razvoj. In potem, ko so še banke izčrpali, da so
               pokrili, pa ni bila rešitev. Drugo so pa ukrepi oziroma krivda naše birokracije,
               administracije, ne vem kaj še vse, ko smo bolj papeški od papeža. Človek bi rad
               postavil pri nas pivovarno, pa ni mogel, je šel v Avstrijo in je zdaj eden najbolj
               kvalitetnih malih pivovarjev. Zakaj? Zakaj imajo v Avstriji 1.500 klavnic, pri nas,
               recimo, cela Bela krajina oziroma Dolenjska, ne vem, ima dve, pa še tisto se, zgleda,
               ne splača. Ali tu mogoče zajec tiči, da mi pri vsaki evropski direktivi ali uredbi še
               malo dodamo. Ne upoštevamo svoje specifike, ampak še malo zaostrimo in, seveda, potem
               se nič več ne splača. Jaz mislim, da moramo tu najprej nekaj postoriti. Pogledati čez
               mejo, kako lahko Avstrijci prodajajo brez računov, kaj šele brez davčnih blagajn. /
               oglašanje v ozadju/ No, ampak verjetno ne. Zakaj pri nas ne razmišljamo o drugačni
               obdavčitvi. Vemo, Ustavno sodišče je razveljavilo davek na nepremičnine, kjer so se
               obdavčevali kmetijski objekti in kmetijska zemljišča, ko se nikjer ne. 1.000 evrov,
               je izračunal na hitro kmet, bi bilo davka na nepremičnine na leto. Potem katastrski
               dohodek, smo z zakonom ustavili, drugače bi bila dohodnina kmetov letos, zdajle bi
               dobili obračune, se ve, kakšna, če ne bi tega zakona sprejeli na pobudo oziroma mi
               smo ga vložili, opozicija. Mi moramo zagotoviti kmetom neko stabilno poslovno okolje.
               Tisti, ki so malo poučeni, ki razmišljajo, ali se res pripravlja stabilno poslovno
               okolje z vsemi temi davščinami? Še vedno bo davek na nepremičnine…</p>
            </sp>
            <sp xml:id="SDT7-OZKGIP-nujna-14-2015-05-28.sp47">

               <speaker>PREDSEDNICA IVA DIMIC:</speaker>

               <p>Gospod Lah, preidite nazaj na temo, no… / smeh/</p>
            </sp>
            <sp xml:id="SDT7-OZKGIP-nujna-14-2015-05-28.sp48">

               <speaker>ZVONKO LAH (PS SDS):</speaker>

               <p>Saj sem pri temi, ali nisem, predsednica?</p>
            </sp>
            <sp xml:id="SDT7-OZKGIP-nujna-14-2015-05-28.sp49">

               <speaker>PREDSEDNICA IVA DIMIC:</speaker>

               <p>Pa še…</p>
            </sp>
            <sp xml:id="SDT7-OZKGIP-nujna-14-2015-05-28.sp50">

               <speaker>ZVONKO LAH (PS SDS):</speaker>

               <p>In ljudje se ne morejo odločati, da bodo vlagali v kmetijo, da bodo šli na neko pot,
               če jim "grozijo", pod narekovaji, take in take dajatve. Jaz sem ministra že nekajkrat
               vprašal, ali bo proti temu, da se davek na nepremičnine obračunava tudi na kmetijske
               objekte in kmetijska zemljišča, pa nisem še dobil odgovora. Katastrski dohodek, kaj
               bo. Skupina je ustanovljena in nekaj kuhajo. Kaj bo prišlo ven, ali bo to dobro za
               kmeta ali ne. Zakaj ne gremo na način, kot ga imajo Nemci in Avstrijci, več na
               pavšal, tam imajo davčno vrednost kmetije, in to velja že po 20 let.</p>
            </sp>
            <sp xml:id="SDT7-OZKGIP-nujna-14-2015-05-28.sp51">

               <speaker>PREDSEDNICA IVA DIMIC:</speaker>

               <p>Gospod Lah, imamo že toliko prijavljenih…</p>
            </sp>
            <sp xml:id="SDT7-OZKGIP-nujna-14-2015-05-28.sp52">

               <speaker>ZVONKO LAH (PS SDS):</speaker>

               <p>Bom zaključil.</p>
            </sp>
            <sp xml:id="SDT7-OZKGIP-nujna-14-2015-05-28.sp53">

               <speaker>PREDSEDNICA IVA DIMIC:</speaker>

               <p>Ja, prosim.</p>
            </sp>
            <sp xml:id="SDT7-OZKGIP-nujna-14-2015-05-28.sp54">

               <speaker>ZVONKO LAH (PS SDS):</speaker>

               <p>Mislim, da moramo v tej smeri bolj razmišljati, kako bomo zagotovili pri teh naših
               pogojih stabilno okolje, da bodo kmetje kmetovali, in potem po vertikali tudi to
               verigo sestaviti in poenostaviti predpise. Pa bo mogoče to tisto pravo. Ne pa, da
               bomo nazaj zdaj prepovedali, pa da bomo, ne vem, ustvarili neko družbeno lastnino in
               ne vem kaj še vse. Vemo, kam nas je to pripeljalo, kakšen standard imamo zaradi tega.
               In še slabše bo.</p>
            </sp>
            <sp xml:id="SDT7-OZKGIP-nujna-14-2015-05-28.sp55">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>V imenu predlagatelja, gospod Mesec.</p>
            </sp>
            <sp xml:id="SDT7-OZKGIP-nujna-14-2015-05-28.sp56">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Moram še enkrat moderatorsko poseči. Spoštovani kolega, naslov oziroma tema te seje
               odbora ni, kaj vem o slovenskem kmetijstvu, ampak je tema seje odbora zelo konkretna
               – privatizacija slovenske prehrambene verige, njene posledice in odziv Vlade na to.
               Preden nam pobegnejo še ostali gostje in predstavniki ministrstev, bi mogoče gospoda
               Židana še enkrat pozval, če se lahko opredeli do sklepov, pa dve vprašanji postavil
               glede Žita.</p>
               <p>Prvo, glede na to, da obstajajo po mojem precej utemeljene špekulacije, da bodo novi
               lastniki pšenico raje kupovali na Hrvaškem kot pri naših pridelovalcih, me zanima,
               kaj bo s subvencijami za pridelavo pšenice. <stage type="mag"/> (Nadaljevanje) Ali to pomeni, da obstaja možnost, da bo država
               subvencionirala proizvodnjo, ki na koncu ne bo realizirana? Pa drugo vprašanje. Ali
               imate predvidene kakršnekoli ukrepe, ki bi omogočali kmetom odkup pšenice v primeru,
               da se to zgodi?</p>
               <p>Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp57">

               <speaker>PREDSEDNICA IVA DIMIC:</speaker>

               <p>Hvala lepa.</p>
               <p>Besedo dajem gospodu Židanu, čeprav sem jaz želela malo o žitu spregovoriti, ampak
               izvolite, bom jaz naslednja.</p>
            </sp>
            <sp xml:id="SDT7-OZKGIP-nujna-14-2015-05-28.sp58">

               <speaker>MAG. DEJAN ŽIDAN:</speaker>

               <p>Hvala gospa predsednica.</p>
               <p>Jaz sem dobil sedaj neizmerno količino vprašanj in verjamem, da mi boste dopustili,
               da odgovorim na vas.</p>
               <p>Gospod Mesec, ni strahu tudi če bomo ugotovili, da je ura ob treh zjutraj, bom jaz še
               vedno tukaj in sem zelo navdušen nad razpravo. Bom pa začel od zadaj, če /
               nerazumljivo/. Ali ima država možnost interventnega odkupa? Nima ga. Nikjer v Evropi,
               tudi ne v Sloveniji. To možnost smo dejansko izgubili, ko smo se odločili, da
               vstopimo v Evropsko unijo. Tudi interventnih zalog na žalost v Evropski uniji več ni,
               kar smo jih pridom izkoriščali za neko pomoč, ki je prišla do tistih, ki so bili
               pomoči potrebni in se sedaj na neki drugi način to izvaja.</p>
               <p>B. Ali vem kakšno bo imel strategijo Žito, ki je še vedno slovenska firma, v končni
               fazi je v Sloveniji, ima slovenske zaposlene, tukaj slovenska proizvodnja poteka.
               Edino kar poznam, so javno izrečene obljube novih lastnikov pa zaveze. Moram reči, da
               teh zavez sem se v Sloveniji že naposlušal. Obdobje naivnosti je verjetno za vse
               državljanke in državljane mimo. Šteje samo tisto kar naredijo nekje v roku od treh do
               pet let. Prvi test, kaj so novi lastniki, se bo videl sedaj ob zadnjih dogovorih ob
               žetvi. Tukaj je potrebno vedeti, funkcija žita v preteklih letih ni bila vedno dobra.
               Tudi to je potrebno vedeti, da slovenski kmetje, pogosto je bil reševan tudi s strani
               reševanj. Korektno prodajo je imel do nekaterih drugih velikih slovenskih imen, ki so
               tudi druge velike. Včasih je tudi izvažal, tako da ni potencial 60 tisoč ton, je
               bistveno manjši. 60 tisoč to mislim, da je skupni nakup na letni ravni, pa pomemben
               del tega ni bil realiziran v Sloveniji, ampak kakšen bo odnos, bomo videli v
               nadaljevanju. Poznano je samo tole kar je bilo javno izrečeno. Kar se tiče
               proizvodnje žit in večanja proizvodnje žit, to je proizvodnji ukrep, ki je dejansko
               namenjen proizvodnji žit, strni žit, nima povezave s celotno prehransko verigo. Celo
               tako se je kmetijska politika izvaja, čeprav smo letos, prvič letos uspeli neke
               korekcije sprejeti, da ni bilo dovoljeno vprašanje, kjer je produkt. To je bila
               recimo do sedaj kmetijska politika ker so bila neka plačila na hektar. Jaz sem malo
               strahovit. Strahovite dileme recimo na področju ekološkega kmetovanja. Nadzirali smo
               v nekem trenutku 36 tisoč hektarjev / nerazumljivo/ travinje brez pravice vprašati
               kje pa je ekološko mleko, ekološko meso in podobno. Samo se je tam nekaj proizvajalo,
               ker ni bilo obremenitve. Te težave do neke mere sedaj rešujemo na posreden način,
               proizvodnjo vezavo, kjer je potrebno vsaj poročati o hektarjih. Tam o tem v bistvu,
               da se uvaja minimalni GVŽ in podobno, tako da vsak v to smer gredo koraki v pravo
               smer. Zelo na kratko, ker če bi na dolgo gospod Lah govoril, se bojim, da bova res
               bila zelo dolgo, ker tema naju oba zanima.</p>
               <p>Davčna politika. Ker ste odprli vprašanje, moram odgovoriti. Stališče kmetijskega
               ministrstva je povsem jasno in tudi vlada je to obljubila socialnim partnerjem,
               drugim in to po našem mnenju mora 100 % veljati za kmete. Tam kjer ni davkov,
               socialni sporazum preprečuje, da bi novi davki nastali.</p>
               <p>Kar se tile obremenitve premoženja preko davkov na nepremoženje, je cilj vlade v
               kolikor je meni poznano, je v bistvu, da združi tri zakone, da jih bo lažje izvajala.
               Kot prvo. B. Pričakuje se, da bo 100 % tega davka šlo za lokalne skupnosti, C. Ne
               pričakuje se več izplen kakor je sedaj. To so neka izhodišča in da ne bo novih
               obremenitev, ministrstvo je že dalo pisno zelo trdo mnenje, to je tudi končno mnenje
               tega ministrstva, to tudi javno. Dali smo ga tudi sindikatom, kot so nas prosili,
               dali smo ga tudi zbornici, kmetijskih živilskih podjetij. Če spoštovana predsednica
               odbora želi, ga tudi vam posredujemo, ga posredujemo to mnenje ministrstva. To je
               moje mnenje. Kar se tega tiče.</p>
               <p>Kar se tiče skupine za katastrski dohodek, ta skupina deluje zato, ker so kmetje tako
               želeli, ker v dosedanji sistem poleg tega, da se je iztekel, je dosti indicev, da je
               preveč zapleten, in da tudi ni povsem pravičen povsod. Ko se je to ugotovilo, je
               država rekla takole. Mi v tem trenutku zberemo približno, preko pavšala, ta
               katastrski dohodek 36 milijonov. Država nima namena plačevati ta znesek. Sedaj kateri
               sistem pa želite ali bo nemški, avstrijski, finski, ker vsak sistem ima pluse in tudi
               minuse, <stage type="mag"/> (Nadaljevanje) pa smo dali
               nalogo tej konkretni projektni skupini, ki je rekla, da dosedanji je pa slab. Seveda
               projekta skupina ima silno zadrego, ker v Sloveniji se zna kritizirati vse, relativno
               težko, pa tudi strokovnjaki prevzamejo odgovornost za odločitve, ampak mi smo rekli,
               mi tudi v imenu kmetov, ker so tudi kmetje dali svoje strokovnjake. Povejte kateri od
               teh sistemov ga želite in ga bomo vedeli. Čakamo na odgovor. Ko bo odgovor znan, ga
               bomo sprocesirali in to bo zato, ker je kmetijski sektor to predlagal. To govorim
               zato, ker veste, ni idealnega sistema. V vsakem sistemu so nekateri zadovoljni,
               nekateri pa so manj zadovoljni. Ti, ki so zadovoljni, so prijazno tiho, ti ki pa so
               mogoče v nekaj slabšem položaju, pa so prijazno malo bolj glasni. Tudi, ko bo novi
               sistem katastrskega dohodka. Tukaj z nami je tudi predstavnik kmetijsko-gozdarske
               zbornice, ki ima notri svojega strokovnjaka. Gospod predstavnik sindikata je bil tudi
               z nami. Tudi oni imajo. Mi jih naprej pozivamo. Na vaš predlog bomo nekaj sprejeli,
               ampak potem tudi pričakujemo, da boste stali za tem. To je ta drugi zakon. Kar se pa
               tiče zakona, ki je sedaj prišel v Državni zbor. To je zakon, ki govori o meji kdaj
               mora kmetija voditi računovodstvo. Tukaj je mnenje našega ministrstva že dolgo časa
               enako. Mi smo dali pisne pobude, finančno ministrstvo kot zainteresiran resor, nismo
               uspeli, zato nobene potrebe ni, da ima kmetija določeno kje je prag za računovodstvo
               zato, ker država v vsakem primeru pobere davek. Sedaj ali preko pavšala ali preko
               obveznega vodenja knjig, v stališču države mora biti državi povsem vseeno. Kmetije,
               ekonomske imajo marsikateri interes, da vodijo knjigovodstvo tudi zaradi preteklih
               izgub pa zaradi amortizacij in podobno, vendar naj se kmetije same odločijo. In tam
               kjer pa gre za velika sofinanciranja iz Evrope, tam je pa to pogoj. Ampak nobeden ne
               sili nobene kmetije, da vzame recimo pol milijona evropskega sofinanciranja, da nekaj
               počne. To je prostovoljni ukrep in če ga kmetija vzame, je pač del paketa tudi
               vodenje papirjev. Do tega trenutka, čeprav je bila kar neka naklonjenost čutiti, mi
               nismo uspeli na vladi, tako da tudi osebno podpiram. Tudi ko se bo ministrstvo morali
               opredeliti do zakona, ki je trenutno vložen, kar se tiče, da ni potrebno, da država
               določi meje kdaj se kmetija odloči, da gre voditi knjige. Podporo mene kot ministra
               za kmetijstvo in ministra za kmetijstvo v vsakem primeru ta zakon ima. Tudi kar se
               tiče v bistvu uvrstitve zelenih komponent izvzetja iz dohodnine. Namreč to je
               potrebno narediti iz dveh razlogov. Prvi razlog je, ker znotraj programa razvoja
               podeželja se je struktura programa spremenila. Nekateri ukrepi, ki so bili okoljski
               ukrepi, primer tega recimo so ekološka plačila, sedaj so samostojen ukrep in ker so
               samostojen ukrep, pač fizično kot takšen ukrep niso tekstovno našteti v Zakonu o
               dohodnini, ampak so povsem isti ukrep kot so bili do sedaj. Nobene potrebe ni in je
               to samo tehnični popravek zakona, da se posebej napišejo, da se tudi na to dohodnina
               ne obračunava. To mislim, da je tako splošno sprejeto. Tukaj nobenega nasprotovanja
               ne pričakujem. Je pa res, da imamo tokrat neko novost kar se tiče neposrednih plačil,
               to je osnovnih subvencij kot nekateri to imenujejo. Tokrat je prvič, da je 30 %
               neposrednih plačil zelena komponenta in po logiki razmišljanja, da je program razvoja
               podeželja okoljski ukrep izločen zato, ker je iz neke druge funkcije ne pa za
               dohodkovno plačilo, je tudi tukaj logika, da se izloči. To je naše stališče,
               zagovarjam ga zdaj, povedal sem ga že ene trikrat na tem odboru. Vem, da tudi
               snemate, dal sem ga tudi pismo na ve možne inštitucije in to bo tudi stališče, ki ga
               ministrstvo ima namen vzdrževati naprej. </p>
               <p>Kar se tiče ali je subvencijska kampanja uspela ali ne, proti vsem pričakovanjem
               marsikoga je uspela. Količina vplivanjih hektarjev je v bistvu primerljiva z
               dosedanjim / nerazumljivo/ hektarjem. To je prvo dejstvo.</p>
               <p>Število kmetij, ki so vpisane, je v tem trenutku mislim da slabih tisoč manj, jih je
               bilo pri tem vpisanih mislim da, govorim dosti na pamet, 59 tisoč 500. Sedaj mislim,
               da jih je 58 tisoč pa nekaj vpisanih. Dnevno narašča, ker še vedno se lahko
               prijavljajo, čeprav je ta odmik minus 3 %, medtem ko tisti, ki so neposredna plačila,
               je pa povsem izenačeno. Tako, da tukaj se nič ni zgodilo. Zakaj sem govoril, da je
               bil tukaj nek strah? Zato, ker se je spodnja meja, mi smo imel delogacijo(?).
               Evropske države začnejo s plačili z enim hektarjem in več, ker pravijo, da to kar je
               pod en hektar, je v bistvu neke vrste bolj kot vrtna hobi proizvodnja in samo
               obremeni sistem, prihodek pa ni velik ne za kmeta, država pa pomeni obremenitev. In
               obdobje delogacije(?) se je končalo in zdaj so mi tudi na en hektar in zato, ampak so
               se kmetije začele očitno združevati. Tako, da učinek hektarjev je isti, tako da
               hektarji niso izgubljeni. To je tole.</p>
               <p>Povedal sem, da imamo izjemno dober odziv na nekatere ukrepe proizvodnje vezave,
               spoštovana predsednica končujem, čeprav se moram še potem do sklepov opredeliti,
               kakor je gospod predlagatelj želel. Jaz bom končal, pa je ura še daleč do tretje.</p>
               <p>Potem kar se pa tiče programa razvoja podeželja <stage type="mag"/> (nadaljevanje) milijarda sto, vem da smo vsi fokusirani na teh 200
               milijonov okoljskih ukrepov.</p>
               <p>Kar se tiče okoljskih ukrepov, ki so ekološke, moram povedati, da tudi to je za nas
               presenečenje. Vpisanih je več hektarjev kakor je bilo leta 2014, ob tem, da so
               strožji pogoji. Prvič imamo tudi obvezen GVŽ na hektar, torej da je treba imeti
               govedo ali katerega drugega upravnika, smo na 40 tisoč hektarjih, kar je številka, ki
               je bila tudi leta 2014. Število kmetij je pa tudi povsem primerljivo. Zadnja
               številka, ki jo imam v glavi, pa stara je nekaj dni je, da je bilo v starem obdobju 3
               tisoč 185 državnih sekretarka, se mi zdi, zdaj pa je bilo prejšnji teden 3 tisoč 130
               vpisanih, tako da je zelo primerljivo. To ni v bistvu nekega izpada. Je pa drugačna
               številka pri osnovnih okoljskih ukrepih. V dosedanjih okoljskih ukrepih je bilo 210
               tisoč hektarjev pri okoljskih ukrepih, sedaj jih je pa 120 tisoč pod okoljskimi
               ukrepi, vendar ko pa pogledam, pa vidimo kaj se je zgodilo. Od teh 210 tisoč je bilo
               90 tisoč hektarjev okoljski ukrep, ki ni dovoljen. Ne bom povedal kakšne besede so
               vse uporabljali predstavniki komisije, ker smo izvajali v preteklosti en ukrep, ki je
               pomenil kaj. Kot okoljski ukrep smo izvajali zahtevo, da morebiti površina za GVŽ,
               seveda mora biti površina z GVŽ, torej da ne sme biti več kot 1,9. Kot drugi okoljski
               ukrep pa smo uporabljali redukcije močne krme, ki se tako in tako izvajajo, ker je
               draga in evropska komisija je rekla, to se ne sme ta ukrep izvajati, nobenega
               okoljskega učinka nima, vi ste iz tega naredili navadno dohodkovno plačilo, ki je pa
               iz okoljskega denarja nedovoljeno in tega ukrepa dejansko več ni. Iskali smo neke
               nove ukrepe. Tudi zdaj skupine iščejo, ampak ukrepe na običajni travinji kjer je
               sonaravna paša, sonaravna reja, ki bi imeli okoljski učinek, je nemogoče v bistvu
               najti. Tako, da edini ukrepi, ki so potencialno možno so dobrobit živali. Če imaš
               zunaj 120 dni živali, lahko to plačaš, to je nam v interesu in bomo šli v to smer.
               Trenutno tisto kar pa sedaj čistimo, jaz moram reči, da tam kjer je zelo intenzivna
               proizvodnja, tam so se ljudje prijavili, kar je dobro, ker je tam kontaminac oziroma
               potencialna kontaminacija lahko največja. Tisto kar sedaj iščemo pa je, kako ščistiti
               še ukrepe za vrtninarstvo, recimo to je pomembno in kako ščistiti za sadjarstvo.
               Strokovne skupine so končale. Mi smo že imeli prva pogajanja s kmetijskim delom
               komisije, Evropske komisije. Zahtevali smo in tako je tudi bilo, da so bili
               predstavniki kmetijsko-gozdarske zbornice zraven, da bodo lahko prenesli svojim
               članom kako ta pogajanja izgledajo. Že kmetijski del Evropske komisije je dal v
               bistvu v tem trenutku stališča kaj je potencialno možno kaj pa ni možno. Tisto
               srečanje resnice pa bo seveda z okoljskim delom Evropske komisije. Ampak tudi takrat
               bomo želeli, da so predstavniki kmetijstva zraven, tako da bodo lahko neposredno
               prenesli kako ta pogajanja potekajo in kaj je dovoljeno kaj pa ni.</p>
               <p>Sedaj pa gospod Mesec dovolite, da se pa opredelim do vaših sklepov. To je bila
               pobuda, gospa predsednica, to mi morate dovoliti. Najlepša hvala. Prvi sklep je, da
               Odbor za kmetijstvo, gozdarstvo in prehrano poziva ministrstvo, da se pripravi
               analiza, itn. Tukaj bi jaz rad povedal naslednje. Ministrstvo je naročnik, tudi
               plačnik. To se plača. To ni čisto zastonj. Tako imenovanega zelenega poročila. Zeleno
               poročilo ima marsikatere aspekte kmetijske, prehranske, gozdarske proizvodnje, nima
               pa vseh. To je potrebno vedeti. Ampak to je prvi podatek, ki je letno na voljo in je
               tudi predmet zelo resne obravnave na tem odboru. Drugo. Kar se tiče delovanja v
               bistvu prehranske industrije, ker se vidijo podatki, nekatere sem prej naštel, ki so
               dejansko sektorsko vpisani. Te podatke pripravlja mislim da ravno vaš inštitut. Tudi
               jutri bodo oziroma te dni bodo uradno predstavljeni. Meni so bili nekateri tudi na
               razpolago. Iz teh podatkov se vidi. Tretja stvar, ki jo mi občasno naročamo, pa lahko
               ponovno v bistvu je pa, ker tam pa se vidi tudi kakšen vpliv je kar se dogaja z
               blagovnimi tokovi, ker namreč sprememba lastništva potencialno lahko prinese premike
               pri blagovnih tokovih. To lahko naročimo v nekem, ampak to so kljub vsemu resne
               študije in potem se mogoče takrat, ko bo naslednje zeleno poročilo še to pripravi.
               Sedaj sama gospodarska ocena delovanja gospodarskih družb pod tujim lastništvom, to
               pa ni čisto pristojnost kmetijskega ministrstva niti nima orodij. Mi smo kmetijsko
               ministrstvo. To pa, če je želja, bo potrebno mogoče nekoč zadolžiti finančno
               ministrstvo, ki spremlja učinkovitost opravljanja lastništva pa gospodarsko, ki
               nekatere druge parametre spremlja. <stage type="mag"/>
               (nadaljevanje) Kar se tiče priprave strategije. Mogoče se bo strašno neobičajno
               slišalo, papirjev imamo v tej državi preveč. Težava je, da marsikaterega dobrega
               papirja, ki ga imamo, ne izvajamo. In pogosto potem, če se kje kaj v kakšnem sektorju
               dobro ne dogaja, potem je vedno znova isti odgovor. Hitro spremeniti zakon,
               pripraviti novi pravilnik ali uredbo ali pa napisati strategijo pa potem nič boljše
               ni. Mi imamo strateške dokumente. Strateški dokument kmetijstva, sektorja prehrane je
               resolucija. To je dejansko dober strateški dokument, to ni dokument, ki bi ga
               kmetijsko ministrstvo pisalo. Kmetijsko ministrstvo je bilo moderator. Priprave tega
               dokumenta, je trajalo nekaj let. Mislim, da je v nekem trenutku sodelovalo več kot
               100 najboljših ekspertov v Sloveniji po sektorjih. In na podlagi tega je nastala te
               resolucija, na podlagi te resolucije tudi sektorski dokumenti kot strategija, ki jih
               je vlada sprejela in to mislim, da izvajamo. Na podlagi tega je nastal še en
               strateški dokument, ki je v bistvu strategija. To je program na 825 ali 24 straneh,
               to je program razvoja podeželja. Ta program se letno dopolnjuje. Tudi v prejšnjih
               letih, vsako leto v bistvu se je kakšna stvar odpravila, kakšna dodala. To se bo
               delalo in to imamo in mogoče ne bi bilo dobro, da bi delali še neki dokument. Mogoče
               je bolj pomembno, da dokumente, ki jih imamo čim bolj izvajamo in da se kontrolira
               kako dokumente, ki jih imamo izvajamo. Poudarek dostop kmetov, živilsko predelovalne
               industrije in podobno, to je tretji sklep. To je v bistvu tudi del te resolucije,
               recimo nam je tu zelo pomembno mogoče bi povedal, ker mislim, da na ta segment zelo
               podobno gledamo. Ko smo začeli intenzivno voditi slovenske prehranske pa lokalne
               slovenske prehranske produkte v javne zavode je bil delež nabave lokalne surovine
               minimalen. In potem smo si dali en cilj, ki je v tistem trenutku ko je Državni zbor
               sprejemal strategijo bil izjemno ambiciozen kako priti na 40 %. Po zadnji anketi, ki
               smo jo delali smo prišli že na 38. Torej v bistvu je potencial bistveno večji. Recimo
               v Slovenski vojski vidimo, da smo prišli že daleč čez 50 in na tem bomo delali.
               Podobno tudi vse ostale lokalne poti odpiramo. Bi pa le v bistvu rad povedal, da
               končni odločevalec kaj se bo dogajalo s slovensko prehransko industrijo in
               kmetijstvom je pa kupec. Tu pa se zdaj izvaja toliko stvari, da jih imam napisane na
               štirih straneh. Gospa predsednica…</p>
            </sp>
            <sp xml:id="SDT7-OZKGIP-nujna-14-2015-05-28.sp59">

               <speaker>PREDSEDNICA IVA DIMIC:</speaker>

               <p> Minister, boste to lahko tudi pisno dali.</p>
            </sp>
            <sp xml:id="SDT7-OZKGIP-nujna-14-2015-05-28.sp60">

               <speaker>MAG. DEJAN ŽIDAN:</speaker>

               <p>Kakor želite. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp61">

               <speaker>PREDSEDNICA IVA DIMIC:</speaker>

               <p> Se opravičujem. Želela sem samo reči, da če imate napisano na štirih straneh, da bi
               želeli kot odbor to dobiti lahko v pisni obliki, če ste zaključili. Nisem vas želela
               prekiniti. Lahko zaključite do konca. / oglašanje iz dvorane/ V redu. Hvala
               minister.</p>
               <p>Nekaj prijavljenih je že odšlo, ampak vseeno. Jaz bi se tudi oglasila tukaj predvsem
               na področju, da kako pomembna je hrana v bistvu v Sloveniji, da je to strateško
               pomembno in da tudi pomeni suverenost naroda. Gospoda Erjavec jaz se strinjam z
               vašimi izrečenimi besedami, predvsem pa s tem zakaj smo zdaj v situaciji kjer smo.
               Vsi členi so začeli delovati v svojem interesu in točno to je zgodba, delno tudi Žita
               se bom dotaknila. Konsolidacija pekarske dejavnosti oziroma agroživilskega sektorja v
               Sloveniji se je začel intenzivneje v letu 2004-2005. Takrat je začela pekarska
               industrija prepoznavati možnost in potencial nenazadnje tudi slovenskega kmetijstva,
               slovenske trgovine in slovenskega potrošnika. Vendar ravno zaradi političnih
               preigravanj se ta konsolidacija pekarske industrije, živilske industrije v Sloveniji
               ni speljala do konca, zato smo priča raznim zgodbam Mlinotesta in tako naprej, tudi
               ostalih pekarskih industrij v Sloveniji, kjer dejansko na nek način ni bilo politične
               volje oziroma se je šlo politično preigravanje katera, ne bom rekla katera stranka
               ali pa katera politična opcija bo imela v kakšnem podjetju vpliv, tudi preko
               državnega premoženja. Politična intervencija preko državne lastnine dejansko je, da
               ne prinašajo novih delovnih mest in ne normalizirajo trga politične intervencije.
               Zato Slovenija kot 2 milijonski trg bi se moral teh verig v živilstvu zavedati kako
               pomembne so <stage type="mag"/> (Nadaljevanje) povezane
               živilske verige v Sloveniji. Tukaj bi dejansko morala tudi politika stopiti korak
               nazaj in pustiti, da se zgodijo določene zadeve, kar pa, lahko rečem in trdim, je
               bilo politično zavirano.</p>
               <p>Zavest pri slovenskih kupcih o slovenskih izdelkih je res izredno velike. To lahko
               govorim tudi s podatki iz podjetja Žito, o katerem govorimo, ko vemo, da so prihajali
               tuji trgovci, ko niso imeli interesa, da bi bilo slovensko blago, slovenski izdelki
               na policah pa moram reči, da je Žito eno izmed podjetij, kjer lahko z računovodskimi
               izkazi dokaže kako pomembno je zavedanje kupca za slovenske izdelke. Še več, določene
               mednarodne trgovske verige določene izdelke tržijo tudi po Evropi slovenske izdelke
               tržijo preko svojih maloprodajnih mrež tudi po Evropi. Vsi vemo, da je bila ena izmed
               tendenc narediti kruh iz slovenske moke, ki se ga delno dela, da je tudi na tem
               področju bilo omejeno slovensko pšenico tudi tu in da so potenciali, ki jih bomo kot
               narod razvijali ravno v tem. Mi želimo kruh iz slovenske moke. Če bo tudi kdo drug
               lastnik to prepoznal sem prepričana, da bo tudi na ta način slovenska predelovalna
               kmetijska politika šla v pravo smer. Seveda, tako kot vedno rečem, to se začne pri
               vsakem posamezniku, koliko sem jaz kot kupec lojalen slovenskemu proizvodu. Zato sem
               prepričana, da je ostalo tudi na področju Lactalisa, ko smo omenjali spremembe
               lastniške strukture v Ljubljanskih mlekarnah ravno to, odkupijo vse slovensko mleko,
               ne nazadnje koliko imam s strani kmetov, ne bom rekla, da so zadovoljni z odkupno
               ceno mleka, ampak imajo pa redna plačila, v preteklosti tega ni bilo. Vemo, da svoj
               čas, lahko rečem 10 let nazaj, so slovenski kmetje dobivali tudi nekoliko slabše
               oziroma so bili plačilni pogoji.</p>
               <p>Govoriti, da je na pohodu neoliberalizem se mi zdi zastrašujoč za vse slovenske
               potrošnike in za vse slovenske državljane. Slovenski državljani imamo razvoj
               slovenske prehrambne industrije v svojih rokah, tako kot imamo razvoj ali zagon
               lesno-predelovalne industrije imamo v svojih rokah. Če bomo iskali, poiskali svoje
               izdelke, če bomo kupili lastne izdelke, potem jaz vidim prihodnost v tem. In jaz sem
               prepričana, da je še veliko slovenskih državljanov takih, ki prisegajo na slovenske
               izdelke. Imamo zelo dobre mreže, tudi trgovinske mreže, vendar vsa odvisnost
               slovenske predelovalne verige, od enega velikega trgovca, lahko v tem primeru rečem
               Mercatorja je tudi dvorezen meč in je lahko tudi na nek način, ne bom rekla, samomor
               za slovenske proizvajalce. Ravno to je tisto. Odvisnost od nekoga pomeni na drugi
               strani super zagotovljen trg, vendar ob morebitnih drugačnih nihanjih tudi lahko
               pokop. Jaz sem prepričana, da je na nek način strategija slovenskega kmetijstva prav
               zastavljena, seveda je treba tudi kaj še popraviti, tudi program neposrednih plačil
               in KOPOP(?), to jaz pričakujem, da se bo tudi zgodilo, ker smo vsi tukaj, ki sedimo
               za to mizo člani v tem odboru, tudi pripravljeni to narediti in bomo to naredili,
               ampak če se ne bi politika tako dolgo mešala, in mešala štrene v teh slovenskih
               podjetjih sem prepričana, da bi tudi kmetje lažje skupaj stopili in kakšno stvar
               preko zadruge prevzeli. Toliko zaenkrat.</p>
               <p>Gospod Veber, izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp62">

               <speaker>JANKO VEBER (PS SD):</speaker>

               <p>Hvala za besedo. Mogoče samo en zaključek tudi glede na razpravo, ki je bila
               opravljena na današnji seji Odbora za kmetijstvo, gozdarstvo in prehrano. <stage type="mag"/> (nadaljevanje) Mislim, da je nesporno
               jasno, da smo v Sloveniji izjemno sposobni pri tem, ko tudi več kot 70 % svojega
               bruto domače proizvoda ustvarimo na tujih trgih. In tudi na področju živilsko
               predelovalne industrije je temu lahko tako. Tako, da predlagam, da bi danes odbor
               tudi za prihodnost sprejel sklep, s katerim se opredeli tudi na način, da pravzaprav
               postanemo ponovno zelo prisotni na področju živilsko predelovalne industrije in zato
               predlagam sprejem sklepa: Odbor Državnega zbora za kmetijstvo, gozdarstvo in prehrano
               opozarja, da so živilsko predelovalna podjetja pomembna za slovensko gospodarstvo,
               kmetijstvo in razvoj podeželja, kar je potrebno upoštevati pri upravljanju in
               pridobivanju kapitalskih naložb države. Torej, veliko smo govorili danes o tem, ko
               smo prodali deleže. Dajmo si zastaviti cilj, da seveda tudi vnaprej pridobimo
               kapitalske deleže in to je ta usmeritev, ki mislim, da bi jo danes odbor tudi moral
               dati glede na opravljeno razpravo.</p>
               <p>Mislim, da je ta sklep tudi v pisni obliki pripravljen, tako da predlagam, da se to
               tudi uvrsti v okvir glasovanja. Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp63">

               <speaker>PREDSEDNICA IVA DIMIC:</speaker>

               <p>Hvala lepa. Želi besedo predstavnica Ministrstva za gospodarstvo glede mlekarne
               Kočevje? Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp64">

               <speaker>DR. ERIKA GLASENČNIK:</speaker>

               <p>Bom rekla kar dober večer verjetno. Spoštovani poslanci, spoštovane poslanke. Hvala
               za besedo gospa predsednica. Moje ime je Erika Glasenčnik, prihaja z Ministrstva za
               gospodarski razvoj in tehnologijo. Bi mogoče zdaj to repliko začela malo drugače, ker
               se mi zdi, da danes nekako razpravljamo, zanimive razpravljavce imamo, vsak ima svoje
               mnenje, tako kot imamo tudi na splošno vsak svoje mnenje, jaz bi vseeno rada
               poudarila, recimo, da imamo v zadnjem letu oziroma v letu, ki je že minilo, v letu
               2014, v letu 2013 kar precej dobrih rezultatov, kot država recimo, bruto domači
               proizvod v letu 2014 se je povečal za 2,6 %. V letu 2013 smo prvič po začetku krize
               povečali delež slovenskega izvoza, povečala se je v 2014 tudi domača potrošnja, UMAR
               nam napoveduje dobro gospodarsko rast za naprej, povečuje se, zmanjšuje se
               nezaposlenost, povečuje se zaposlenost, skratka naše razmere se stabilizirajo v
               bančnem sektorju, uspešno se nadaljuje tudi javnofinančna konsolidacija. To jo po
               poročilu UMAR povzeto. Zakaj to zdaj tukaj naštevam? Zato, ker to so vendarle neki
               ukrepi, ki smo jih povzeli in ki se kažejo določeni rezultati iz tega. verjetno ni
               vse, kar Vlada Republike Slovenije počne slabo in negativno, je pa verjetno treba
               narediti neko selekcijo v teh ukrepih in tiste stvari, ki niso še v redu popraviti.
               Ministrstvo za gospodarski razvoj in tehnologijo se dejansko ne ukvarja sektorsko s
               posameznimi področji v gospodarstvu. Mi se ukvarjamo, mi imamo horizontalen pristop
               in sicer ta horizontalni pristop zajema vsa srednja, mala in velika podjetja. In tem
               so namenjeni naši ukrepi. Ukrepi, ki jih izvajamo, ki jih bomo izvajali in ki jim
               namenjamo veliko pozornost, v prihodnosti so vzpostavitev celovite in povezane
               podjetniško inovacijskega podpornega okolja za potencialne bodoče podjetnike in pa za
               tiste, ki so že v razvoju. Se pravi za vse vrste podjetništev. Tukaj bi morala reči,
               da tudi kmetje, so podjetniki, prodajajo, kupujejo, imajo bilance, se pravi, spadajo
               v to področje in zato je tudi prav, da se obrnejo tudi na naše ministrstvo. Vem, da
               se tudi določeni ukrepi pripravljajo, vsaj kreditne linije tudi za ta del naših
               državljanov. Potem drugi ukrep je izboljšanje dostopa podjetij do virov financiranja,
               kar imamo velike težave, smo imeli v preteklem času in pa vzpostavitev bolj
               učinkovito in koordinirane podpore slovenskim <stage type="mag"/> (nadaljevanje) izvoznikom, pri mednarodnem poslovanju, sem pa spada
               potem tudi internacionalizacija. Zdaj mi želimo, bomo rekli, spodbuditi da naša
               podjetja sodelujejo s tujino in da tujina sodeluje z nami. Se pravi, jaz ne bi rekla,
               da zdaj želimo mi samo tujce za lastnike, mi želimo dobre lastnike v podjetjih, da
               bomo podjetja dobro poslovala, da bomo iz tega mi vsi lahko dobro živeli. Toliko na
               kratko o našem delovanju.</p>
               <p>Zdaj pa k gospodu poslancu Vebru. Se zahvaljujem za zastavljeno vprašanje. Kaj zdaj
               mi počnemo? V Sloveniji imamo štiri problemska območja, ta problemska območja so
               problemsko območje Pomurje, ki ga ureja zakon o razvoju podpori Pomurski regiji,
               potem pa ostala tri področja pa ureja zakon o skladnem regionalnem razvoju, in ta
               področja so Pokolpje, Maribor s širšo okolico in območje občin Radeče, Trbovlje in
               Hrastnik. Kaj počnemo zdaj na tem področju? Za ta, po predlogu rebalansa proračuna za
               leto 2015 je za ta področja predvidenih 14 milijonov evrov. Za Pomurje 4,7, za
               Maribor, širšo okolico 4,7, za Pokolpje 3 milijone letos in za Hrastnik, Radeče,
               Trbovlje 1,6 milijona.</p>
               <p>V začetku letošnjega leta, ker ste me spraševali za Pokoplje smo imeli javni razpis,
               ki je bil odprt in smo ga tudi že zaprli. Usmerjen je bil v spodbujanje začetnih
               investicij in ustvarjanje novih delovnih mest. razpis je zaključen, zbrali smo 8
               projektov, 4 s turističnega področja, 4 z gospodarskega področja. Razpis je bil v
               vrednosti mislim, da milijon in pol evrov. Predvideni so še drugi razpisi, ampak jaz
               mislim, da zdaj niti ni smiselno, da bi jaz zdaj tu vse naštevala, ker smo že zelo
               dolgo tukaj, imam tukaj tudi eno stran, pa še eno stran, pa še eno stran, tako da če
               želite vam lahko to tudi podrobneje po ukrepih pošljemo kaj na tem področju
               delamo.</p>
               <p>Kaj bi jaz še rada povedala. Rekli ste tudi kaj lahko naredimo mi pri teh 60 delovnih
               mestih. Prvič, podjetje, mi nismo njegovi lastniki. Podjetje je prodano, če oni
               odpuščajo delavce, zato ker so ugotovili, da je nekje drugje delovna sila cenejša, da
               imajo nekje, mislim, da je bil njihov odgovor, da imajo boljšo tehnologijo v Bosni,
               potem bodo pač podjetje preselili… / izklop mikrofona/ A ja, to ste me, ste želeli
               povedati, da naj hitro končam. Ja.</p>
               <p>Zelo pohitela bom. Torej, kaj delamo. Mi vlagamo, spodbujamo, trudimo se, da bi
               ublažili to stanje, zato se tudi ta denar vsako leto vlaga v ta področja in v
               Pokolpje smo od leta 2011 do 2014 vložili 11 milijonov in pol. vprašali ste me, če
               bomo nadaljevali s tem projektom oziroma s temi ukrepi. Seveda bi želeli nadaljevati
               in predlog bomo tudi dali, da se podaljša za dve leti, potem pa moram povedati še eno
               zadevo, zelo na hitro. To so naša integralna sredstva, ki jih je vedno manj in zato
               predvidevamo v nadaljevanju v tej finančni perspektivi, da se bo vse to združilo, vsa
               ta problemska področja, in da jih bomo financirali večinoma iz strukturnih sredstev.
               Strukturna sredstva ureja operativni program, na katerega se veže pametna
               specializacija. Strategija pametne specializacije, in zdaj se moram še zelo na hitro
               opredeliti, ker smo bili pozvani glede sklepov, bi se pridružila pri sklepu številka
               1, gospodu razpravljavcu Vebru, poslancu, da naj se ta del, kakšen je vpliv te
               prodaje pripravi v skladu s tem poročilom, ki ga pripravlja kmetijska agencija, pri
               ostalih dveh pa bi tako rekla, kot je rekel gospod minister Židan, imamo ogromno
               strategije napisanih na področju države in ogromno dokumentov, dejansko bi jih morali
               izvajati bolj, da bi sledili temu, kar smo dejansko notri zapisali.<stage type="mag"/> (nadaljevanje) Zahvaljujem se vam za pozornost.
               Hvala.</p>
            </sp>
            <sp xml:id="SDT7-OZKGIP-nujna-14-2015-05-28.sp65">

               <speaker>PREDSEDNICA IVA DIMIC:</speaker>

               <p>Hvala tudi vam. Če se izklopite. V imenu predlagatelja gospod Mesec.</p>
            </sp>
            <sp xml:id="SDT7-OZKGIP-nujna-14-2015-05-28.sp66">

               <speaker>LUKA MESEC (PS ZL):</speaker>

               <p>O.K. Hvala za besedo.</p>
               <p>Očitno je, da se je debata že precej izčrpala in da odpiramo vedno nove in nove teme,
               tako da jaz bi predlagal spet nekoliko moderatorsko, da se počasi pomaknemo k
               zaključku in sicer pozivamo vse poslance, da se opredelite do sklepov. Jaz se bom na
               tem mestu opredelil do sklepa, ki so ga podale poslanske skupine SMC, DeSUS in SD, ki
               pravi, da Odbor za kmetijstvo, gozdarstvo in prehrano ugotavlja, da so
               živilsko-predelovalna podjetja pomembna za slovensko gospodarstvo, kmetijstvo in
               razvoj podeželja, kar je potrebno upoštevati pri upravljanju in pridobivanju
               kapitalskih naložb države. S tem sklepom se seveda tudi v Združeni levici strinjamo
               in ga bomo podprli. Pozivam pa, da podprete tudi naše sklepe. Zdaj, prvega, tukaj se
               lahko strinjam, da bi bilo zadovoljivo tudi če se v naslednji zeleni knjigi to
               področje bolj podrobno obdela. Mislim, da drug sklep je nujen, se pravi, da se
               pridobi analiza oziroma da se pripravijo ukrepi posledic za odpravo, mislim, da se
               pripravijo ukrepi za odpravo negativnih posledic, ki bodo, če bodo nastali v primerih
               kot je Žito, pa hkrati mislim, da logično sledi iz tega tudi tretji sklep, da se na
               podlagi tega zastavi neko strategijo za prihodnji razvoj slovenskega kmetijstva.
               Pozivam, da še enkrat razmislite o teh sklepih in to je to.</p>
            </sp>
            <sp xml:id="SDT7-OZKGIP-nujna-14-2015-05-28.sp67">

               <speaker>PREDSEDNICA IVA DIMIC:</speaker>

               <p>Spoštovani gospod Mesec, vodim sejo, nikomur nisem prepovedala, da se ne bi opredelil
               do sklepov, pač če posameznik, ki je razpravljal, se ni opredelil, pomeni, da
               verjetno sklepe podira ali ne, da pa pred glasovanjem vedno še dam možnost
               opredelitve oziroma obrazložitve glasu pred glasovanjem o posameznem sklepu zato tudi
               nisem pozivala, da bi se poslanci že med samo razpravo opredeljevali do omenjenih
               sklepov, če to niso želeli sami storiti. Izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp68">

               <speaker>LUKA MESEC (PS ZL):</speaker>

               <p>Jaz bi samo en popravek k drugemu sklepu. Zdaj gospod Veber, pa prej tudi gospod
               Židan sta opozorila, da je za drugi sklep, se pravi za ukrepe, za odpravo negativnih
               posledic prodaje slovenskih trgovskih in živilsko-predelovalnih podjetjih bolj kot
               Ministrstvo za kmetijstvo odgovorno Ministrstvo za finance, tako da bi dodal tukaj,
               da pozivam obe ministrstvi, torej Ministrstvo za kmetijstvo in Ministrstvo za
               finance, da takšne ukrepe pripravita.</p>
            </sp>
            <sp xml:id="SDT7-OZKGIP-nujna-14-2015-05-28.sp69">

               <speaker>PREDSEDNICA IVA DIMIC:</speaker>

               <p>Se strinjam. Jaz bi samo želela povedati, da že ob sklicu seje bi morali to
               predvideti in potem narediti skupno sejo odbora tudi za finance in za gospodarstvo
               ker se tema dotika tudi dveh področij. Želi še kdo besedo od vabljenih? Gospod Simon
               Zajc, izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp70">

               <speaker>SIMON ZAJC (PS SMC) :</speaker>

               <p>Hvala za besedo.</p>
               <p>Ja, saj na tem odboru smo navajeni, da skrenemo s teme velikokrat, danes še posebej,
               najbrž za to lahko razlog iščemo tudi v tem kakšna je tema današnje seje. Namen v
               enem delu je gotovo bila skrb za slovensko kmetijstvo, v drugem delu pa zagotovo še
               ena možnost za promocijo proti privatizacijskem mišljenju in politike, kar je v
               bistvu vse legitimno, ampak zaradi tega smo govorili o vsem možnem.</p>
               <p>Kar se tiče sklepov. Mi bomo podprli sklep, ki ga je predlagala koalicija, ki ga je
               predstavil že gospod Veber. Na mize ste najprej dobili sklep, kjer piše,.. /
               nerazumljivo/ eno majhno stvar bomo spremenili, in sicer da namesto, da ugotavljamo
               opozarjamo na to, da so živilska-predelovalna podjetja pomembna za slovensko
               gospodarstvo, kmetijstvo in razvoj podeželja, kar je potrebno upoštevati pri
               upravljanju in pridobivanju kapitalskih naložb države. To se pravi samo "ugotavlja
               se" spreminja v "opozarja", tako da bi o tem glasovali.</p>
               <p>Kar se pa tiče predlagateljevih sklepov pa se je tudi naš poslanec Verbič že
               opredelil do njih, pa samo, da povzamem. Torej, glede prvega smo že danes ugotovili,
               tako tudi predlagatelj, da že dobivamo takšne podatke mogoče res v tem delu pozivamo
               samo na to, da kar se tiče živilsko-predelovalnih podjetij, da so bolj natančna.</p>
               <p>Kar se pa tiče strategije pa smo tudi danes <stage type="mag"/>
               (Nadaljevanje) ugotovili, da mi strategije imamo, smo jih brali, so zelo dobre, da
               govorijo o tem, o čemer se mi danes pogovarjamo in kar se je zgodilo, pa se ne bi
               smelo zgoditi. To se pravi, strategije obstajajo in jih imamo. Problem zaradi
               katerega smo danes tukaj je pa kot še marsikaj izvajanje, tako strategije, kot
               zakonov, zato bo naša poslanska skupina glasovala negativno pri vseh teh treh
               sklepih.</p>
            </sp>
            <sp xml:id="SDT7-OZKGIP-nujna-14-2015-05-28.sp71">

               <speaker>PREDSEDNICA IVA DIMIC:</speaker>

               <p>Hvala lepa. V imenu predlagatelja, izvolite.</p>
            </sp>
            <sp xml:id="SDT7-OZKGIP-nujna-14-2015-05-28.sp72">

               <speaker>LUKA MESEC (PS ZL):</speaker>

               <p>Samo dve zadevi. Tu smo uskladili, da to strokovno drugi sklep stal. Se pravi, glasil
               se bo takole, Odbor za kmetijstvo poziva Ministrstvo za kmetijstvo naj pristopi k
               pripravi strategije razvoja slovenskega kmetijstva, pika. Potem pa tu pride notri
               vloga Ministrstva za finance, se pravi Ministrstvo za finance pa v njej opredeli
               ukrepe za odpravo negativnih posledic prodaje. Se pravi, to bi bila potem formulacija
               sklepa.</p>
               <p>Druga zadeva pa, če lahko samo kratka replika kolegu Zajcu. Res je, strategije imamo.
               Predlagamo pa, da se pripravi strategija, ki bo odziv na zdajšnje stanje. Recimo,
               leta 2011, ko je bila pripravljena resolucija še niso bila prodana ta velika
               podjetja, kar je bila nekako tudi tema današnje seje in da pripravimo v bistvu nek
               vladni, državni odziv na to novo stanje, ki pa je bistveno drugačno, kot je bilo leta
               2011, ko je Slovenija v svoji lasti neke bistvena podjetja prehrambne verige še
               imela.</p>
            </sp>
            <sp xml:id="SDT7-OZKGIP-nujna-14-2015-05-28.sp73">

               <speaker>PREDSEDNICA IVA DIMIC:</speaker>

               <p>Prehajamo na glasovanje o predlaganih sklepih, ki jih je predlagala Poslanska skupina
               Združene levice.</p>
               <p>Sklep pod številko 1 ne bom brala, ker mislim, da sta bila že dvakrat… /oglašanje iz
               klopi/ še nisem niti do tja prišla.</p>
               <p>Sklep pod številko 1, ki ga je predlagala Združena levica, kot sem povedala, ne bom
               ga ponovno brala, ker so bili sklepi že danes dvakrat ali trikrat prebrani. Želi kdo
               obrazložiti glas? Zvonko Lah.</p>
            </sp>
            <sp xml:id="SDT7-OZKGIP-nujna-14-2015-05-28.sp74">

               <speaker>ZVONKO LAH (PS SDS):</speaker>

               <p>Jaz bi obrazložil glas Slovenske demokratske stranke. Mi teh dveh sklepov ne bomo
               podprli, ker se mi zdi, kot prvo bi povedal, kolega Luka Mesec, če se že spustite v
               tako nujno sejo s tako temo mislim, da morate poznati dobro tudi kmetijsko politiko.
               In morate vedeti, da imamo skupno evropsko kmetijsko politiko in da nismo odvisni
               samo od sebe. Tudi živilsko-predelovalna industrija je odvisna od tega in se mi zdita
               ta prva dva sklepa nesmiselna. Zadnji tretji sklep bi pa podprli do "Odbor za
               kmetijstvo, gozdarstvo in prehrano poziva Ministrstvo za kmetijstvo, gozdarstvo in
               prehrano, da pripravi strategijo za dvig samooskrbe v Sloveniji." Do tukaj bo ta
               sklep podprli. Ta zadnji del "s posebnim poudarkom na dostope kmetov in
               živilsko-predelovalne industrije do končnega porabnika" pa ne. Moram reči, da ne
               razumem kaj bi lahko tukaj ministrstvo naredilo, ker mislim, da ni v njihovi
               pristojnosti. Toliko o teh treh sklepih.</p>
            </sp>
            <sp xml:id="SDT7-OZKGIP-nujna-14-2015-05-28.sp75">

               <speaker>PREDSEDNICA IVA DIMIC:</speaker>

               <p>V imenu predlagatelja gospod Mesec.</p>
            </sp>
            <sp xml:id="SDT7-OZKGIP-nujna-14-2015-05-28.sp76">

               <speaker>LUKA MESEC (PS ZL):</speaker>

               <p>Glede tretjega sklepa lahko v bistvu od vejice naprej del tudi prečrtamo, pa naredimo
               piko pri "samooskrbi", če bo tako sprejemljivo.</p>
            </sp>
            <sp xml:id="SDT7-OZKGIP-nujna-14-2015-05-28.sp77">

               <speaker>PREDSEDNICA IVA DIMIC:</speaker>

               <p>Prehajamo na glasovanje o prvem sklepu. Glasujemo.</p>
               <p>Kdo je za? (1 član) Je kdo proti? (6 članov.)</p>
               <p>Ugotavljam, da prvi sklep ni bil sprejet.</p>
               <p>Prehajamo na glasovanje o drugem sklepu.<stage type="mag"/>(nadaljevanje) Pričenjam glasovanje. Glasujemo.</p>
               <p>Kdo je za? (1 član.) Kdo je proti? (8 članov.)</p>
               <p>Tudi drugi sklep ni bil sprejet.</p>
               <p>Prehajamo na glasovanje o tretjem sklepu.</p>
               <p>Kdo je za? (4 člani.) Kdo je proti? (8 članov.)</p>
               <p>Tudi tretji sklep ni bil sprejet.</p>
               <p>Prehajamo še na glasovanje o sklepu, ki so ga predlagale koalicijske poslanske
               skupine, katerega smo tudi, ga je že gospod Veber prebral, zato želi kdo obrazložiti
               glas pri tem sklepu? (Ne.)</p>
               <p>Pričenjam glasovanje. Glasujemo.</p>
               <p>Kdo je za? (11 članov.) Kdo je proti? (Nihče.)</p>
               <p>Sklep koalicijskih poslanskih skupin je sprejet.</p>
               <p>S tem zaključujem današnjo 14. nujno sejo Odbora za kmetijstvo, gozdarstvo in
               prehrano. Vsem prisotnim se zahvaljujem za udeležbo in razpravo. Hvala. <title> Seja je
                  bila zaključena 28. maja 2015 ob 19.36. </title>
               </p>
            </sp>
         </div>
      </body>
   </text>
</TEI>
