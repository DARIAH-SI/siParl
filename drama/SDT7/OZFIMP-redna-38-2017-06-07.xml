<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-38-2017-06-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F1DF11068B12062CC1258125002CDAB8</idno>
               <idno type="custom" subtype="day">B725DFCA7CF6D0B1C125813900345FE4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B725DFCA7CF6D0B1C125813900345FE4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-38-2017-06-07.OZFIMP" n="38">
               <name>redna seja</name>
               <date when="2017-06-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-38-2017-06-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-38-2017-06-07.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">38. seja</stage>
            <stage type="date">(7. junij 2017)</stage>
            <stage type="chairman">Sejo je vodila Urška Ban, predsednica Odbora za finance in monetarno politiko. </stage>
            <stage type="time">Seja se je pričela ob 9.02.</stage>


            <sp xml:id="SDT7-OZFIMP-redna-38-2017-06-07.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, predstavnice Vlade, predstavnik Državnega sveta,
               ostali prisotni, lepo vas pozdravljam in pričenjam 38. sejo Odbora za finance in
               monetarno politiko.</p>
               <p>Obveščam vas, da so se opravičili naslednji poslanci: Marija Antonija Kovačič, Uroš
               Prikl in Nada Brinovšek, pooblastil pa zaenkrat nimam.</p>
               <p>S sklicem seje ste prejeli predlagani dnevni red seje odbora. Obveščeni pa ste bili z
               dne 6. 6. 2017, s strani predlagatelja je bil podan predlog za umik 1. točke dnevnega
               reda, in sicer Predlog zakona o spremembah in dopolnitvah Zakona o Slovenskem
               državnem holdingu.</p>
               <p>Prehajamo najprej na odločanje o tem predlogu za umik te točke. Želi kdo podati
               mnenje oziroma obrazložitev v imenu poslanske skupine? V kolikor ne, predlagam, da o
               tem glasujemo. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je sklep sprejet.</p>
               <p>Potem ste dne 6. 6. 2017 prejeli tudi obvestilo o predlogu za umik 2. točke dnevnega
               reda, ker nismo do obravnave pridobili oziroma nam ni bilo posredovano mnenje
               Evropske centralne banke k temu predlogu zakona. S strani predsednika Državnega zbora
               je bil posredovan dopis 10. 5. 2017, v katerem jih zaprošamo, da pred obravnavo to
               mnenje pridobimo. Kot sem rekla, tudi v sklicu je bilo navedeno. Ker ga ni,
               predlagam, da tudi o tem umiku glasujemo in ga obravnavamo na naslednji seji odbora,
               ko bodo izpolnjeni pogoji in to mnenje dobimo. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je predlog sprejet.</p>
               <p>Nadalje ste dne 6. 6. prejeli tudi obvestilo o predlogu za širitev z A1. Točko,
                   gre za Mnenje Odbora
               o zahtevi Državnega sveta za ponovno odločanje Državnega zbora o Zakonu o spremembah
               in dopolnitvah Zakona o izvrševanju proračunov Republike Slovenije za leti 2017 in
               2018.</p>
               <p>Prehajamo na odločanje o predlagani širitvi današnjega dnevnega reda. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je predlog sprejet.</p>
               <p>Drugih predlogov v zvezi z dnevnim redom v poslovniškem roku nisem prejela, tako da
               je za danes določen tak dnevni red, kot je bil posredovan s sklicem z upoštevanjem
               izglasovanih odločitev, se pravi dva umika in ena širitev točke.</p>
               <p>Prehajamo na <title>A1. TOČKO DNEVNEGA REDA - MNENJE ODBORA O ZAHTEVI DRŽAVNEGA SVETA
                  ZA PONOVNO ODLOČANJE DRŽAVNEGA ZBORA O ZAKONU O SPREMEMBAH IN DOPOLNITVAH ZAKONA O
                  IZVRŠEVANJU PRORAČUNOV REPUBLIKE SLOVENIJE ZA LETI 2017 IN 2018.</title>
               </p>
               <p>Kot gradivo k tej točki smo prejeli zahtevo Državnega sveta z dne 30. 5. 2017 za
               ponovno odločanje o tem zakonu. Prejeli smo tudi mnenje Zakonodajno-pravne službe z
               dne 6. 6. 2017 in tudi mnenje Vlade na isti dan.</p>
               <p>Pričenjamo z obravnavo zahteve Državnega sveta za ponovno odločanje o Zakonu o
               spremembah in dopolnitvah Zakona o izvrševanju proračunov Republike Slovenije za leti
               2017 in 2018.</p>
               <p>Besedo dajem predstavniku Državnega sveta za obrazložitev zahteve.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp2">

               <speaker>MILAN OZIMIČ:</speaker>

               <p>Hvala, gospa predsednica, za dano besedo. Lep pozdrav vsem prisotnim.</p>
               <p>Torej, Državni svet je v zvezi s spremembo Zakona o izvrševanju proračunov Republike
               Slovenije za leti 2017 in 2018 sprejel zahtevo, da Državni zbor o tem ponovno odloča.
               Razlogi za ta veto so pravzaprav enaki kot že v nekaj podobnih primerih leta nazaj
               ali pa v letih nazaj. Torej, poglavitni razlog je seveda nestrinjanje z nasploh
               financiranjem občin, pač v tem konkretnem primeru pa z dvigom povprečnine za 3,5
               evra, kar ne sledi dejanskim potrebam, niti tistim ne, za katere je sicer bilo
               rečeno, da se bo ZIPRS spremenil. Namreč, v trenutku sprejemanja to povečanje zaradi
               uspešnih pogajanj sindikata, kar vpliva na rast plač in posledično povečanje stroškov
               javnih uslužbencev tudi na občinski ravni in zaposlenih v javnih zavodih, ne pokriva
               tudi teh dejanskih stroškov, ki so zaradi tega nastali, te 3,5 evra. Če mogoče to še
               pokriva v manjših občinah, ki imajo sorazmerno malo občinskih uslužbencev in tudi
               malo javnih zavodov, pa seveda to v večjih občinah dejanskih stroškov ne pokriva.
               Ampak ta veto je predlagan, pač izglasovan tudi s tega razloga, da se nenehno
               opozarja, da razmerja država : občina v tem smislu ustreznega financiranja niso
               urejena in da to v pretežni meri že vpliva na to, da občine ne morejo izvrševati
               zakonskih nalog v
               potrebni višini in v potrebni, recimo temu, kakovosti. S takšnim nadaljevanjem tega
               trenda slabšanja finančnega položaja občin se seveda že zdaj izrazito zmanjšuje
               razvojna sposobnost občin. Občine namreč za to, da pokrijejo dnine <stage>(?)</stage> in obvezne
               naloge, morajo zagotavljati finančna sredstva, tista namenska, njihova lastna na
               račun razvoja. Vemo pa, da so občine pravzaprav tiste, ki skrbijo za kvaliteto javnih
               storitev in urejanja javnih zadev na svojem področju pravzaprav za slehernega občana,
               če hočete, od zibeli do groba in seveda to je tudi osnovna obveza, da se občine za
               ustrezno financiranje borijo. Tudi ta predlagani veto, saj Državni svet si s tem ne
               dela iluzij, da bo sprememba, zahtevani veto in ta ponovni premislek že vplival na
               to, ampak enkrat pa verjetno bo prišlo do tega, da bodo Vlada in pristojna
               ministrstva in potem v končni fazi tudi Državni zbor le prišli do te ugotovitve, da
               je na tej relaciji nekaj hudo narobe in da je to pravzaprav ena velika prepreka za
               nek enakomeren in, pa če hočete, sploh razvoj ali pa sledenje nekemu razvoju države
               kot celote in pa seveda občine kot vsake posebej.</p>
               <p>Veto je predlagan tudi zaradi tega, ker so ta opozorila nenehna s strani združenj
               občin, s strani Državnega sveta, v katerem ima pač lokalni interes največje
               zastopstvo, pa ni samo tisto zastopstvo naših lokalnih interesov, tudi druge
               interesne skupine prepoznavajo ta problem in so ti veti izglasovani z dokaj veliko
               večino. Da bo le prišlo do tega spoznanja, da je tukaj treba nekaj urediti in da
               tisti argumenti, s katerimi so te zahteve, pa če hočete tudi pogajanja med občinami,
               združenji občin glede povprečnine, pa nenehna opozorila, da se z ZIPRS krši sistemski
               Zakon o financiranju občin, le resen problem in da bo treba tukaj resno pristopiti.
               Nič posebej preroški ne bi bil, da se bodo seveda v tej zvezi ti veti nadaljevali,
               kajti <q>"lokalci"</q> smo pravzaprav, člani Interesne skupine lokalnih interesov smo
               pravzaprav edino formalno zastopstvo interesov druge ravni organiziranosti naše
               države, torej področja lokalne samouprave in na to moramo po svojem poslanstvu
               nenehno opozarjati, da bodo ti veti tudi v bodoče ob teh priložnostih postali
               stalnica, tako kot so pravzaprav že zdaj. Seveda pričakujemo, da bo enkrat le prišlo
               do resnega razmisleka, ker argumenti, s katerimi se zavračajo argumenti občin in
               potreb lokalne samouprave, so pravzaprav nevzdržni. Ne gre tukaj za nasprotovanje
               fiskalnemu pravilu, pa da smo tukaj tisti v tem pomembnem delu za spoštovanje
               fiskalnega pravila. Z ustreznim financiranjem občin lahko veliko pripomorejo k temu,
               da se bo to pravilo na ravni države ali pa vseh njenih blagajn, lažje spoštovalo. Tu ne gre za porabo, tukaj
               gre za zahteve za razvoj in seveda ustvarjanje pogojev za rast gospodarstva,
               ustvarjanje pogojev za različne dejavnike, ki v svoji posledici dvigujejo bruto
               produkt, ne gre za neko neproduktivno porabo. Pustimo zdaj tukaj, da v temle primeru
               gre dejansko za neki dvig plače in kritje teh stroškov, ampak občine se ne borijo
               predvsem zato, občine se borijo za tisti del sredstev, ki jih rabijo za razvoj, in v
               tem smislu, da se tudi država kot celotna enakomerno razvija po nekih enakih
               kriterijih, ne pa z, ne vem, nenehnim pogajanjem, pa kandidiranjem na razpise, pa še
               v tistem drugem delu so v obdobju te perspektive financiranja občine pravzaprav,
               razen večjih mestnih, odrinjene od teh virov. Toliko v obrazložitev.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp3">

               <speaker>PREDSEDNICA URŠKA BAN:</speaker>

               <p>Najlepša hvala za obrazložitev.</p>
               <p>Besedo dajem državni sekretarki na Ministrstvu za finance. Mag. Saša Jazbec,
               izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp4">

               <speaker>MAG. SAŠA JAZBEC:</speaker>

               <p>Hvala lepa. Dobro jutro, spoštovani.</p>
               <p>Iz obrazložitve predloga odložilnega veta, ki ga je vložil Državni svet na Predlog
               zakona o spremembah in dopolnitvah Zakona o izvrševanju proračuna Republike Slovenije
               za leti '17 in '18 izhaja, da se Državni svet ne strinja s predlaganim dvigom
               povprečnine za leto '17, saj meni, da ta ne pokriva v celoti višjih stroškov dela
               javnih uslužbencev, ki nastajajo zaradi dogovora Vlade s socialnimi partnerji. Očita
               se, da predlagani dvig povprečnine ne upošteva raznolikosti občin in s tem njihovih
               različnih finančnih potreb. Državni svet meni, da bi bilo treba povišanje povprečnine
               nevtralizirati z novim modelom razdelitve, ki bi ga na podlagi izračunov moralo
               pripraviti pristojno ministrstvo. Očita se tudi, da je financiranje občin neurejeno
               in nestabilno, saj se sistemskega Zakona o financiranju občin v tem delu ne spoštuje
               in se vanj posega z vsakoletnimi spremembami ZIPRS. To naj bi povzročalo stanje, ko
               morajo občine stalno prilagajati svoje dejavnosti zmanjšanemu obsegu pričakovanih
               sredstev, kar jim otežuje avtonomno in gospodarno ravnanje, posebej pri načrtovanju
               investicij. Vsakoletna obveznost določitve povprečnine v letnem zakonu je določena s
               četrtim odstavkom 12. člena Zakona o financiranju občin, v katerem je določeno, da
               povprečnino določi Državni zbor z zakonom, ki ureja izvrševanje državnega proračuna.
               Razlog za navezavo med dvema zakonoma je v tem, da gre pri določitvi povprečnine za
               živo materijo, ki se mora letno prilagajati okoliščinam. V povezavi z določitvijo
               povprečnine pojasnjujem, da je Republika Slovenija ustavno zavezana k izvajanju
               fiskalnega pravila, in tudi, da je treba omejevanje izdatkov porazdeliti med vse
               institucionalne enote sektorja država. Povedano drugače, je treba pri določitvi
               povprečnine upoštevati tudi delež, ki ga morajo občine prispevati h konsolidaciji
               javnih financ. Navedeno izhaja iz več odločb Ustavnega sodišča, v katerih to navaja,
               da je ključni cilj državnega proračuna kot instrumenta Vlade pri izvajanju
               makroekonomske politike dosegati fiskalno stabilnost ter trajen in stabilen
               narodno-gospodarski razvoj, ki je v interesu države kot celote, in tudi, da morajo
               biti temu cilju prilagojene tudi ekonomske in fiskalne politike občin. V povezavi z
               izvajanjem fiskalnega pravila naj dodam, da sta tako Evropska komisija v oceni
               programa stabilnosti in Fiskalni svet Sloveniji priporočila, da mora svoje cilje v
               letih '17 in '18 usmeriti v to, da bo izvedla svojo fiskalno politiko v skladu z
               zahtevati preventivnega dela Pakta za stabilnost in rast, kar pomeni dodaten fiskalni
               napor za leto 2018. Res je, da izračunana povprečnina po ZFO že od leta '12 vsako
               leto presega z dogovorom oziroma z letnim zakonom določeno povprečnino, se pa ta
               razkorak znižuje, tako v '16 kot tudi v letu '17. Sprememba višine povprečnine za
               leto '17, ki jo določa predlagani zakon izhaja zgolj iz dodatnih obveznosti iz
               naslova stroškov dela. 
               To pomeni, da je v trenutno določeni povprečnini 530 evrov upoštevano povišanje
               stroškov, torej povišanje sredstev za stroške dela v primerjavi z letom '16,
               povišanje povprečnine v višini teh dodatnih 3 evrov in pol pa je zgolj izračun
               povprečnih stroškov, ki izhajajo iz vsebine dogovora med socialnimi partnerji iz
               decembra 2016. Način financiranja občin, kot je določen z Zakonom o financiranju
               občin, omogoča zgolj upoštevanje povprečnih stroškov za financiranje občinskih nalog,
               ki se ugotovijo z upoštevanjem podatkov o tekočih odhodkih in tekočih transferjih za
               te naloge, ki jih občine sporočijo ministrstvu. V tem trenutku pravne podlage, ki bi
               omogočale drugačen način financiranja nalog občin, ni. V povezavi s predlogom, da bi
               bilo treba zvišanje povprečnine nevtralizirani z novim modelom razdelitve, je treba
               temeljito razmisliti, saj noben model ne bo zagotavljal, da bi vsaka posamezna občina
               prejela natančno tak obseg sredstev za posamezen namen, kot izhaja iz posamezne
               dejanske obveznosti. Takšen način financiranja bi bil mogoče določiti le na način, da
               bi občine izstavljale fakture za opravljene storitve oziroma za nastale obveznosti, v
               tem primeru si pa ne predstavljam administrativnih ovir, ki bi jih imela tako država
               kot občine. V povezavi z obsegom povišanja povprečnine pojasnjujem, da je skupna
               ocena mase sredstev za stroške dela za 1,3 % višja glede na preteklo leto, ocena za
               odpravo anomalij temelji zgolj na predhodnem predvidevanju, saj je končna realizacija
               odvisna od tega, katera delovna mesta in s kakšno vrednostjo bodo dejansko udeležena
               v odpravi anomalij, in pogajanja o tem še potekajo. Pri izračunu predlagane
               povprečnine smo upoštevali oceno povišanih stroškov dela na lokalni ravni za leto '17
               na podlagi višine sredstev, ki jo občinski proračuni namenjajo tako neposrednim
               uporabnikom kot tudi skozi transferje ali plačila cen storitev posrednim uporabnikom
               proračuna. Tako je upoštevano povišanje pri stroških dela v občinskih upravah ter pri
               delu transfera v tekočih transferjih javnim skladom, javnim zavodom in javnim
               agencijam, v doplačilih oskrbnin v domovih za starejše ter v plačilu razlike med ceno
               programov v vrtcih in plačilih staršev. Ob upoštevanju slednjega je bilo ocenjeno, da
               bo dogovor s socialnimi partnerji povzročil višje odhodke občinskih proračunov za
               približno 6 milijonov evrov, kar bi pomenilo povišanje povprečnine za 3 evre za leto
               2017. Vlada je zaradi raznovrstnosti občin določila povišanje povprečnine za 3 evre
               in pol, kar pomeni 7,2 milijona dodatnih sredstev za občine.</p>
               <p>Za zaključek naj še enkrat povem, da imamo vzdržen model financiranja občin, po
               katerem se izračunava povprečnina za občine, da pa ustavna fiskalna zaveza deluje
               enako za državni proračun kot tudi za vse ostale proračune institucionalnih enot, med
               katere sodijo tudi občine. V primeru, torej v primeru, da bi pri ponovnem glasovanju
               ne prišlo do potrditve tega predloga ZIPRS, bodo najkrajšo potegnile prav občine, saj
               bodo prikrajšane za teh 7 milijonov 200 in upokojenci bodo prejeli nižji obseg
               letnega dodatka. In na podlagi navedenega Vlada predlaga Državnemu zboru, da predlog
               ZIPRS v ponovnem odločanju sprejme.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-38-2017-06-07.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavnici Zakonodajno-pravne službe. Gospa Sonja Bien Karlovšek,
               izvoli.</p>
            </sp>
            <sp xml:id="SDT7-OZFIMP-redna-38-2017-06-07.sp6">

               <speaker>SONJA BIEN KARLOVŠEK:</speaker>

               <p>Hvala.</p>
               <p>ZPS je v svojem pisnem mnenju pojasnila, da so navedbe Državnega sveta v zahtevi za
               ponovno odločanje vsebinske narave. In zaradi tega, ker ne gre za pravna vprašanja,
               povezana z našimi pristojnostmi, določenimi v 27. členu Poslovnika Državnega zbora,
               se do njih ne moremo opredeliti.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp7">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Odpiram razpravo o zahtevi Državnega sveta o ponovnem odločanju. Želi kdo
               razpravljati? Gospod Horvat, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp8">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovane kolegice in kolegi, gospa državna
               sekretarka, gospodje državni svetniki.</p>
               <p>V Poslanski skupini Nove Slovenije se strinjamo z odločitvijo Državnega sveta. Smo
               zagovorniki lokalne samouprave in večkrat poudarjamo in ugotavljamo, da se v
               Sloveniji krši Evropska listina lokalne samouprave, ki jo je ratificiral ta Državni
               zbor.  Gospa državna
               sekretarka je lepo prebrala mnenje Vlade o zahtevi Državnega sveta in seveda se
               strinjam, da tudi občine morajo prevzeti na nek način breme, čeprav to ni primerno
               izbrana beseda, glede fiskalne konsolidacije. In veste kaj, nekoliko sem, ali pa,
               zelo sem razočaran, da se ta ustavna določba in Zakon o fiskalnem pravilu zlorablja,
               zlorablja in ga Vlada ven potegne samo takrat, ko ji njej paše. In pravi, poglejte
               občine, tukaj je Zakon o fiskalnem pravilu, tukaj je Ustava Republike Slovenije, tudi
               vi morate varčevati. In zdaj jaz res sprašujem in želim konkretne številke, koliko pa
               je v tem mandatu privarčevala, ne v javnem sektorju, v državni upravi, v državni
               upravi ta Vlada v smislu reorganizacij, optimizacij delovnih procesov,
               informatizacije in tako naprej. Res me zanima koliko je privarčevala. Tudi koliko je
               privarčevala, pa ne razumeti, da sem ciničen, glede na to, da je prav v državni
               upravi prišlo do novih oziroma do povečanja števila zaposlenih, koliko je to
               povečanje števila zaposlenih v tem mandatu. Želim natančne številke. Če ne zdaj, pa v
               pisni obliki. Tukaj sem zato, ker so me sem postavili ljudje in ljudje meni
               postavljajo ta vprašanja. In tu je zdaj zelo primerna priložnost, da Vlada
               državljankam in državljanom, davkoplačevalcem, če hočete, zelo jasno predstavi te
               številke. Ker še kakšen teden, morda dva, tri, nazaj pa smo brali prvo poročilo
               oziroma priporočilo Fiskalnega sveta, ki smo ga končno po dolgih pogajanjih in mukah
               dobili, pa še to poročilo Fiskalnega sveta, ki Vladi priporoča, da je potrebno
               povečati fiskalni napor, je napisano zelo diplomatsko, res zelo nežno, pa ga je
               Vlada, prvo poročilo Fiskalnega sveta, vrgla v koš. Trda je ta retorika, ampak točno
               tako je bilo. Vlada ga ni spoštovala. Na eni strani smo pokazali lep obraz pred
               evropskimi inštitucijami, ki nas je že dolgo opozarjala, da pri nas pač fiskalno
               pravilo ne deluje, ker je fiskalno pravilo zgolj orodje, ni pa bilo mojstrov, ki bi
               to orodje vzeli v roke, in potem smo te mojstre, Fiskalni svet, smo dobili, ampak ko
               je izdelek nastal, prvi izdelek, poudarjam, pa ga Vlada vrže v koš. Seveda se Vlada
               zaveda, da se ne more igrati na nek način in žugat sindikatom, da je potrebno
               šparati, ker sindikat lahko čez noč pripelje na Gregorčičevo nekaj 10 tisoč ljudi in
               je problem in imamo socialni nemir in politično destabilnost, čeprav ne vem, če imamo
               zdaj politično stabilnost. Saj se nič ne dogaja, kar se tiče nekih koalicijskih
               zavez, ne dogaja se prav nič in res nič na področju sprememb strukture proračuna,
               ali, če hočete, na področju strukturnih reform. Naša struktura našega proračuna ni
               dobra. Ne bom zdaj ponavljal, ker Vlada natančno ve bolj kot nek opozicijski
               poslanec, kje so problemi, kje so fiskalna tveganja, ki so prisotna danes in bodo
               močno udarila jutri. In ni moralno, poudarjam, ni moralno, da ta politika zdaj to
               samo opazuje, ne skrbi je pa za mlajše generacije, ki prihajajo za nami in bodo to
               breme sedanjega neučinkovanja, neukrepanja morale nositi. Mene tudi zanima glede na
               to, da imamo Zakon o financiranju občin in da imamo metodologijo za izračun
               povprečnin, kakšna bi po zakonu, striktno po zakonu, in po metodologiji morala biti
               danes povprečnina. To me res zanima, številka. Glejte, pojavljajo se različne
               številke. SOS govori o eni, ZOS govori o tretji številki in tako dalje, pa me zanima,
               država, ministrstvo ima aparat, ki lahko zelo natančno, na dve decimalki, izračuna,
               kakšna je v skladu z zakonom in z metodologijo povprečnina danes. Jaz sem objektiven,
               jaz sem objektiven in verjamem, da ne more biti, ker ne zmoremo, ne more biti takšna,
                   kot je ta
               metodologija določa. Ja, potem za božjo voljo spremenite zakon, spremenite
               metodologijo. Tukaj bom citiral, na žalost ne dobesedno, predsednika Računskega
               sodišča Tomaža Vesela, ki je povedal, mislim, da že v lanskem letu: <q>"Vlada se nima
               kaj pogajati z reprezentativnimi združenji občin glede povprečnine, ker imamo zakon
               in ker imamo metodologijo."</q> Nimamo se kaj pogajati! Seveda pa občine nimajo tako
               močnega sindikata, da bi prišle pred Vlado, pa rekle, torej da bi ta sindikat, ki ga
               ni in ne bo, prišel pred predsednika Vlade in rekel: <q>"Zahtevam 46 milijonov,"</q> ali pa
               drugič: <q>"Zahtevam 56 milijonov."</q> In se kar odobri, brez da bi Državni zbor o tem
               pravzaprav sploh vedel, kaj šele sklepal.</p>
               <p>Da ne govorim tukaj zdaj o raznih dokapitalizacijah, ker nas malo že glava boli od
               tega. Vse mimo od Državnega zbora. Pa enkrat 200 milijonov, pa drugič 50 milijonov in
               mimo Državnega zbora je tako na palec odšlo 350 milijonov, mi pa se zdaj hvalimo,
               kako smo dobri, oziroma ta Vlada se hvali, kako je dobra, da je občinam dala 7,2
               milijona evrov za letošnje leto. Veste, kaj, imamo ne samo državljane, imamo tudi 2
               milijona občanov in tudi od tega, od te povprečnine je odvisen razvoj občin ali pa
               bolje rečeno skladni regionalni razvoj. Saj veste, da skladni regionalni razvoj, za
               regijske program praktično ta trenutek nimate še niti enega evra, upam, da bo.
               Prejšnji četrtek je Vlada o tem odločala, ampak, glejte, dokler ne vidim, ne
               verjamem. Je pač tako. V prejšnji perspektivi je bilo teh sredstev za razvoj regij
               okrog 600 milijonov, ta trenutek praktično še vedno nič. Nič evrov. Veste, tudi tisti
               državljan tam na severu Goričkega je tudi občan in je državljan te države, ne samo
               tisti, ki je občan, recimo, Mestne občine Ljubljana, z vsem spoštovanjem do njih, da
               se razume. Enakovredni smo. Državljani in ljudje smo enakovredni, ampak skozi to
               politiko ugotavljam, da ta Vlada pravi, da nismo enakovredni, obenem pa zelo pompozno
               sprejema spremembo Ustave in zapiše pravico do pitne vode. Moje naslednje vprašanje:
               koliko denarja bo zagotovljenega v rebalansu za 2018 za zagotavljanje pitne vode
               državljankam in državljanom? Oziroma ustavne pravice, če že govorimo o ustavni
               določbi glede fiskalnega pravila, dajmo potem govoriti tudi o ustavni pravici do
               pitne vode, občine pa so seveda tiste, in samo občine, ki morajo zagotoviti pitno
               vodo svojim občanom. Na eni strani deklarativno, pompozno, toliko da ni bilo <q>"pleh
               muzike"</q>, se sprejema ustavno spremembo glede pitne vode, ampak v žepu pa kar dve
               figi. Niti evra do danes nisem videl, da bi bil namenjen za realizacijo te pravice.
               Podatki kažejo, da 280 tisoč ljudi v Sloveniji pije vodo, ki ni v skladu s
               Pravilnikom o pitni vodi, ki ima 34 členov. Pa ne želim zdaj odpirati vseh področij,
               na nek način hvala bogu, da imamo v Državnem svetu seveda interesno skupino, ki
               pravzaprav najbolj razume, kaj je lokalna samouprava. Samouprava. Dobro bi bilo, da
               bi tudi ta Vlada morda na kakšni seji obravnavala Evropsko listino lokalne
               samouprave, da bi si malo osvežila spomin.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem mag. Alenki Bratušek.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp10">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in lep pozdrav vsem tudi v mojem imenu. Naj takoj na začetku povem, da sem sama glasovala
               <q>"za"</q> Zakon o izvrševanju proračuna. Razumem državne svetnike, razumem probleme, ki
               jih izpostavljajo, bili so izpostavljeni tudi na tem odboru in tudi na seji v
               Državnem zboru, ampak nekako mislim, da veto oziroma nesprejem tega zakona ni prava
               rešitev, ker je res, da bodo občine na eni strani in na drugi tudi upokojencev dobili
               še manj, kot če bi bil zakon sprejet. To pa nikakor ne pomeni, da se sama osebno
               strinjam z višino povprečnine, ki je določena v zakonu in na to višino povprečnine
               oziroma sredstev, ki pripadajo občinam opozarjam tako rekoč na vsaki seji.</p>
               <p>Ampak nekaj pa vseeno moram dopolniti glede na to, da je fiskalno pravilo očitno res
               priročen izgovor takrat, ko Vladi in vladajoči koaliciji to paše. Kolega je že
               omenjal, fiskalno pravilo ni bil ovira za dokapitalizacijo SDH z 200 milijoni evrov,
               ni bil ovira za transfer 50 milijonov evrov na tako imenovano slabo banko, se pravi,
               ste sanacijo bank podražili še za 50 milijonov, nihče ni trenil in govoril o
               fiskalnem pravilu. O fiskalnem pravilu ne govorite niti, ko vojski zagotovite 25
               milijonov dodatnih evrov. Ni, takrat ni fiskalnega pravila. Ko govorite o dodatnem
               zadolževanju javnih skladov, ni fiskalnega pravila. Ko govorite o drugem tiru, ni
               fiskalnega pravila. Fiskalno pravilo je samo pri občinah in upokojencih, pa ne gre za
               milijarde, ampak gre za milijone. In še nekaj <gap n="…"/> Če bi povprečnino povečali toliko,
               kot bi jo morali, ne bom govorila o željah občin, ker mislim, da je prav, da bi bila
               določena tako, kot mora biti, bi se s tem povečala primerna poraba, finančna
               izravnava, ki jo iz državnega proračuna država zagotavlja občinam, kar pomeni, da bi
               morala država zapraviti nekaj manj, občine pa bi nekaj več. Se pravi, tukaj
               izgovarjanje na fiskalno pravilo res ne gre, je privlečeno popolnoma za lase.
               Popolnoma za lase. Skupna javnofinančna poraba zaradi tega ne bi bila niti evro
               višja. Vi bi s prerazporeditvami zagotovili denar za finančno izravnavo, dali občinam
               in občine bi to porabile namesto države. To je zelo preprosto.</p>
               <p>Lahko najdete kakšen drug izgovor, fiskalno pravilo tukaj definitivno ne stoji, bi se
               pa lahko o pravilnosti, primernosti in tako naprej, javnofinančne politike
               pogovarjali na posebni točki, spoštovana predsednica. Mislim, da na vsa priporočila,
               ki nam jih daje Evropska komisija, in kritike, ki nam jih daje Evropska komisija, bi
               bilo to več kot primerno. Strukturni primanjkljaj v naši državi se povečuje in
               ponavljajo se neki drugi časi, ko v tistih najboljših časih z ogromno prihodki nismo
               znali pravilno usmerjati javnofinančne politike in smo zato zapadli v eno največjih
               kriz samostojne Slovenije. Seveda se bo ta neaktivnost in to nedelo poznalo čez čas,
               ampak vseeno, predsednica, jaz apeliram, da glede na mnenja, ki jih imamo, res smo
               odbor, ki je odgovoren za to, da na eni od naslednjih sej to razpravo o javnofinančni
               politiki tudi opravimo.</p>
            </sp>
            <sp xml:id="SDT7-OZFIMP-redna-38-2017-06-07.sp11">

               <speaker>PREDSEDNICA URŠKA BAN:</speaker>

               <p>Hvala lepa, gospa Bratušek, tudi za ta predlog. Bomo pa priporočila v naslednjem
               tednu, mislim, da bomo imeli šestnajstega sejo Odbora za finance, ko bomo konkretno
               ta zadnja priporočila obravnavali in v sklopu tega lahko tudi opravili širšo
               razpravo.</p>
               <p>Gospod Veber ima besedo.
               </p>
            </sp>
            <sp xml:id="SDT7-OZFIMP-redna-38-2017-06-07.sp12">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Podobno bi podal tudi svoje stališče glede zahteve Državnega sveta za ponovno
               odločanje o Zakonu o spremembah in dopolnitvah Zakona o izvrševanju proračunov, da
               vendarle ta zakon omogoča več sredstev občinam in seveda tudi izboljšuje položaj
               upokojencev. Podpiram, bi rekel<gap n="…"/> Ne razumem nenazadnje tudi aktivnost Državnega sveta
               v tem smislu, da je to tudi podpora občinam pri nadaljnjih pogajanjih z Vlado za to,
               da dejansko dosežejo tisti končni cilj, ki pa je zapisan v Zakonu o financiranju
               občin in govori nenazadnje o oblikovanju povprečnine. Določba v Zakonu o financiranju
               občin, ki pač daje možnost, da v Zakonu o izvrševanju proračuna letno določamo višino
               povprečnine, je neke vrste gotovo varovalka, da se odzovemo na razmere zaradi
               gospodarske ali finančne krize.</p>
               <p>Dejstvo je, da sta finančna in gospodarska kriza prebrodeni, po drugi strani pa nam
               seveda ostaja breme, za katerega menim, da je bilo vendarle previsoko ocenjeno in ima
               seveda za posledico tudi to, da občine težje dosegajo dogovor z Vlado. Torej, gre
               seveda za oceno posledic gospodarske in finančne krize in posledično tudi predlog
               višine za dokapitalizacijo bank. Tukaj bi samo izpostavil, da je dejansko potrebno
               pogledati, ali so sploh bili v tem postopku upoštevani mednarodni računovodski
               standardi, ko se je o tem odločalo oziroma pripravljalo predlog v Sloveniji, in
               vidimo, da tudi vse druge države, kot je Italija, seveda v zadnjem obdobju dosegajo
               bistveno boljše pogoje in izhodišča tudi pri pogajanjih z Evropsko komisijo, kot je
               Slovenija. V tem smislu je prav, da imamo ves ta spekter vprašanj pred očmi in da
               vendarle pospešimo vse te postopke in čim prej razrešimo, če lahko tako rečem,
               Slovenijo in državni proračun nepotrebnih bremen, ki se kažejo tudi v tem, da
               plačujemo recimo tam nekje okoli 400 milijonov previsokih obresti zaradi previsokega
               zadolževanja in tako naprej. To so zelo resne številke, ki dejansko posegajo v razvoj
               Slovenije, in tukaj se res postavlja vprašanje, kdo ima pravico ovirati Slovenijo pri
               njenem razvoju. Občine in lokalna samouprava je eden izmed tistih delov, ki zagotovo
               veliko prispevajo k razvoju, pa tudi sami bi lahko v državnem proračunu namenili
               bistveno več sredstev za razvoj, v kolikor ne bi imeli tega bremena, ki je bilo
               izračunano skozi sanacijo bančnega sistema kot posledice gospodarske in finančne
               krize.</p>
               <p>Fiskalno pravilo kot tako se je še enkrat izkazalo kot nekaj, kar v Sloveniji
               zagotovo ne bi smeli sprejeti na ustavnem nivoju. Sam menim, da so seveda človekove
               pravice in tudi pravica do lokalne samouprave bistveno nad kakršnimkoli fiskalnim
               pravilom, ki je zapisan v Ustavo, in, ja, to je priročen izgovor, zato da se omejuje
               tudi financiranje občin, da se omejuje, ne vem, dvig pokojnin, plač, vsega, kar je
               pač možno v odnosu do ljudi, da se pač ta stiska in ta gospodarska kriza za njih po
               nepotrebnem podaljšuje. Torej, samo fiskalno pravilo zagotovo ni dobra rešitev za
               razvoj Slovenije in to ceno nenazadnje plačujemo, če hočete, tukaj se ne strinjam z
               oceno, da fiskalno pravilo ne vpliva na drugi tir. Tudi to je bil ves čas pravzaprav
               izgovor, da moramo poiskati zasebnega partnerja za drugi tir, dokler nismo prišli
               celo tako daleč, da je Evropska komisija rekla, da odsvetuje financiranje drugega
               tira z evropskimi sredstvi, ker je zasebni vir financiranja povsem nesprejemljiv za
               gradnjo tirov. To je dejstvo. Vendar v Sloveniji smo ves čas poslušali, da pa moramo
               iskati zasebnega investitorja, ker imamo fiskalno pravilo. Ja, fiskalno pravilo je potrebno
               črtati iz Ustave in prevzeti odgovornost nase, tako aktualna Vlada kot aktualen sklic
               Državnega zbora, da vodimo tudi primerno fiskalno politiko, ne pa da to preložimo na
               neko ustavno kategorijo in se potem seveda prerekamo o tem, ali smo celo kršili
               Ustavo ali ne, ko želiš recimo spodbuditi gospodarsko rast ali pa ko želiš dvigniti
               standard življenja ljudi. To dejansko dokazuje, da to fiskalno pravilo ne sodi v
               Ustavo in ga je potrebno črtati.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Širclju.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp14">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana predsednica, spoštovane kolegice in kolegi, spoštovani
               predstavniki Vlade.</p>
               <p>Zdaj, jaz mislim, da tej Vladi ni v interesu, da uredi financiranje občin.
               Navsezadnje se o tej zadevi pogovarjamo že, jaz mislim, od začetka mandata te Vlade
               in nič se ni spremenilo. Sem pa tja da Vlada nekaj drobtinic občinam v smislu, sedaj
               imate pa nekaj denarja več. Ampak da bi uredila financiranje občin tako, kot veleva
               Zakon o občinah, tako da bi se zagotovil razvoj v občinah, tako da bi imeli dejansko
               ljudje nekaj od tega, da bi ljudje povečali svoj standard, kajti tam najbolj
               uresničujejo svoje interese, tega ta Vlada ne naredi. Vladi Mira Cerarja ni mar za
               ljudi, kajti najbolj se dejansko čutijo njihovi interesi v občini. Kje ljudje
               izvajajo svoje interese? Največ v občini. Od česa je odvisno njihovo bivanje? Od česa
               je odvisno njihovo življenje na sploh? Ja, od tega, kako se počutijo v občinah.
               Najbolj to. Šele potem pridejo republiške vloge, republiške funkcije; varnost,
               zunanja politika in tako naprej. Ampak o tem, kakšen vrtec bodo imeli, o tem, po
               kakšnih cestah bodo hodili, o tem, kako bodo imeli urejeno komunalo, to je odvisno od
               občin. Od delovanja občin. Delovanje občin pa je odvisno od tega, koliko jim vlada,
               republiška vlada enostavno nameni in tej Vladi ni v interesu, da imajo občine urejeno
               stabilno financiranje. Jaz pravzaprav ne vem, zakaj ne, če je v interesu, da se vlaga
               zelo veliko v nek kapital in tako naprej, kar je bilo tukaj že rečeno; v SDH, v DUTB,
               v neko železniško progo, ki je zelo vprašljiva tako tehnično kot finančno in tako
               naprej, to daje na piedestal, ampak vprašanje je, koliko se bo dejansko kvaliteta
               življenja ljudi izboljšala zaradi 20 kilometrov proge. Je potrebna, ampak ne vem, če
               160 kilometrov na uro, da se vozi tam. Je potrebna, ne vem pa, če je treba to progo
               graditi pod zemljo 22 kilometrov od 25. To drži, ampak za to Vlada ima denar, za ta
               luksuz, če želite, Vlada ima denar. Za to, da se financirana na račun tega projekta
               še bog ve kaj, ker je predsednik Vlade rekel, da stane 1 kilometer 27 milijonov, kar
               znese 750 milijonov, v zakonu pa piše milijardo 400. Za koga? Ne za ljudi. Ljudje v
               občinah pa bi potrebovali ta denar. Ljudje v občinah bi si lahko izgradili v vsaki
                  občini en vrtec ali
               pa eno šolo ali pa eno telovadnico za ta denar. Ampak ta Vlada tega ne naredi. Ne, ta
               Vlada tega ne naredi, ta denar dejansko vzame davkoplačevalcem in ga nameni za neke
               futuristične projekte, od katerih se <q>"itak"</q> ne ve, kakšen bo njihov konec, ker
               vprašanje je, kaj se bo znašlo pod zemljo – koliko kapnikov po koliko aneksov. Vsak
               kapnik je en aneks. Ampak za ljudi ne. Za ljudi ne. To ni, če želite, projekt za
               ljudi. Delež potniškega prometa je 3 do 4 %, blagovnega pa vse ostalo. Ampak tukaj bi
               naredili en vrtec ali pa eno telovadnico v vsaki občini, če bi ta denar namenili,
               tisti višek denarja namenili občinam. Ampak za to ni denarja. Vlada Mira Cerarja za
               to, za občine, za življenje ljudi nima denarja. Da sicer neke drobtinice, ampak to je
               vse. To dela že tri leta in tri leta se tu nič ne zgodi in tri leta se na tem odboru
               pogovarjamo o financiranju občin. Tri leta ali pa že ne vem koliko let se pogovarjamo
               tudi o Zakonu o javnih financah, pa se tudi nič ne naredi. Ga ni. Že več, že deset
               let, če želite. Na račun ljudi.</p>
               <p>Zdaj tole sprenevedanje o tem, zakaj, kakšni so razlogi, da se to ne uredi. Kot je na
               primer državna sekretarka med drugim navedla razlog, da je povprečnina tako urejena:
               <q>"Povprečnina je živa materija, ki se prilagaja okoliščinam."</q> Dobro, povprečnina je
               živa materija, glejte, <q>"okej"</q>, tukaj bi se že lahko malo pogovarjali, ali je to živa
               ali mrtva materija. Predvsem je to materija, ki določa, kako bodo ljudje živeli v
               občinah. Potem je lahko živa, določa življenja ljudi. Tukaj se strinjam, da je, ampak
               te okoliščine so takšne, da si ljudje zaslužijo boljše življenje in zaradi tega bi
               morala ta Vlada dati večjo povprečnino ali pa tisto povprečnino, ki je dejansko
               določena v zakonu. Ne v ZIPRS, ampak v Zakonu o občinah. Razlog, da bo Vlada
               določala, koliko denarja pa je zdaj ta povprečnina, koliko denarja pa znaša to,
               glejte, ta razlog je na trhlih nogah. To, da Vlada reče <q>"fiskalno pravilo"</q>, glejte,
               koliko denarja je letos več v prvih štirih mesecih v proračunu? Pobranih davkov in
               prispevkov 400 milijonov. Od tega najbrž 300 milijonov davkov. 300 milijonov je več
               davkov, pobranih zaradi gospodarske rasti in tako naprej. Nominalno, pa pustimo
               strukturno, o tem je bila tudi beseda, ampak o tem lahko govorimo. 300 milijonov na
               račun davkov prvih štirih mesecih, v prvih petih najbrž 400 milijonov več davkov.
               Občinam damo 7 milijonov. Vlada Mira Cerarja da od tega 7 milijonov. Samo višek je
               to. Zakaj pa porablja to? Za katere projekte? TEŠ, SDH, prodaja banke,<gap n="…"/> Ne vem, kaj.
               Ne vem. Ampak zakaj ne za ljudi? Zakaj ta Vlada ne naredi nečesa za ljudi? Zakaj?
               Mislim, jaz tukaj dejansko ne razumem, za koga vlada. Za koga je tukaj postavljena? V
               čigavem interesu? Saj ne dela v interesu ljudi. Občine uresničujejo svoje interese,
               se opravičujem, ljudje uresničujejo svoje interese v občinah. Ampak njim ni treba
               dati denarja.  Malo, sem
               pa tja kaj, drobtinico, zato da se bo dejansko lahko nekaj tukaj naredilo.</p>
               <p>Tako da, glejte, jaz mislim, da so popolnoma upravičene zahteve Državnega sveta.
               Vlada se pri tem ne zgane, Vlada pri tem ne bo nič naredila, zatiskala si bo oči pred
               svetlobo, metala si bo pesek v oči. Jaz pa res ne vem, če ljudje potrebujejo tako
               Vlado.</p>
            </sp>
            <sp xml:id="SDT7-OZFIMP-redna-38-2017-06-07.sp15">

               <speaker>PREDSEDNICA URŠKA BAN:</speaker>

               <p>Hvala lepa. Želi še kdo razpravljati od poslancev?</p>
               <p>Sicer dajem besedo državni sekretarki. Izvolite. Aja, joj, se opravičujem, še gospa
               Šergan. Se opravičujem.</p>
            </sp>
            <sp xml:id="SDT7-OZFIMP-redna-38-2017-06-07.sp16">

               <speaker>VOJKA ŠERGAN (PS SMC):</speaker>

               <p>Hvala za besedo. Lepo pozdravljeni tudi iz moje strani.</p>
               <p>Jaz bi mogoče to razpravo nekako razpravljala v to smer, da poleg<gap n="…"/> Če imamo Zakon o
               določitvi povprečnine, imamo na drugi stran tudi metodologijo za izračun te
               povprečnine. Mene pa vendarle nekatere občine oziroma predstavniki opozarjajo, vsaj z
               našega okolja, da pa tudi s to metodologijo za izračun te povprečnine nekako niso
               zadovoljni. To pa zaradi tega, ker prihajam iz okolja, kjer bi si pravzaprav želeli,
               da bi se upoštevala raznolikost občin in pa njihove različne potrebe in to v smeri
               tega, da tiste občine, ki imajo več zavodov, in tiste občine, ki imajo višjo
               brezposelnost in socialne težave večje od drugih, recimo tudi več starejših, da
               morajo za te občane zagotavljati več sredstev. To je za plačilo, če sem konkretna,
               plačilo domov za starejše, kjer bivajo, ker nimajo sami dovolj sredstev. Tudi v
               primeru teh socialnih transferjev, kadar je<gap n="…"/> Mislim, tam, kjer je tudi večja
               brezposelnost, in ta metodologija nekako tem občinam ne namenja zadosti sredstev,
               tako da jaz ne bi izpostavljala tukaj samo višine povprečnine, ampak tudi to
               metodologijo. Ampak za metodologijo pa je potreben konsenz znotraj združenj občin in
               jaz mislim, da je, bom rekla, dela samih združenj tudi na tem področju. Tako da jaz
               vidim res ta problem večplastno, ne samo tako enostransko, premalo denarja, to je
               najbolj enostavno reči. Premalo je denarja, zagotavljati je treba več denarja, ampak
               če se nekako osredotočimo na to, da je treba vsebinsko gledati zadevo tudi po
               posameznih občinah, bi se morala na nek način tudi združenja bolj potruditi, da bi
               med sabo dosegla konsenz glede načina financiranja oziroma se vprašati, ali je ta
               metodologija prava. Zaradi tega se mi zdi, da je prav, da včasih opozorimo tudi na
               to, tudi na to, da je ta povprečnina bolj pravično razdeljena. Zdaj pa, jaz imam celo
               primer nekaterih<gap n="…"/> Narejene izračune. Recimo, primerna poraba, bom kar konkretna:
               lahko je v občini na prebivalca tisoč 293 ali pa 441 ali pa nekje vmes. Skratka, zelo
               velik razpon te porabe je. Glejte, če gledamo podeželske občine, tam se prebivalstvo
               manj odloča za to, da bi ljudje v sklopu svoje družine dali starejšega v dom. Če je v
               domači oskrbi, je to seveda za občino, bom rekla, cenejše kot v nekem okolju, kot je
               Zasavsko, kjer ljudje živijo v večstanovanjskih hišah in ostanejo sami in tam je
               treba za ljudi drugače poskrbeti. Jaz bi res na tem mestu opozorila tudi na to, da bi
               združenja občin poskušala tudi na tem nivoju narediti kakšen korak in bi bila res
               zelo vesela, da bi naslednjič, ko se bomo pogovarjali o višine povprečnine, na nek
               način tudi predstavniki združenj občin rekli, mi smo pa dosegli na področju
               metodologije pa ta napredek. Ker največji problem v Sloveniji je pravzaprav to, da
               dosegamo konsenz med sabo, da se pogovarjamo, kaj je dobro za ljudi. Tudi v to smer,
               ne samo ta
               populističen, premalo, kar naprej je premalo in premalo, ne pa gledati vsebine. Tako
               da res bi, jaz bi mogoče pa v to smer rekla, tako en takšen, bom rekla, poziv.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-38-2017-06-07.sp17">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj preden dam besedo državni sekretarki, izvolite, ste se prijavili k besedi,
               gospod Milan Ozimič, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp18">

               <speaker>MILAN OZIMIČ:</speaker>

               <p>Ja, pravzaprav najprej nekaj o tej razpravi gospe Vojke Šergan na to temo
               metodologije in združenja občin. Zdaj združenje občin niso tista, ki se dogovarjajo o
               metodologiji. Če poznate Zakon o financiranju občin in določevanja te povprečnine, je
               z zakonom, kakršnega imajo in na katerega se tudi zdaj, smo slišali, sklicujejo, da
               pač takega imamo in da ne moremo imeti tega ponderiranega dviga za občine, če tako
               hočete, kot je tukaj not zapisano. Te pobudo so občine že dale, in sicer iz razloga,
               ker se je v obdobju od takrat, ko je zakon nastal, pa do zdaj so se neka razmerja v
               naši družbi spremenila, če hočete. Eden od tistih, na vašo razpravo, se staramo kot
               taki in ker je eden od ponderjev pri določevanju tega tudi število starejših občanov,
               pa število mlajših, pa, ne vem, kilometri cest in še nekateri elementi so v tej
               metodologiji zajeti, več ne ustrezajo. Ampak tudi pri povprečnini se to po zdajšnji
               metodologiji pač izračunava na povprečje države, pa potem tudi na posamezno občino
               potem prenaša. Tudi Računsko sodišče je že ugotavljalo, da dejansko financiranje bi
               bilo treba spremeniti, ampak če se hoče to spremeniti, potem, da se vrnem nazaj,
               razlog tudi za ta veto tu predlagan ni zdaj ta številka, ker ta je pač zdaj, rečemo,
               predmet konkretne spremembe zakona, ampak je vsebina grobo globlja, grobo bolj
               poglobljena, nekatera od teh zadev so sicer prišle že v sprejeto strategijo občin na
               vladni ravni, ki pa jo občine sploh ne sprejemajo kot tista, po kateri naj bi šel
               bodoči razvoj lokalne samouprave, popolnoma nesprejemljiv na tak način. Tam v tisti
               strategiji tudi piše, da bi bilo potrebne spremeniti Zakon o financiranju občin. Jaz
               mislim, da zdaj tudi iz neke v tem postopku, ampak, glejte, če se ne bo temeljne
               relacije doumelo, kakšna naj bo med državno in lokalno ravnijo in na kak način naj bo
               vzpostavljena ta avtonomija in da bo tudi na podlagi tega prišlo do neke
               decentralizacije, ali kakor hočete, tega, potem so občine tukaj v nekem položaju, ko
               imajo neke naloge, ko rečejo, saj to je pri vas, saj se o tem avtonomno odločate,
               ampak če zadaj ni pokritje s finančnim virom, so vse to samo lepe besede, pa zdaj na
               katero se pa potem demagogijo okoli tega vprašanja sledi postavlja, je pač stvar
               trenutno situacije. Tako da ta opozorila, ki jih tukaj dajejo tako združenje občin,
               pa zdaj v teh formalnih postopkih sprejemanja, pa ker so iz tega izključene, njihovo,
               rečemo temu, edino reprezentativno, pa če hočete tudi, kompetentno zastopstvo v nekem
               državnem organu, pač ta opozorila tu prihajajo do v vseh možnih prilikah in
               priložnostih do tega, da to nenehno opozarjamo. Občine tukaj ne morejo nič kaj
               spremeniti, občine imajo svoje zahteve.</p>
               <p>Zdaj pa še ilustrativno na to zahtevo. Ni razkorak v tem, pa pripravljenost, pa
               razumevanje varčevanja ali pa upoštevanje fiskalnega pravila na lokalni ravni,
               rečemo, v teh treh in pol evrih.  Po zakonu o financiranju po vseh tistih določilih in
               metodologijah bi občine morale imeti približno za 300 evrov višjo povprečnino, kot jo
               imamo zdaj, tako kot določa zakon. Z ZUJF se je to spremenilo, občine to razumejo,
               pogajalska zadeva takrat, ali pa višina, v kumulativi povedano, mislim da, okrog 36
               milijonov. Pa ni do tega prišlo, pa ni do tega prišlo. In če bi veljal Zakon o
               financiranju občin, potem bi bilo potrebno zagotoviti na državni ravni, na letni
               ravni za vse občine skupaj približno 600 milijonov več sredstev za financiranje na
               lokalni samoupravi, samo to ni tista zahteva, ki, rečemo tudi, občine morajo tukaj
               slediti fiskalnemu pravilu in moramo tudi to breme nositi, to ni niti približno
               tisto, ampak je 10 % od tega, da bom malo zaokrožil, nekje tukaj zdaj v tem trenutku.
               To je samo ilustrativno, koliko je ta razkorak pravzaprav in da niti, da je pod vsem
               tistim, kar bi bilo tudi za raven lokalne samouprave, torej občin, to, kar Vlada
               namenja, to, kar je zdaj z ZIPRS določeno, bistveno, bistveno nižje. In to je tista
               razlika, ki najeda pravzaprav, ker to razliko morajo občine iz nekih drugih virov,
               tistih, ki so namenski za razvoj, pokrivati. Tako da tu je resen problem in resen
               problem z resnim reševanjem je to dejansko, da se Vlada in občine, torej združenja,
               pridejo skupaj, da eden drugega te, da ti argumenti, ki jih občine navajajo,
               predlagajo, da se najde ustrezna rešitev. Dokler tega ne bo, bo pač vsak svoje
               potenciral in potem bo pač stanje, kakšnega imajo. Seveda tako neurejeno stanje, v
               končni fazi občine rečejo, imamo nestabilen način financiranja, vpliva v posledici na
               kvaliteto življenja slehernega občana v občini, katerikoli v Sloveniji, vpliva,
               standard se znižujejo, razvojni zaostanek se povečuje, ne sledi se razvoju in to, to
               je temeljno vprašanje, o katerega bi se bilo potrebno resno pogovarjati, pa te volje
               zdaj mi v Državnem svetu nismo, da bomo kje na koga s prstom kazali, ampak kažemo na
               problem, ampak ključni odgovorni faktor je pa tukaj seveda Vlada kot predlagatelj.
               Saj Državni zbor potem pač s svojo večino potrdi, kaj potrdi, in verjetno tudi nima,
               ampak treba je razumeti problem, če hočemo, da ga bomo enkrat rešili. Če ne, bomo pač
               take razprave še ponavljali v naprej, in pač ne preostane drugega, kot da se počaka,
               da bo nekdo pač to razumel. Toliko v pojasnilo tega.</p>
               <p>Mogoče samo še okrog tega, kar je bilo tukaj rečeno. S temi tremi in pol evri seveda
               občine pridobijo. Dejstvo je, da pridobijo. Samo če se bo ta trend nadaljeval, potem,
               kaj, v končni fazi rečemo, pač odmiranje na obroke ali pa ubij me nežno. Malo včasih
               to boljše razumemo kot to. Če bi se s tem sprijaznile tako s tega trenutnega
               gledanja, potem bi rečejo, da so malo, da so mazohistične. To pa verjetno niso. Če
               že, potem je treba tudi pokazati svoje nestrinjanje, tudi  če je posledica lahko slaba. Sicer pa ni
               ambicija Državnega sveta, da zdaj ta ZIPRS ne bo potrjen in da bi<gap n="…"/> Ampak je kazanje
               na realni problem, ki obstaja, ne glede, ali bo to potrjeno, ali ne bo potrjeno.
               Toliko.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa res dajem besedo predstavnici Vlade. Mag. Saša Jazbec, prosim, če se
               opredelite tudi do tega, kako pa z vaše strani razumete ta problem in kakšne so
               rešitve.</p>
            </sp>
            <sp xml:id="SDT7-OZFIMP-redna-38-2017-06-07.sp20">

               <speaker>MAG. SAŠA JAZBEC:</speaker>

               <p>Ja.</p>
            </sp>
            <sp xml:id="SDT7-OZFIMP-redna-38-2017-06-07.sp21">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp22">

               <speaker>MAG. SAŠA JAZBEC:</speaker>

               <p>Hvala lepa.</p>
               <p>Bom skušala iti po vrsti, pa odgovoriti na nekaj vprašanj, ki so bila eksplicitno
               postavljena. Torej v letih '15, leto '15 na 8<stage>(?)</stage>, za katerega imam podatke, je
               število zaposlenih v javni upravi se znižalo približno za 10 %, se pravi to so vladne
               službe ministrstva, iz 44 tisoč 500 na 40 tisoč 950. V istem času so neposredni
               uporabniki občinskih proračunov je njihovo število poraslo, torej število zaposlenih,
               iz 4 tisoč 670 na 5 tisoč 58, se pravi za slabih 10 %, medtem ko je prišlo do
               povišanja zaposlenosti v celotni, torej v širši javni upravi, to pa predvsem na račun
               števila zaposlenih v javnih zavodih na področju zdravstva, socialnega varstva in
               šolstva. Se pravi to so tisto, kjer so zadeve, kjer so normativi, in povečanja potem
               generacijo otrok potegnejo za sabo povečano število zaposlenih. Tako da znotraj, da
               rečem, torej v ožji državni upravi je prišlo do znižanja, na občinski ravni je prišlo
               do povišanja in suma sumarum na, torej, na širši javni upravi do povišanja na teh,
               torej, na teh zavodih, kjer sem povedala.</p>
               <p>Glede tega, da je Vlada vrgla mnenje Fiskalnega sveta v koš. Vlada mnenje Fiskalnega
               sveta ni vrgla v koš. Vlada postopno konsolidira javne finance. Hitrost konsolidacije
               je pomembna. Imamo okrog sebe primere, ko so se zadeve prehitro konsolidirale in pač
               so rezultati, ali pa posledice, niso prijetne za ljudi, se pravi iz<gap n="…"/> Potem, ko smo
               izšli iz postopka presežnega primanjkljaja v 2015, ko je bil deficit 2,9 % bruto
               domačega proizvoda, smo ga lani nominalno znižali za 1,1 % točko, se pravi na 1,8. Za
               letos je v načrtu 0,8. Tako da v bistvu tudi ti višji prihodki, ki jih imamo zdaj v
               prvih štirih, zdaj že petih mesecih, so usmerjeni v zniževanje primanjkljaja. Ker to
               bom povedala verjetno še kdaj, ampak državni proračun in cel sektor država imata še
               vedno primanjkljaj od 2009 konsistenten, medtem ko recimo, če bomo potem kasneje se
               pogovarjali o občinskih proračunih, občinski proračuni so zadnje 2 leti zabeležili
               presežke. V letu 2015 je bil kumulativni presežek občinskih proračunov 29 milijonov,
               lani je bil 49 milijonov, letos v prvih štirih mesecih na isti ravni nekje 49
               milijonov. Se pravi ta relacija, kaj je v državnem proračunu, kaj je v občinskih
               proračunih, je različna.</p>
               <p>Še, konkretno vprašanje je bilo, koliko bo v spremembah proračuna 2018 namenjeno za
               vodo. Tega vam ta hip še ne vem povedati. Smo v fazi priprave sprememb proračuna za
               2018-2019. Na Vladi bo pač to obravnavano konec meseca, tako da tega zdaj še ne
               vemo.</p>
               <p>Zdaj pa če se v bistvu skoncentriram na temo, o kateri smo se danes največ oziroma
               ste največ razpravljali, torej Zakon o financiranju občin, pa določanje višine
               povprečnine, pa primerne porabe. Torej sistem, kot je zastavljen, je z vidika javnih
               financ ali pa konsolidacije javnih financ zastavljen malo neposrečeno, zato ker je
               izračunana primerna poraba odvisna od pretekle porabe, se pravi dobesedno več, ko si
               porabil v preteklosti, več boš lahko uporabil ali pa več ti bo pripadalo za naprej,
               in sicer višina, torej višina primerne porabe je odvisna od, se določa po Pravilniku
               o podprogramih. V teh, torej v tem pravilniku so občinske naloge razdeljene po podprogramih po
               različnih področjih, se pravi, zakonske naloge, ki jih morajo občine opravljati.
               Zdaj, ta pravilnik smo šli pogledati in smo ugotovili, da so v njej znotraj istega
               podprograma, da so napisane tako zakonske naloge, se pravi <q>"občina mora"</q>, kot tudi
               naloge, ki niso čisto zakonske, ker piše <q>"občina lahko"</q>. Zato smo zdaj ta pravilnik
               prečistili in če vam povem na enem čisto konkretnem primeru. Recimo, občina mora
               plačevati razliko v ceni vrtca med zneskom, torej med ceno vrtca in zneskom, ki ga
               morajo plačati starši, se pravi, glede na materialni status družine in če družina pač
               pade, ne vem, v peti razred, mora občina pokriti razliko. To je zakonska obveznost.
               Nekatere občine pa se odločijo, da ne bodo pokrile samo tega zneska, ampak družini
               priznajo še kakšne druge okoliščine in jo dajo v nižji razred. Se pravi, da občina
               dejansko plača več, kot ima zakonske obveznosti, ampak to je znotraj istega
               podprograma, zato zdaj iščemo način, kako te naloge, kaj je zakonsko in kaj ni
               zakonsko, ločiti med sabo.</p>
               <p>Zdaj, če smo izračunali, koliko bi bila povprečnina, če bi bila določena po ZFO,
               torej na podlagi preteklih porab, na podlagi porabe preteklih štirih let in višina
               povprečnine za leto 2017 znaša 638 evrov in pol. Se pravi, ne nekih 300 evrov premalo
               ali 600 milijonov potem, če se pogleda, ampak nekje sto evrov je razlike ob
               predpostavki, ki sem jo pač prej povedala, da so v tej porabi upoštevane tudi
               nezakonske naloge, ob tem, da niso upoštevani stroški, ki jih imajo občine še vseeno
               povrnjene, recimo stroški skupnih občinskih uprav, ki jih dobijo posebej plačane s
               strani državnega proračuna, tako da je treba to gledati ne tako mehansko, ampak je
               potem treba stvari urediti. Ravno zdaj smo v fazi, kot sem rekla, ko pregledujemo
               tako pravilnik, ki določa, katere so te zakonske naloge, ki jih morajo občine
               pokrivati iz primerne porabe, in sočasno je pripravljena tudi sprememba Zakona o
               financiranju občin.</p>
               <p>Občine opozarjajo, tako kot ste povedali, da mogoče ta formula, ta metodologija za
               izračun povprečnine ni primerna, da so se stvari spremenile. Ampak občine imajo
               večino stroškov, ki jih imajo, z ljudmi, in ljudje so tista glavna kategorija,
               število prebivalcev občine je upoštevano v metodologiji za izračun povprečnine, poleg
               števila ljudi je dolžina cest in površina občin. Je pa ravno iz razloga, kot je
               povedal tudi predstavnik Državnega sveta, da imajo občine več stroškov z najmlajšimi
               prebivalci in z najstarejšimi prebivalci, je zdaj predlagana sprememba te formule, ki
               bi večjo utež dala vrtčevskim otrokom, za katere mora občina plačevati razliko, in
               starejšim zaradi doplačil v domovih za starejše. Mogoče samo kot zanimivost <gap n="…"/> V
               letošnjem letu je od 121 domov za starejše na ministrstvo 59, se pravi, dajmo reči
               polovica poslalo prošnjo za dvig cene. Se pravi, to so de facto stroški, višji
               stroški za občino nastanejo šele, ko pride do dviga cene v domu za starejše in v
               letošnjem letu je bilo teh domov polovica, se pravi, 59 od 121 in so v povprečju
               dvignili ceno za 1,35 %.</p>
               <p>Če se vrnem zdaj nazaj na spremembe Zakona o financiranju občin. Spremembe so
               pripravljene, pri tem pa resorno ministrstvo pač poudarja, da teh drugih dejavnikov,
               kot so recimo, kakšne so socialne razmere, ker želje ali pa ideje občin so, da bi se
               upoštevale tudi število brezposelnih, število socialno ogroženih, da so to ciklični
               dejavniki, ki se pač v fazi cikla spreminjajo in da če hočeš imeti stabilen sistem
               financiranja občin, da so lahko komponente, ki določajo višino povprečnino, tiste, ki
               so fiksne. Kot pravim, število ljudi, površina občin in dolžina cest. Tako da te spremembe so
               pripravljene, je pa, če povem pošteno, niso vse občine enako pripravljene sprejeti te
               spremembe, zato ker neminovno bo potem, torej primerna poraba, ki bo dodeljena
               občinam, bodo potem ene dobile več, ene pa manj glede na pač uteži, ki jih te mlajši
               in starejši prebivalci predstavljajo.</p>
               <p>Mogoče toliko. Še enkrat pa bi povedala, mislim, to se mi zdi pomembno poudariti.
               Državni proračun je imel lani prvič po desetih letih manj kot milijardo primanjkljaja
               in tudi letos bo ne glede na višje prihodke leto zaključil s primanjkljajem. Se
               pravi, govorim zgolj o tej tekoči porabi. Tekoče porabe je več, kot je zbranih
               davčnih, nedavčnih prihodkov, medtem ko na drugi strani občinski proračuni že zadnje
               dve leti izkazujejo presežke. Tako da<gap n="…"/> No, toliko.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj dajem besedo najprej mag. Alenki Bratušek.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp24">

               <speaker>MAG. ALENKA BRATUŠEK (PS NP):</speaker>

               <p>Hvala.</p>
               <p>Zdaj, mogoče samo glede tega zadnjega stavka najprej. Upam, da je skupne porabe več,
               ne samo tekoče, tudi investicije verjetno spadajo zraven, tako da bi si želela, da bi
               bilo tekoče porabe manj kot prihodkov, investicije pa bi lahko financirali tudi iz
               zadolževanje. Ampak kot ste rekli, predsednica, v naslednjem tednu bomo več o
               javnofinančni politiki, zato bom danes s tem končala, si bom pa naslednji teden vzela
               čas, pa upam, da bomo kakšno stvar zelo razčistili.</p>
               <p>Me je pa ena stvar zelo, zelo zbodla. Državna sekretarka je mrtvo hladno povedala, da
               kršimo Zakon o financiranju občin. Da če bi spoštovali Zakon o financiranju občin, bi
               morala biti povprečnina 638,5 evra. Jaz upam, da ste to slišali vsi. Se pravi, ne
               glede na zakon, ki velja, ne glede na zakon, ki velja, bomo mi naredili tako, kot
               mislite, da je prav. To je, <q>"okej"</q>, delate in delujete tako, ampak mislim, da je to
               zelo narobe.</p>
               <p>Mogoče vseeno še ena stvar, pa lahko tudi do drugega tedna. Res me zanima, katera
               država je imela zaradi konsolidacije javnih financ probleme. To je druga takšna malo
               bolj zame nenavadna izjava, tako da bi tukaj mogoče rada slišala primer. Nemčija že
               vrsto let beleži presežek, pa se mi zdi nekako, da ni v prav velikih ekonomskih
               problemih, ampak tudi to lahko pustimo za drug teden.</p>
               <p>Za drug teden pa ne moremo pustiti podatka, koliko zaposlenih več je v javni upravi
               leta 2017. Ne 2015, 2017. Jaz bom danes zadovoljna s podatkom, državna sekretarka, če
               mi postrežete samo za Ministrstvo za finance. Jaz si želim primerjave med leti 2014
               in zadnjim mesecem, to mislim, da so podatki, ki jih lahko na Ministrstvu za finance
               zelo hitro dobite, in kot nam govorijo, so te številke po ministrstvih enormno višje.
               Enormno višje, kot so bile leta 2014. Verjetno ste zato namenoma izbrali leto 2015,
               drugače so, kot jaz vem, tekoči podatki dostopni Ministrstvu za finance tako rekoč
               vsak mesec, ker vemo, koliko plač se izplača, tako da to ni neka težka znanost. So pa
               nam malo manj dostopni.</p>
               <p>Se pa strinjam z oceno, da v času krize, težke krize, ki jo je čutil državni proračun
               in se je zmanjševalo število zaposlenih, občine niso ravnale enako. Tukaj se pa
               strinjam s tem, kar je povedala državna sekretarka.</p>
               <p>Ampak dajmo primerjati te tekoče podatke, da se lahko konkretno pogovarjamo, pa
               mogoče zdaj res razčistimo, kaj je s tem spoštovanjem Zakona o financiranju občin. Ga
               je treba spoštovati? Ga ni treba spoštovati? Se je zareklo državni sekretarki? Kar
               tako vehementno reči, da zakona ne bomo spoštovali, mi je malček sporno. Zakone
               vendarle sprejemamo zato, da naj bi veljali za vse, prvenstveno verjetno za državo.
               Če država ne spoštuje svojih zakonov, kako lahko od ljudi to zahtevamo?</p>
            </sp>
            <sp xml:id="SDT7-OZFIMP-redna-38-2017-06-07.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, jaz predlagam, da kar takoj razčistimo in odgovorite na ta zastavljena
               vprašanja.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp26">

               <speaker>MAG. SAŠA JAZBEC:</speaker>

               <p>Nisem rekla, da kršimo zakon, rekla sem, da izračun na podlagi veljavnega ZFO kaže,
               da bi bila pač višina povprečnine 637 evrov in pol. Namreč, Zakon o financiranju
               občin ima<gap n="…"/> Pač, 11. člen ima dva odstavka. Prvi pravi, kako se izračuna, na podlagi
               katerih nalog, drugi odstavek pa pravi, da se potem določi višina povprečnine z
               dogovorom in če do dogovora ne pride, in do tega pač ni prišlo, ga potem določi
               Državni zbor na predlog Vlade.</p>
            </sp>
            <sp xml:id="SDT7-OZFIMP-redna-38-2017-06-07.sp27">

               <speaker>PREDSEDNICA URŠKA BAN:</speaker>

               <p>Število zaposlenih je bilo še izpostavljeno, pa katera država, če imate odgovor, če
               sem prav razumela, je zaradi prehitre konsolidacije imela težave. Ali boste
               odgovorili<gap n="…"/></p>
            </sp>
            <sp xml:id="SDT7-OZFIMP-redna-38-2017-06-07.sp28">

               <speaker>MAG. SAŠA JAZBEC:</speaker>

               <p>Števila zaposlenih žal res nimam, nisem namerno uporabila teh podatkov. Pač te
               podatke imam. Drugače sem pa imela v mislih Grčijo, ki je po konsolidaciji javnih
               financ zaključila sicer zdaj s konstantnim primarnim presežkom, torej državnega
               proračuna, ampak je pa cena za to, da je tam izguba BDP v višini četrtine, potem
               največje število ljudi, ki so izpostavljeni tveganju revščine, in pa število
               brezposelnih, ki je nad vsemi številkami.</p>
               <p>Števila, žal nimam tega podatka, no.</p>
            </sp>
            <sp xml:id="SDT7-OZFIMP-redna-38-2017-06-07.sp29">

               <speaker>PREDSEDNICA URŠKA BAN:</speaker>

               <p>Prav, hvala lepa.</p>
               <p>Izvolite, gospa Bratušek.</p>
            </sp>
            <sp xml:id="SDT7-OZFIMP-redna-38-2017-06-07.sp30">

               <speaker>MAG. ALENKA BRATUŠEK (PS NP):</speaker>

               <p>Ja, tukaj se pa strinjam. Grčija pa res ni vzor, po katerem bi se naša država lahko
               zgledovala, res pa je, res pa je, da v letu 2013 nismo bili daleč od tega scenarija.
               Ampak nam je uspelo in v naši državi ga ni.</p>
               <p>Zdaj, kar se pa tiče ZFO. Ja, res je, državna sekretarka ni rekla, da kršimo zakon.
               Ampak njene besede, še enkrat: <q>"Če bi upoštevali veljavni zakon…"</q> Se pravi ga ne
               upoštevamo. Kaj to pomeni? Kaj to pomeni? Da kršimo Zakon o financiranju občin. Ne
               vem, kaj je tukaj sploh še potrebno dodati. Tako da če država ne spoštuje svojih
               zakonov, ne vem, jih verjetno tudi ljudem od zdaj naprej ni treba več, kar je zelo
               slabo sporočilo.</p>
               <p>Pa še enkrat, sama sem, kljub tem pomislekom, podprla Zakon o izvrševanju proračuna,
               ker še vedno mislim, da je bolje to kot nič, je pa res, da se stvari ne rešujejo. To
               je pa dejstvo. In zame, to je zdaj prvič, jaz sem prvič slišala jasno in glasno
               povedano, da ne spoštujemo sprejete zakonodaje, kar je res slabo sporočilo.</p>
            </sp>
            <sp xml:id="SDT7-OZFIMP-redna-38-2017-06-07.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite, gospa Jazbec.</p>
            </sp>
            <sp xml:id="SDT7-OZFIMP-redna-38-2017-06-07.sp32">

               <speaker>MAG. SAŠA JAZBEC:</speaker>

               <p>Jaz bi rada samo še enkrat poudarila, da 11. člen v prvem odstavku govori o tem, kako
               se izračuna primerna poraba, in potem v drugem odstavku določa, da se pred
               predložitvijo v Državni zbor sklene z reprezentativnimi združenji dogovor, s katerim
               se potem določa dejanska višina, in da je Ustavno sodišče, ker so občine že dajale
               pobudo, da bi presojale o tem, ali je to v redu ali ne, da je Ustavno sodišče
               priznalo odločilno vlogo Vladi kot predlagatelju in Državnemu zboru kot
               zakonodajalcu, da v primeru nedoseženega soglasja z združenji glede finančnih
               vprašanj enostransko posežeta v  sistem financiranja lokalne samouprave z vsakokratnimi
               zakoni, namenjeni izvrševanju državnega proračuna.</p>
               <p>Hvala lepa. <stage>/ oglašanje iz dvorane/</stage></p>
            </sp>
            <sp xml:id="SDT7-OZFIMP-redna-38-2017-06-07.sp33">

               <speaker>PREDSEDNICA URŠKA BAN:</speaker>

               <p>Izvolite, gospa Bratušek.</p>
            </sp>
            <sp xml:id="SDT7-OZFIMP-redna-38-2017-06-07.sp34">

               <speaker>MAG. ALENKA BRATUŠEK (PS NP):</speaker>

               <p>Res, zadnjič, ampak ja, Vlada ima pravico, ampak, državna sekretarka, vaše besede:
               <q>"Če bi spoštovali zakon, bi bila povprečnina 638,5 evra."</q> Pika. S tem je povedano
               vse.</p>
            </sp>
            <sp xml:id="SDT7-OZFIMP-redna-38-2017-06-07.sp35">

               <speaker>PREDSEDNICA URŠKA BAN:</speaker>

               <p>Izvolite, gospod Horvat, imate besedo.</p>
            </sp>
            <sp xml:id="SDT7-OZFIMP-redna-38-2017-06-07.sp36">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Jaz tudi zadnjič se oglašam. Jaz se zahvaljujem gospe državni sekretarki, ki nam je
               postregla z nekim realističnim izračunom povprečnine, 638,5 evra za leto 2017-2018.
               Toliko, da imamo eno orientacijo, kje smo, in tudi sama je povedala, približno 100
               evrov zaostajamo. Jaz tudi vem, vem, da mi danes ne moremo zagotoviti 600 milijonov
               več, torej 300 evrov krat 2 milijona prebivalcev, občanov, ne moremo zagotoviti v
               proračunu 600 milijonov več, ne moremo, se pa strinjam s kolegico Vojko, ki pravi, da
               je potrebno neko metodologijo ažurirati, to je naloga Vlade, to je naloga Vlade.
               Seveda mora doseči konsenz z reprezentativnimi združenji občin, to se pa strinjam. To
               pa je živa zadeva. Te zadeve se spreminjajo glede na zavode, glede na cene. Glejte,
               tu je tudi država mačeha, moram reči, in konkretno pokažem na ministrico dr. Mrak, ki
               že 4 leta obljublja en novi pravilnik za izračun cene za ljudi s posebnimi potrebami
               v raznih vzgojno-varstvenih zavodih, centrih in<gap n="…"/> <stage>/ oglašanje iz dvorane/</stage> Ja. Že 4
               leta to obljublja in so cene res visoke, ampak glejte, 4 leta če ne moreš enega
               pravilnika spremeniti, ne mi govoriti, da je novi pravilnik, ki ga Vlada sprejme,
               stvar dveh mandatov. Potem nam ni pomoči. Kar se tiče števila zaposlenih v javni
               upravi, jaz sem seveda<gap n="…"/> V javnem sektorju, v javnem sektorju, v javnem sektorju. Jaz
               sem seveda, mene je bolj zanimala državna uprava, nisem dobil teh podatkov. Kar se pa
               tiče javnega sektorja, pa če pogledamo avgust 2014, malo za tem je ta Vlada nastopila
               mandat, takrat smo v javnem sektorju imeli 228 tisoč 935 zaposlenih, tako poroča
               statistika, državna, marec 2017 imamo 236 tisoč 554, razlika je 7 tisoč 619, v tem
               mandatu, torej 7 tisoč 619 zaposlenih v javnem sektorju več. Ampak, tukaj zdaj seveda
               je lahko maratonska debata, kaj je javni sektor. Jaz verjamem, da potrebujemo še več
               zdravnikov, več medicinskih sester in tako dalje in tako dalje. Me pa zanima, zato je
               šlo moje vprašanje v tej smeri, koliko je država privarčevala. Tisti, ki smo kdaj
               bili v podjetjih, vemo, da so spremembe, optimizacija, da so edina stalnica v
               podjetjih, ker optimiraš poslovanje in znižuješ stroške. Jaz ne vem, če je ravno to
               prioritetna naloga te Vlade. Pa da ne bom krivičen, premalo, vsaka vlada doslej je
               premalo delala na tem področju, predvsem na področju, da bi z informatizacijo lahko
               poenostavila in pocenila postopke. Težko se pa strinjam, gospa državna sekretarka,
               saj primerjava je sicer v redu, ampak ste rekli, državni proračun je v minusu,
               občinski proračuni so v plusu. Zdaj, s tem jaz težko kupim trditev, da imajo občine
               dovolj denarja, lahko pa rečem, da imajo boljše gospodarje, ker trdim, da se v
               občinah le vsak evro dvakrat obrne, predno se potroši, pa tudi ne pozabiti, ne
               pozabiti, kdo je bil pravzaprav tisti, ki je v prejšnji finančni perspektivi naredil
               največ, da smo počrpali kohezijska sredstva. Lokalne skupnosti. Saj so izvajale 70,
               morda 80 %, vseh javnih investicij, ki so znale kvalitetno počrpati tudi evropska
               sredstva. Kako bo v tej perspektivi, bo stvar oziroma je stvar nekega drugega odbora.
               Jaz sem zgolj ilustrativno povedal, da je Vlada prvo priporočilo Fiskalnega sveta
               vrgla v koš.  Seveda,
               to ni bilo mišljeno dobesedno, dejstvo pa je, da je Fiskalni svet povedal: <q>"Povečati,
               pospešiti je potrebno fiskalni napor,"</q> in naštel, kje so problemi: staranje družbe,
               zdravstveni sistem in tako dalje. Ampak Vlada je rekla: <q>"Ne, mi že vemo, kaj delamo,"</q>
               govorim zdaj spet na simbolični ravni, <q>"mi ugotavljamo, da je naš fiskalni napor
               dovolj velik in bomo šli v tem smislu naprej."</q> Tukaj moram seveda opozoriti in
               predstaviti svojo bojazen, da bo glede na to, da smo v predvolilnem letu, Vlada
               delila bonbončke. Hvala bogu, naj ljudje dobijo, kar si zaslužijo, ampak temu se pač
               v predvolilnem času reče <q>"volilni bonbončki"</q> in tukaj ima Vlada najbrž v mislih, ko
               pravi: <q>"Fiskalni napor, takšen kot ga vlagamo, je čisto dovolj in Fiskalni svet
               pričakuje preveč."</q></p>
               <p>Toliko. Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp37">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo besedo? Če ne, potem zaključujem razpravo in prehajamo na odločanje o
               zahtevi Državnega sveta. Za sprejem mnenja našega odbora je potrebna večina glasov
               vseh članov, se pravi 11 glasov, da bo mnenje sprejeto.</p>
               <p>Sedaj dajem na glasovanje mnenje, da je Zakon o spremembah in dopolnitvah Zakona o
               izvrševanju proračunov Republike Slovenije za leti 2017 in 2018 ustrezen.
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je mnenje sprejeto.</p>
               <p>Želi kdo o tej točki poročati na seji Državnega zbora? V kolikor ne, bom to opravila
               sama.</p>
               <p>Zdaj pa prehajamo na naslednjo <title>TOČKO DNEVNEGA REDA - LETNO POROČILO BANKE SLOVENIJE ZA LETO 2016 Z LETNIM
               OBRAČUNOM BANKE SLOVENIJE ZA LETO 2016, KI JE SESTAVNI DEL TEGA POROČILA, IN FINANČNI
               NAČRT BANKE SLOVENIJE ZA LETO 2017.</title>
               </p>
               <p>Pozdravljam tudi vabljene goste iz Banke Slovenije, ki so se nam pri tej točki
               pridružili.</p>
               <p>V okviru te točke gre za obravnavo poročil, ki jih Banka Slovenije posreduje v skladu
               s šestim odstavkom 49. člena Zakona o Banki Slovenije.</p>
               <p>K tej točki smo tudi prejeli mnenje Komisije Državnega sveta za gospodarstvo, obrt,
               turizem in finance z dne 6. 6.</p>
               <p>Predlagam, da najprej poslušamo uvodno obrazložitev s strani Banke Slovenije, potem s
               strani Ministrstva za finance, predstavnika Komisije Državnega sveta za gospodarstvo,
               obrt, turizem in finance in potem o tem poročilu odpremo tudi razpravo poslank in
               poslancev. Zato dajem najprej besedo namestniku guvernerja. Gospod Primož Dolenc,
               imate besedo za predstavitev dokumentov, ki jih obravnavamo pod to točko dnevnega
               reda.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp38">

               <speaker>DR. PRIMOŽ DOLENC:</speaker>

               <p>Hvala lepa za besedo.</p>
               <p>Jaz bi uvodoma predstavil nekaj izhodišč oziroma nekaj povzetkov letnega poročila, ki
               je sicer zelo dolgo, tako da bo tudi ta povzetek malce daljši, ampak vseeno se mi
               zdi, da te ključne stvari izpostavimo.</p>
               <p>Banka Slovenije je v letu 2016 delovala v izboljšujočem se makroekonomskem okolju
               brez dogodkov, ki bi ogrožali stabilnost finančnega in bančnega sistema, kar je zelo
               pomembno. Tudi naše poslovanje je bilo uspešno, saj smo izpolnili zastavljeni
               poslovni načrt, katerega naloge izhajajo iz zakonskega mandata in iz drugih
               obveznosti, hkrati pa smo dosegli ugoden finančni rezultat, katerega večino, torej
               približno 43 milijonov evrov oziroma 75 % smo v maju letos prenesli v državni
               proračun.</p>
               <p>Zdaj, preden predstavim ključne poudarke našega delovanja v lanskem letu, bi vseeno
               dal nekaj poudarkov o makroekonomski sliki Slovenije, v kateri je pač Banka Slovenije delovala in
               deluje bančni sistem. Že tri leta zapored zaznavamo nov cikel rasti. V letu 2016 se
               je ta še okrepil. V letu 2016 smo dosegli ugodno gospodarsko rast, 2,5 %, ta naj bi
               bila v letošnjem letu še višja in tudi v dolgoročnem oziroma srednjeročnem obdobju
               naj bi presegla 3 %. Inflacija, to je tisto, kar je glavna naloga centralne banke
               oziroma glavni makroekonomski indikator denarne politike, je bila v evroobmočju v
               pozitivnem območju, vendar pod mejo 2 %, kar je tudi cilj denarne politike, ki jo
               tudi zasleduje Banka Slovenije v okviru skupne monetarne politike. Kazalniki
               gospodarske klime so ugodni, letna rast zaposlovanja je presegla 2 %, stopnja
               brezposelnosti se je v lanskem letu ponovno znižala na okrog 8 %, domača končna
               potrošnja je začela rasti in prvič po letu 2008 prevladala v poganjanju gospodarske
               rasti. Nekoliko se je povečala tudi rast izvoza, proti koncu leta pa tudi uvoza.
               Investiranje je bilo relativno šibko, predvsem zaradi šibke investicijske aktivnosti
               države zaradi znanih razlogov. Naglo se je začela povečevati stanovanjska gradnja, za
               naslednje obdobje pa je napovedan tudi občuten skok infrastrukturnega investiranja.
               Kljub obnovljeni rasti domače potrošnje se ohranjata zelo visoka zunanjetrgovinski in
               skupni tekoči presežek, ki sta se v letu 2016 še povečala. V tej luči in v luči
               delujočih vladnih politik, moram reči, je javnofinančni primanjkljaj v območju
               obvladljivosti, kar je tudi zelo pomembno. Po drugi strani stanje plačilne bilance ne
               upravičuje pogostih tarnanj, da porabimo več, kot ustvarimo, ker imamo presežek. Po
               našem mnenju k dobri makroekonomski sliki nedvomno prispevajo tudi zdrave banke, ki
               delujejo na področju Slovenije, te so vse ustrezno kapitalsko podprte, trdne in tudi
               likvidne. Banke po več letih stagniranja ponovno povečujejo svojo kreditno oziroma
               posojilno dejavnost. V lanskem letu so v celotnem letu povečevala posojila
               gospodinjstva, proti koncu leta pa tudi posojila nefinančnim družbam in takšne trende
               pričakujemo tudi v letošnjem letu.</p>
               <p>V Sloveniji smo nadaljevali prizadevanja povezana s poglabljanjem povezovalnih
               procesov, ki so se z denarne unije preselili tudi na področje bančne unije. Vemo, da
               imamo 3 stebre, 2 od teh stebrov že delujeta, torej, enotni mehanizem nadzora, enotni
               mehanizem reševanja in tukaj Banka Slovenije dejavno sodeluje. Tretji steber, torej
               evropski sistem za jamstvo vlog, pa je šele v povojih in ga tudi pričakujemo v
               naslednjih letih. Ob vseh obveznostih in nalogah Banke Slovenije se je z uvajanjem in
               zaostrovanjem teh enotnih standardov delovanja povečuje, vendar je to tudi pozitivna
               stran, ker to povečuje varnost vlog in stabilnost finančnega sistema v Sloveniji in
               to je pomemben mandat centralne banke.</p>
               <p>Zdaj, v nadaljevanju bi predstavil, če imam čas, osnovne poudarke strategije
               poslovanja Banke Slovenije, naše redne naloge. Izpostavil bi nekaj prednostnih nalog,
               ki smo si jih zastavili v letu 2016 in na koncu pred predstavitvijo finančnih
               rezultatov za leto 2016 in nekaj besed o planu za letošnje leto, bi na kratko povzel
               še, kakšno je naše sodelovanje z vami, torej z Državnim zborom Republike Slovenije in
               Vlado, ter nekaj o postopkih pred sodišči.</p>
               <p>Strategija Banke Slovenije <gap n="…"/> Banka Slovenije ima že nekaj let sprejeto jasno
               strategijo. Ta je zapisana, objavljena, in sicer je, citiram, <q>"Banka Slovenije
               proaktivno usmerjena centralna banka, ki jo sestavljajo strokovnjaki z visokimi
               etičnimi standardi, ki sodelujejo pri različnih nalogah, in te naloge so seveda
               oblikovanje in izvajanje nalog na področjih denarne politike, izvajanje nadzora nad
               bankami in finančne stabilnosti, zagotavljanje jamstva vlog in reševanje bank, skrb
               trga z gotovino, zagotavljanje nemotenega delovanja plačilnih sistemov in skrb za
               denarno-finančno 
               statistiko."</q> Torej, to so te glavne naloge, s katerimi se ukvarja centralna banka
               oziroma Banka Slovenije. Banka Slovenije je pri svojem delovanju neodvisna, vendar je
               v bistvu ustanova, ki je odgovorna državljanom in njihovim izvoljenim predstavnikom,
               torej vam. V svojem delovanju spoštuje veljavno nacionalno zakonodajo, pravila
               delovanja, h katerim je zavezana tudi kot enakopravni del evro-sistema. Imamo pet
               strateških ciljev, ki jih zasledujemo, in sicer: okrepljen nadzor bančnega in
               finančnega sistema; poglobljeno poznavanje ključnih makroekonomskih izzivov in
               pravočasno sprejemanje ukrepov, opozoril, predlogov; prepoznavnejša vloga Banke
               Slovenije v evro-sistemu in EU; uspešno in učinkovito delovanje in poslovanje – s
               prožno organizacijo in z motiviranimi sodelavci; in večji ugled in zaupanje javnosti.
               Torej, to je strategija, ki je splošna, nekaj let veljavna in se zaenkrat ni
               spremenila.</p>
               <p>Zdaj, v nadaljevanju bi šel skozi ključne redne naloge Banke Slovenije. Po zakonu
               imamo tri ključne mandate, torej smo del evropskega sistema centralnih bank in ta
               evropski sistem centralnih bank sooblikuje oziroma s tem Banka Slovenije sooblikuje
               denarno politiko s ciljem zagotavljanja stabilnosti cen. Podrejeno temu lahko seveda
               centralna banka tudi podpira splošno ekonomsko politiko, v našem primeru v Sloveniji,
               in to je drugi cilj. Tretji, ki pa se mu Banka Slovenije v zadnjem letu še posebej
               intenzivno posveča, pa je prizadevanje za finančno stabilnost, tako mikro- kot
               makrofinančno stabilnost bank in finančnega sistema. S temi mandati so določene tudi
               redne naloge, ki jih opravljamo, in bi jih povzel v nadaljevanju.</p>
               <p>Ključna naloga je seveda oblikovanje in izvajanje denarne politike, tu nismo
               samostojni, smo del evropskega sistema, in temeljni cilj, ki ga tukaj zasleduje
               denarna politika, je ohranjanje stabilnosti cen, kar pomeni inflacija v srednjeročnem
               obdobju na pozitivni ravni blizu 2 %, vendar ne nad 2 % in v lanskem letu je bil
               prvič po nekaj letih ta cilj na ravni evroobmočja, ker to cilja Evropska centralna
               banka, dosežen. Bila je dosežena inflacija plus 0,2 %, v Sloveniji je bila sicer še
               manjša deflacija. Od leta 2014 je jasno, da je denarna politika ekspanzivna. Ukrepi
               denarne politike so nestandardne narave in so usmerjeni tudi v podpiranje gospodarske
               rasti in okrevanja evropskega območja in postopno oživljanje stopnje rasti cen. Vemo,
               da smo se leta borili proti deflaciji in nizki gospodarski ali celo negativni
               gospodarski rasti. Znaki okrevanja so vidni, tako v evroobmočju kot v Sloveniji,
               omenil sem že, da je bila v Sloveniji gospodarska rast zelo ugodna, lani 2,5, za
               letos so napovedi okoli 3,5 %, odvisno, katere napovedi gledamo. </p>
               <p>Druga pomembna naloga je nadzor bank. Omenil sem že prej, da je to ena izmed nalog, s
               katerimi se Banka Slovenije zadnja leta še posebej intenzivno ukvarja. In sicer, cilj
               nadzorniških aktivnosti je pravočasno zaznati tveganja na vseh področjih poslovanja
               bank in hranilnic in z učinkovitim ukrepanjem zagotoviti stabilnost finančnega
               sistema. Vsled temu Banka Slovenije neposredno nadzira manj pomembne inštitucije,
               tako imenovane LSA <stage>(?)</stage>, in skupaj z Evropsko centralno banko oziroma enotnim
               mehanizmom nadzora nadziramo pomembne inštitucije, tako imenovane SA <stage>(?)</stage>. Nadziramo,
               ali te delujejo v skladu z bonitetnimi pravili, ali banke poslujejo previdno, varno
               in ali imajo na dolgi rok poslovni model takšen, ki jim omogoča preživetje.</p>
               <p>Zdaj, nekaj podatkov pri tem nadzoru. Pri nadzoru sistemsko pomembnih bank smo v letu
               2016 ugotovili 119 nepravilnosti pri njihovem poslovanju, največ pri obvladovanju
               kreditnega in operativnega tveganja in korporativnega upravljanja, na katere je bil
               tudi osredotočen nadzor.  Vse te nepravilnosti smo naslovili z ustreznimi ukrepi.
               Večina od teh je bila odpravljenih že leta 2016, odprava drugih se bo spremljala v
               letu 2017. Manj nepravilnosti je bilo ugotovljenih pri manj pomembnih bankah. V letu
               2016 je bilo teh 61 in skoraj polovica na področju korporativnega upravljanja. Se je
               pa v primerjavi z letom 2015, in to je zelo pomembno, zmanjšalo število
               identificiranih tveganj oziroma nepravilnosti na področju kreditnega tveganja iz 29
               na samo 5. Obema skupinama bank so bili seveda izrečeni ustrezni ukrepi, manj
               pomembnim bankam neposredno iz naše strani, pomembnim bankam pa neposredno s strani
               ECB, seveda v tesnem sodelovanju z nami.</p>
               <p>Eno od najpomembnejših nalog v lanskem letu s področja nadzora pa je bila celovita
               ocena Abanke, ki je bila izvedena zaradi prehoda Abanke v skupino pomembnih bank in
               seveda pod neposredni nadzor evropskega mehanizma nadzora. V tem primeru se vedno
               naredi celovita ocena kakovosti portfelja in seveda tudi stresni testi in kar je
               pomembno, je to, da so rezultati pokazali na ustrezen kapitalski položaj Abanke.</p>
               <p>Makrobonitetni nadzor in finančna stabilnost <gap n="…"/> Za zagotavljanje finančne stabilnosti
               kot celote in preprečevanje makroekonomskih neravnotežij, ki bi sledili iz poslovanja
               bančnega sektorja, tudi razvijamo in uporabljamo makrobonitetne inštrumente. To je
               nekaj novega v bančni nadzorni praksi v zadnjih letih. Mi smo jih uvedli šest,
               inštrumentarij se stalno razvija, mi ga razvijamo in usklajujemo na ravni evropskega
               sistema, kar nam omogoča horizontalna primerljivost med državami in tudi uporabo
               najboljših praks. Lani smo uvedli dva, in sicer najvišjo priporočeno vrednost
               razmerja med zneskom stanovanjskega posojila in vrednostjo zavarovanja in priporočeno
               najvišjo vrednost razmerja med letnimi stroški servisiranja dolga in letnim dohodkom.
               To se nam je zdelo zelo pomembno, zato da se prepreči v nadaljnjih letih, ko
               pričakujemo povečano kreditno aktivnost, še višjo, kot je danes, in seveda
               stanovanjsko kreditiranje, da se prepreči pretirano kreditiranje, pretirano rast
               kreditnega tveganja iz tega naslova. To je sistemski ukrep, ki bo zagotovil finančno
               stabilnost in nepovečanje tveganj v tem segmentu.</p>
               <p>Naslednja naša redna naloga je skrb za varnost depozitov in reševanje bank. V tem
               delu opravljamo dva sklada. Prvi je sklad oziroma sistem jamstva za vloge v Republiki
               Sloveniji in temeljni cilj tega sistema je zaščititi vlagatelje, ohranjati sistem v
               bančnem sistemu in vzdrževati finančno stabilnost. Seveda, vloge v Sloveniji so
               zajamčene do vrednosti sto tisoč evrov in ta sklad je tudi namenjen morebitnemu
               pokrivanju težav posamezne banke. Ta sklad se postopno polni, zapolnil naj bi se do
               leta 2024, po 0,1 % vsote vseh zajamčenih vlog v posameznem letu in lansko leto konec
               leta so banke vplačale prvo tranšo tega in danes je ta sklad velik približno 16
               milijonov evrov. Torej, nekje do sredine 2024 se bo pa zapolnil in bo znašal
               približno 150 milijonov evrov in bo namenjen, v kolikor bi bilo potrebno v primeru
               bančne krize ali propada kakšne banke, kriti vloge, ki so zajamčene.</p>
               <p>Banka Slovenije ima tudi vlogo nacionalnega organa za reševanje bank. Tudi tukaj
               opravljamo poseben sklad za reševanje, katerega sredstva so predvidena za
               financiranje reševanja bank v primeru izrednih ukrepov, ki jih lahko bankam izreče
               Banka Slovenije. Vrednost tega sklada je znašala konec lanskega leta dobrih 190
               milijonov evrov in ta sklad, ker se je opravljal praktično celotno lansko leto, je
               tudi ustvaril nek presežek prihodkov nad dohodki, kljub relativno težki politiki
               upravljanja pri nizkih obrestnih merah, ampak kljub vsemu je dosegel presežek
               prihodkov nad odhodki v višini 220 tisoč evrov. Zdaj podrobneje v te sklade ne bom
               šel.  Ta dva sklada
               imata posebno letno poročilo, ki je tudi objavljeno na naši spletni strani.</p>
               <p>Naslednja naloga je delovanja plačilnih sistemov. Banka Slovenija vodi, usmerja,
               podpira, nadzira in izvaja pregled nad varnostjo in učinkovitostjo plačilnih in
               poravnalnih sistemov v Republiki Sloveniji. Bankovci in kovanci. Banka Slovenije je
               od uvedbe evra do konca 2016 dala v obtok neto približno 4,5 milijarde evrov
               gotovine. Samo za občutek, v naši števnici je bilo v lanskem letu prešteto 64,7
               milijonov kosov bankovcev in kovancev, kar je, oziroma v letu 2015 pa kar 60 %
               manj.</p>
               <p>Naslednja redna naloga se nanaša na plačilne storitve za komitente Banke Slovenije.
               Banka Slovenije vodi enotni zakladniški račun države in občin. Torej 189 enot in
               zakladniških računov občin, odprtih v različnih valutah. Računi neposrednih in
               posrednih uporabnikov državnega proračuna oziroma občinskih proračunov, ZPIZ, ZZZS,
               in tako naprej, so vključeni v sistem enotnega zakladniškega računa, kot določa Zakon
               o javnih financah in za te račune skrbi v tem tehničnem delu Banka Slovenije, v
               vsebinskem pa seveda občine in država kot takšna.</p>
               <p>Še konference in izobraževalna dejavnost. Banka Slovenije se je v skladu s sprejeto
               strategijo zavezovala k naši čim bolj prepoznavni vlogi v Eurosistemu in EU, in
               zagotavljanju ugleda in zaupanja javnosti. V ta namen organiziramo različne
               konference in izobraževalne dogodke. V lanskem letu smo izvedli, skupaj z Mednarodnim
               denarnim skladom, odmeven seminar na visoki ravni z naslovom <q>»Rethinking
               monetary-fiscal policy coordination«</q>. Na tem seminarju so sodelovali guvernerji
               centralnih bank, visoki predstavniki pomembnih domačih in mednarodnih finančnih
               institucij, priznani akademiki in govorili smo o teoretičnih in praktičnih vidikih
               denarne fiskalne politike in njihovega združevanja, povezovanja oziroma
               koordinacije.</p>
               <p>Banka Slovenije je v septembru 2016, kot ustanoviteljica Mreže evropskih centralnih
               bank, s sodelovanjem Centra za ekonomski razvoj, organizirala drugo raziskovalno
               konferenco te mreže z naslovom <q>»Macroprudental Instruments and Financial Cycles«</q>, kar
               je tudi redna tema na naših evropskih srečanjih.</p>
               <p>Banka Slovenije je tudi peto leto zapored organizira, skupaj z ECB in enajstimi
               drugimi bankami Eurosistema, tekmovanje Generacija €uro, to je za mlade, da spoznajo
               delovanje denarja, centralne banke in tako naprej bank, na katerem sodelujejo srednje
               šole v Sloveniji. V lanskem letu je sodelovalo 27 timov iz 25 srednjih šol.
               Tekmovanje poteka več faz, zmagovalna ekipa, ki je bila letos, tako kot vsa leta,
               zelo dobra, poleg nagrade, ki je v tem primeru postranskega pomena, bolj pomembno je,
               da se zmagovalna ekipa potem skupaj s svojimi sovrstniki iz drugih držav udeleži
               sprejema na ECB, spozna delovanje Evropske centralne banke in se, med drugim, tudi
               med seboj družijo.</p>
               <p>Banka Slovenije je v letu 2016 zasnovala in z letom 2017 začela izvajati tudi
               izobraževalne dneve, ki se izvajajo vsak, praviloma zadnji četrtek v mesecu, in so
               namenjeni finančnemu opismenjevanju širše javnosti, posebej so naslovljeni
               osnovnošolci, srednješolci, starejši, upokojenci in tako naprej.</p>
               <p>Toliko o rednih nalogah. Zdaj bi pa izpostavil samo še nekatere prednostne naloge v
               2016, potem pa še sodelovanje z vami in seveda finančno poročilo. Poleg rednih nalog
               si je Banka Slovenije v poslovnem načrtu za leto 2016 zadala tudi nekaj prednostnih
               nalog, ki smo se jim še posebej posvetili, in nekaj od teh, kot že rečeno, bom
               predstavil. Prva pomembna naloga je zmanjševanje nedonosnih terjatev v bilancah bank,
               tako imenovani MPL. Banka Slovenije je v 2016 nadaljevala prizadevanje na področju
               zmanjševanja nedonosnih terjatev. Delovanje je bilo organizirano preko posebnega
               projekta, v okviru katerega so bili opravljeni individualni nadzorniški razgovori z
               osmimi najbolj izpostavljenimi bankami. In pri teh bankah smo spremljali uspešnost
               implementacije njihovih strategij z zmanjševanjem nedonosnih terjatev in v bistvu doseganje
               njihovih individualnih načrtov. Torej, banke smo silili k temu oziroma jih usmerjali,
               da aktivno odpravljajo slabe terjatve, ki bremenijo, ki še bremenijo banke.</p>
               <p>Od bank smo zahtevali pripravo in predložitev načrtov za zniževanje MPL za naslednje
               triletno obdobje. Spremljali smo in pripravljali redne analize uspešnosti izvajanja
               sporazumov o prestrukturiranju. Podatki kažejo, da se je po metodologiji EBA, to je
               tista najširša definicija nedonosnih terjatev, stanje oziroma obseg nedonosnih
               terjatev v lanskem, torej od konca 2015 do konca 2016, precej znižal. Iz 11,4 % na
               8,2 % oziroma za poldrugo milijardo evrov, iz 4,8 na 3,4. Torej, ostalo je še 3,4
               milijarde nedonosnih terjatev v bankah.</p>
               <p>To, kar sem doslej omenil, se je nanašalo na velike banke oziroma na velike
               izpostavljenosti, se opravičujem. Razvijali pa smo tudi metodologijo za razreševanje
               še vedno perečega problema slabih terjatev do malih, mikro in srednje velikih
               podjetij. Tu smo se opirali na pomoč ECB in Svetovne banke, in to smo potem v
               letošnjem letu tudi uspešno implementirali, izdali priročnik bankam, kako naj se, s
               katerim pomagamo banka, razreševati ta problem, ki ga morajo še razrešiti v svojih
               knjigah. Pri tem bi radi poudarili, da je slovenski pristop k reševanju postal eden
               izmed zgledov dobre prakse. Iz izkušenj lahko povem, da na ECB v Evropi pogosto
               sprašujejo, kako lahko ohranimo tako, v bistvu relativno dobro padajoč trend
               zniževanja nedonosnih terjatev. S tem se seveda lahko strinjamo, da je trend padajoč,
               hkrati pa imamo še vedno v slovenskih bankah toliko in toliko slabih posojil, ki jih
               je treba nasloviti. S tem ukvarjamo in to je nekaj, kar ostaja prioriteta za banke in
               tudi za nas v nadaljevanju. Tukaj je treba poudariti, da kljub napredku, ki ga je
               bančni sistem naredil v zadnjih letih, Slovenija po procentu MPL še vedno ostaja na
               4. mestu v Evropski monetarni uniji.</p>
               <p>Naslednji projekt ali pomembnejša naloga je prestrukturiranje in razdolževanje
               podjetij. Banka Slovenije je v letu 2016 na podlagi poročil bank spremljala in
               pripravljala analize uspešnosti izvajanja sporazumov o prestrukturiranju. Torej,
               tukaj se Banka Slovenije nekako vključi kot mediator med banko in podjetji. Ker se je
               izkazalo, da to zna biti zelo uspešno, zato da se potem podjetja, kolikor se le da,
               restrukturirajo. Višina izpostavljenosti spremljanih dolžnikov v bančnem sistemu je
               konec leta 2015 znašala 1,5 milijarde, v pol leta 2016 pa je padla na 1,3. Banka
               Slovenije je tudi aktivna v več delovnih skupinah, ki delujejo na tem področju.
               Glavna izmed teh je seveda Medresorska delovna skupina za prestrukturiranje in
               razdolževanje podjetij, ki deluje v okviru Ministrstva za finance.</p>
               <p>V lanskem letu je Banka Slovenije dobila povsem novo nalogo, torej voditi Centralni
               kreditni register. To je osrednja nacionalna zbirka podatkov zadolženosti fizičnih
               oseb in poslovnih subjektov. Doslej je to delovalo zunaj centralne banke, tako
               imenovani Centralni kreditni register oziroma SISBON. Po novem se je to razširilo
               tudi na podatke o poslovnih subjektih, ker prej so bili tukaj noter samo podatki za
               fizične osebe. Torej, praktično imamo na enem mestu zdaj zbrano tako podatke o
               zadolženosti fizičnih, kot tudi pravnih oseb, kar je zelo pomembno tako za nas, kot
               nadzornika, kot tudi za banke. Za nas, kot nadzornika, je to pomembno za vodenje
               denarne politike, za zagotavljanje finančne stabilnosti, tudi za nadzor in
               upravljanje tveganj. To pa hkrati bankam omogoča, torej, hkrati pa to tudi bankam
               omogoča boljše poslovanje, lažje upravljanje kreditnega tveganja, ker so na enem
               mestu zbrani vsi podatki oziroma podatki o zadolženosti ne samo fizičnih oseb, kot
               včasih, ampak tudi pravnih oseb.</p>
               <p>In še zadnja prednostna naloga, ki smo jo v lanskem letu naslovili, to je pa bolj
               interna. V letu 2016 smo naredili prvi korak prehoda na varno digitalno poslovanje,
               vzpostavili elektronski dokumentacijski sistem, s čimer uspešno povezujemo digitalne tehnologije,
               poslovne procese in organizacijsko arhitekturo.</p>
               <p>Nekaj besed o našem sodelovanju z Državnim zborom in Vlado Republike Slovenije.
               Predstavnica Odbora Državnega zbora za finance in monetarno politiko, in tudi
               ministrica, pristojna za finance, sta redno vabljeni na naše seje, kar omogoča, da
               sta izvršna veja in zakonodajna veja oblasti sproti seznanjeni z zadevami, ki so v
               naši pristojnosti. Predstavniki Banke Slovenije so se v letu 2016 udeležili 23 sej
               odborov in komisij Državnega zbora, od tega največkrat Komisije za nadzor javnih
               financ, kjer smo dajali pojasnila in odgovarjali na vprašanja poslancev. Predstavniki
               Banke Slovenije so se udeležili tudi 4 sej Državnega sveta in na njih sodelovali. Še
               nekaj o Preiskovalni komisiji Državnega zbora o ugotavljanju zlorab v slovenskem
               bančnem sistemu. Tem smo, kar je zavedeno v našem letnem poročilu, oziroma tej
               komisiji, smo izročili circa 73 tisoč strani dokumentov.</p>
               <p>Nekaj besed o postopkih pred sodišči. V letu 2016 so se sodni postopki nanašali
               predvsem na izredne ukrepe, ki jih je v letu 2013 in 2014 izvedla Banka Slovenije, in
               s katerimi je izrekla prenehanje podrejenih terjatev do bank, ki so bile v reševanju
               z državno pomočjo. Oktobra je Ustavno sodišče odločilo, da so, torej, da določbe
               Zakona o bančništvu, ki so omogočale prenehanje podrejenih terjatev, in s tem v
               zvezi, imetnikom terjatev omogočilo uveljavljanje odškodninskih zahtevkov, niso
               neustavne. Hkrati pa je Ustavno sodišče tudi ugotovilo, da ZBan-1 ni v skladu z
               Ustavo v delu, ki se nanaša na sodno varstvo omenjenih imetnikov, in v tem delu dalo
               dodatna navodila zakonodajalcu za zagotovitev učinkovitejšega sodnega varstva. Ob
               pripravi poročila je imela Banka Slovenije zaradi navedenih izrednih ukrepov odprtih
               42 sporov, kjer nastopa kot tožena stranka. Večino so predstavljali civilni spori, od
               tega v petih Banka Slovenije nastopa kot stranski udeleženec.</p>
               <p>In zdaj prehajam na zadnji dve točki, to sta Finančno poročilo Banke Slovenije za
               leto 2016 in potem nekaj o letu 2017. Bilančna vsota Banke Slovenije je na dan 31.
               12. 2016 znašala 12,7 milijard evrov in je bila za 2,4 milijarde evrov višja v
               primerjavi s stanjem konec leta 2015. Na strani sredstev je bila najpomembnejša
               sprememba pri nakupih vrednostnih papirjev za izvajanje denarne politike, in sicer v
               višini 3 milijarde in pol, kar je logično, ker Evropska centralna banka, in seveda
               posledično naša centralna banka, zaradi ekspanzivne denarne politike odkupuje
               vrednostne papirje in se na ta način bilančna vsota Banke Slovenije povečuje.</p>
               <p>Poglavitni vir prihodkov Banke Slovenije so obresti od instrumentov in portfeljev
               denarne politike. Tukaj gre za portfelj v višini 7,2 milijarde evrov in od lastnih
               naložb v vrednostne papirje. Banka Slovenije upravlja za lastnim portfeljem v višini
               skoraj 4 milijard evrov. Neto obrestni prihodki so v letu 2016 znašali 78 milijonov
               evrov in so bili za 20 milijonov evrov višji v primerjavi s predhodnim letom. Vseh
               prihodkov v lanskem letu je bilo za 128 milijonov evrov, stroškov in odhodkov za 71,
               in v letu 2016 je tako Banka Slovenije dosegla presežek prihodkov nad odhodki v
               višini 57,3 milijona evrov. Kot je bila praksa v preteklih letih, tudi letos za lani,
               smo večji del svojega, tega ustvarjenega presežka namenili v proračun Republike
               Slovenije. To se je zgodilo, kot sem že omenil, na začetku v maju letos. Samo za
               zanimivost, v letih 2012 do 2016 smo v proračun nakazali preko 300 milijonov evrov,
               vsaj 75 % ustvarjenega presežka.</p>
               <p>V Banki Slovenije je bilo na dan 31. 12. 2016 zaposlenih 448 sodelavcev. V primerjavi
               z letom prej se je število zaposlenih povečalo za 1. Glavnina sodelavcev ima
               izobrazbo 7. stopnje, stroški dela pa so znašali 22,2 milijona evrov.</p>
               <p>Za konec še nekaj o poslovnem in finančnem načrtu za leto 2017. Tudi za 2017 smo si
               zadali smele cilje. Naj naštejem le nekaj prednostnih nalog. Prva naloga, seveda,
               sodelovanje pri vodenju denarne politike evro območja, druga, pomembna naloga, učinkovit nadzor in
               priprava načrtov reševanja bank, učinkovita implementacija makrobonitetne politike,
               licenciranje, po novem dajalcu potrošniških kreditov za nepremičnine, preprečevanje
               pranja denarja in financiranja terorizma, implementacija novega računovodskega
               standarda MSRP 9, in izboljšanje dostopnosti in razumevanja statističnih podatkov za
               notranje in zunanje uporabnike.</p>
               <p>Po naši projekciji naj bi bilančna vsota Banke Slovenije, zaradi nadaljevanja
               ekspanzivne denarne politike, ob koncu leta narasla na 15,4 milijarde evrov, torej iz
               12,7, kot sem prej omenil. Za leto 2017 načrtujemo približno 94 milijonov evrov
               prihodkov in 47 milijonov evrov odhodkov, in naj bi tudi v letošnjem letu ustvarili
               presežek prihodkov nad odhodki. Glede na sprejeti poslovni in finančni načrt, naj bi
               bilo ob koncu leta 2017 zaposlenih največ 460 zaposlenih, to je načrt, ki se nikoli
               ne uresniči v popolnosti. Samo za primerjavo, v letu 2016 je bil načrt 464, torej več
               kot letos, realizacija pa je bila 16 zaposlenih manj.</p>
               <p>Toliko z moje strani zaenkrat. Hvala</p>
            </sp>
            <sp xml:id="SDT7-OZFIMP-redna-38-2017-06-07.sp39">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Besedo dajem državni sekretarki na Ministrstvu za finance.</p>
               <p>Gospa Miranda Groff Ferjančič, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp40">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo. Lep pozdrav tudi v mojem imenu.</p>
               <p>Banka Slovenije je izdala izčrpno poročilo o računovodskih izkazih in letnem poročilu
               banke za leto 2016 in pa v zvezi s finančnim načrtom za leto 2017. Banka Slovenije je
               bila ustanovljena z Zakonom o Banki Slovenije. Je pravna oseba javnega prava, ki
               samostojno razpolaga z lastnim premoženjem in je v izključni državni lasti in ima
               finančno in poslovno avtonomijo v celoti. Njena skrb je predvsem za stabilnost
               domačih cen in pa splošno likvidnost bančnega sistema. Nadzor nad Banko Slovenije
               izvaja Državni zbor, tako da Banka Slovenije v tem poročilu ne poroča niti
               Ministrstvu za finance niti Vladi.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp41">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še predstavniku Državnega sveta.</p>
               <p>Izvolite, imate besedo za predstavitev vašega mnenja. Oskar Komac, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp42">

               <speaker>OSKAR KOMAC:</speaker>

               <p>Hvala predsednica. Lep pozdrav vsem skupaj.</p>
               <p>Ja, naše mnenje je, bom rekel, zelo vsebinsko globoko, če temu tako rečem. Da smo se
               seznanili z letnimi poročilom. Takšne so naše pristojnosti oziroma Poslovnik tako
               navaja. Je pa seveda ob tem treba reči, da se je seveda razvila zanimiva debata, v
               smislu ne toliko o poročilu za leto 2016, ampak, kot je bilo za pričakovati, o
               dogodkih, ki so se v prejšnjih letih dogajali, in, ki so v končni fazi v povezavi s
               tako imenovano bančno luknjo, dokapitalizacijo bank in podobnimi zadevami. Žal je,
               prisoten je bil tudi guverner. Meni je žal, da se je nekaterim našim kolegom mudilo,
               in smo morali po neki uri debate, tam okrog štirih, zaključiti zadevo, ker bi sicer
               postali nesklepčni.</p>
               <p>Bi pa mogoče to priložnost izkoristil za to, da je guverner v neki točki dejal, da
               Banka Slovenije, - sem si pa tudi zvočni zapis zdaj ravnokar pridobil, bom še točno
               pogledal -, ampak, da Banka Slovenije ni imela možnosti predstaviti nekaterih zadev,
               ki so bile sicer pismeno navedene Državnemu zboru, če temu tako rečem. Zame je to
               pomembno, ker v okviru Državnega sveta pripravljamo en posvet na to temo. Namreč, v
               javnosti veste, da krožijo raznorazne takšna ali drugačna pojasnila o preveliki
               dokapitalizaciji, predvsem o preveliki dokapitalizaciji, o, bom rekel, oškodovanju
               davkoplačevalcev, o recimo zanimivi informaciji, ko govorimo o izbrisanih obveznicah
               iz pasive, kjer je bilo recimo rečeno, da je, govorim velikostni razred od 700
               milijonov teh izbrisancev, če temu tako rečem, 500 milijonov, da temu rečem obveznic,
               ki niso nominirane na ime in so prišle, in so bile preko, recimo luksemburških
                  skladov in podobnih
               institucij nakupljene. Se pravi, da je tukaj zanimiva teza, da so bančne uslužbenke,
               bom rekel, prepričevale upokojenke, da naj ne vežejo vlog, ampak, da naj raje kupijo
               obveznice, ki so bolj, bom rekel, donosne, in da se na tem gradi nekatera izguba <stage>(?)</stage>,
               v njej je pa povedal, da je velika večina teh obveznic, ki so bile izbrisane, in ki
               so seveda zdaj bile predmet obravnave na Ustavnem sodišču, in tudi mora Državni zbor
               popraviti zakon, prišle preko določenih skladov v državo.</p>
               <p>Še nekatere takšne informacije so prave, ampak jaz mislim, da posvet v Državnem svetu
               vidimo v obliki, da se soočijo ta mnenja, in da se enkrat ta, lahko rečemo že travma
               nad slovenskim narodom, kaj se dogajalo s to dokapitalizacijo bank, razišče, in da si
               enkrat nalijemo čistega vina. Če je bilo okej, je bilo okej. Če ni bilo okej, ni bilo
               okej, vendar, da enkrat pripeljemo to debato do konca. Jaz moram reči, da so bila
               določena pojasnila guvernerja, bom rekel, dokaj logična. Če je bilo v sistemu od 50
               milijard na presečni datum preko 20 % nedonosnih kreditov oziroma kreditov, ki se
               sploh niso odplačevali, in ki so bili večinoma zavarovani z nepremičninami, in
               seveda, če so te nepremičnine izgubile, na palcu rečeno, 30 % vrednosti, potem je od
               teh 20 % od 50 – 11 milijard in tako naprej, ker 30 % približno smo na višini tiste
               takratne dokapitalizacije, torej cele 4 milijarde. Tako je on to pojasnjeval. Zadeva
               ima svojo logiko. Seveda, treba se je vprašati tudi, koliko je bilo takrat kapitala v
               bankah, s katerimi bi sicer bilo možno amortizirati te izgube. Vendar, če temu
               dodamo, da so bili določeni krediti zavarovani tudi s tako imenovanimi oziroma z
               delnicami, ki so bile v bistvu brez vrednosti, tukaj govorimo o raznih Istrabenzih,
               Merkurjih, Zvonovih, ki niso na koncu več zvonili, in podobnimi stvarmi. In ob
               relativni nerazvitosti našega finančnega trga, potem lahko ugotovimo, da so te
               številke lahko tudi možne.</p>
               <p>Stresni testi so po informacijah s strani guvernerja prenesli samo kakšnih, se
               opravičujem, številke točno ne vem, ampak recimo mogoče manj kot 20 % v sam proces, v
               številko, ki je predstavljala dokapitalizacijo, da so bile pa 80 % v bistvu za
               zadeve, o katerih sem prej govoril. Skratka, jaz, želimo si v komisiji, mislim tudi v
               Državnem svetu, da se enkrat o teh zadevah dosti odkrito pogovorimo, da vsi
               strokovnjaki s takšnim ali drugačnim mnenjem, predstavijo svoja mnenja in da enkrat
               poskušamo to zgodbo nekako pripeljati h kraju. Mislim, da bi bilo dobro za tudi
               duševno zdravje tega naroda, ker ga to izredno obremenjuje, če sem malo patetičen, pa
               ne maram biti, in da bi, kot sem rekel, to stvar enkrat dokončno povzeli.</p>
               <p>Seveda, milijarda pa pol, ki zdaj visi v zraku, ni majhen denar. Za ta denar bi
               naredili Drugi tir, pa še kakšnih 100 šol, vrtcev, zdravstvenih ustanov in podobnih
               zadev, ki so potrebne v tej državi. To župani vedo, da približno ena šola te <q>»košta«</q>
               približno 5 milijonov, odvisno pač od velikosti, ampak nekje v povprečju. Gre za
               velik denar in seveda, kako naj rečem temu, ena takšna preprosta logika pomeni, da če
               je bilo dokapitalizacije preveč, potem je možno to dokapitalizacijo tudi zmanjšati,
               ker to preprosto pomeni, da imajo banke preveč sredstev. Če to analogiram na eno
               obrtno delavnico – če imaš v delavnici 10 strojev, ki jih potrebuješ, 3 pa, ki jih ne
               potrebuješ, potem je seveda smiselno, da te 3 stroje odprodaš in vzpostaviš kapital,
               ki je, ali pa sredstva, ki so ustrezna nekemu tvojemu obsegu poslovanja. In, skratka,
               kot sem rekel, mi smo se seznanili, to je vse, kar lahko formalno rečemo, zraven je
               pa debata po mojem zelo zanimiva, in mi je žal, ker nismo imeli še kakšno uro časa več, da bi se
               pogovarjali.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-38-2017-06-07.sp43">

               <speaker>PREDSEDNICA URŠKA BAN:</speaker>

               <p>Hvala lepa za predstavitev vašega mnenja.</p>
               <p>Zdaj pa prehajamo na razpravo o predloženih dokumentih Banke Slovenije in dajem
               najprej besedo gospodu Verbiču.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp44">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsednica, spoštovane poslanke, poslanci, namestnik
               guvernerja, državna sekretarka. Prav lep pozdrav.</p>
               <p>Moja ocena za to letno poročilo, moram priznati, da je zelo pohvalno. Imam pa nekaj
               vprašanj, ki jih bom prav gotovo v nadaljevanju tudi izpostavil. Uvodoma bi pa vseeno
               kar prebral stavek, ki ga je zapisal na začetku tega poročila, in sicer guverner, in
               pravi: <q>»K njihovi uspešnosti pomembno prispeva utrjevanje razumevanja javnosti o
               vlogi in pomenu centralne banke.«</q> Tukaj moram takoj izpostaviti moje skromno mnenje,
               kot poslanec, in kolikor poznam del javnosti, tako laične kot strokovne, da Banka
               Slovenija, kot neodvisna institucija v vseh pogledih, bi morala v vseh svojih
               odločitvah slediti interesu države in davkoplačevalcev. In v primeru odločitve,
               vezane na dokapitalizacijo leta 2013, pa potem posamezni primeri, kot so bile
               nadzorovana likvidacija, Probanka in Factor banka, ali je temu res bilo tako? In
               tukaj se sedaj dotikam tega sporočila tega stavka, in sicer razumevanje javnosti,
               zato uvodoma poudarjam in se nekako navezujemo tudi na mojega predgovornika, zakaj je
               s strani Banke Slovenije zaznati nekako odpor proti temu, da bi Računsko sodišče
               dobesedno pogledalo v tovrstne listinske dokumentacije? Govorim predvsem za
               nazaj.</p>
               <p>Prehajam pa na posamezna vprašanja, ki bi jih nekako prosil namestnika guvernerja, če
               kak komentarček da. Prvo, kar je, ki ste tudi sami uvodoma že omenili, glede na, in
               je tukaj zapisano, uspešno zmanjševanje deleža slabih naložb. Mislim, da tovrstna
               poročila v neki smeri niso najbolj korektna do tistih finančnih institucij, bank, ki
               delujejo v Republiki Sloveniji, ki v neki smeri imajo, če temu lahko tako rečem,
               slabe naložbe v povprečju odstotka evropsko primerljivih bank. To povprečje, ki
               izhaja iz tega poročila, dobesedno nekako kazi ali slabša predvsem zaradi bank v
               državni lasti, da ne izpostavljam Nove Ljubljanske banke, in mislim, da bi bilo to
               korektno, kajti toliko finančnih institucij, ki jih je v Sloveniji, prav gotovo
               zaradi posameznih bank v državni lasti, vsaj z njihovega zornega kota je to slab
               pokazatelj.</p>
               <p>Naslednja zadeva, ki pa je v neki smeri kar malo zaskrbljujoče, pa je, če sem kar
               konkreten, na strani 14 tega vašega poročila, kjer ste zapisali, da ste vzpostavili
               prve načrte reševanja za dve banki, in sicer Gorenjsko banko in Delavsko hranilnico.
               In tukaj je vprašanje, ali moramo biti kot davkoplačevalci zaskrbljeni, če se kaj
               posebnega dogaja v teh dveh finančnih institucijah, glede na to, da je zelo jasno
               zapisano, da so vzpostavljeni prvi načrti za reševanje.</p>
               <p>Nadalje imam vprašanje, kar se tiče Centralnega kreditnega registra, ki se je
               prenesel iz Združenja bank Slovenije na vas. Ali je ta sistem bistveno dograjen,
               predvsem v smeri, da uporabniki tovrstnega registra imajo resnično zelo, recimo temu,
               kredibilno podlago za postopke odobravanja ali procesa odobritev samih kreditnih
               razmerij?</p>
               <p>Naslednja zadeva, ki v neki smeri dam tudi nekako kritiko, je področje, ki sta ga
               navedli, kapitalski položaj slovenskega bančnega sistema. Sigurno je to, kar je
               navedeno, da je v povprečju 19,1 % ponovno v neki smeri, nekako je moje razmišljanje podobno, kot
               sem uvodoma, kar se tiče slabih terjatev, omenil. In tukaj sprašujem namestnika
               guvernerja, ali se vam ne zdi nenavadno visoka kapitalska ustreznost bank v državni
               lasti, če me spomin ne vara, na 31. 12. je ta kapitalska ustreznost kar nekaj preko
               20 %, in v primerjavi, ki se preprosto v evropskem sistemu prav gotovo primerjamo v
               tem segmentu poslovanja, nenavadno visok odstotek, kajti v povprečju vemo, da je od 9
               pa, če rečem, 14 – 15 odstotkov ta kapitalska ustreznost, ali ni to, bi človek rekel,
               prevelik odstotek, če pa vemo in skoraj splošno znano je, da banke v državni lasti
               dobesedno sedijo na denarju?</p>
               <p>Kar se tiče Sklada za reševanje bank, ste zapisali, da je donosnost 0,1 %. Sprašujem,
               ali je to gospodarno, da je tako majhen donos na sredstva poslovnih bank, katere
               preprosto se vodijo in upravljajo v Banki Slovenije?</p>
               <p>Za konec pa se bi dotaknil še izkaza poslovnega izida za leto, kjer ste zapisali:
               Neto obrestni prihodki, in sicer v primerjavi s predhodnim letom, se pravi 2015, je
               navedeno, če rečem v odstotkih, povečan za, po moji oceni tam okoli 13 %, kar je zelo
               pohvalno, ampak je pa nenavadno, če pa gledamo, kakšni so neto obrestni prihodki
               poslovnih bank. Kajti neto obrestni prihodki bank so zgolj v nekaj odstotkih. Se
               pravi, nenavadno je, da centralna banka preprosto uspeva, po tem poslovnem kazalcu,
               tako velik donos.</p>
               <p>Drugo vprašanje pa je stroški dela. Povečani v primerjavi s predhodnim letom za
               dobrih 10 %. Glede na število zaposlenih, kot je bil podatek, mi je to tudi
               vprašanje, iz katerega naslova, da je praktično postalo 10 % povečanje in nekako,
               neka groba ocena, enakega odstotka so tudi stroški poslovanja, za 10 %, vezano na
               predhodna leta.</p>
               <p>Za konec se dotaknem samo še finančnega načrta za leto 2017. Plače in druge stroški
               dela nekako povečujete za dober, če govorim zelo grobo, za dober milijon evrov. In
               tukaj je pač vprašanje, s katerega naslova oziroma potrebe? Da ne bom govoril o tem,
               ko smo se tudi v tem državnem zboru že enkrat soočili z dejstvom, če primerjamo,
               zaposlenih v Banki Slovenije in evropsko primerljivih državah, na 100 tisoč
               prebivalcev, kako strahovito velik, veliko število zaposlenih je v primerjavi, če
               govorim Nemčija, Švedska in podobno, res je, da so lahko različni kazalci, vendar po
               teh evropskih standardih, ki so s tisto tabelo pred časom prišli v javnost, je
               nenavadno, da imamo v Banki Slovenije tako veliko število zaposlenih, in tukaj
               predlagate potem tudi še celo povečanje.</p>
               <p>Bi pa vseeno še vprašal. Predlagali ste tukaj tiskanje bankovcev, v primerjavi s
               preteklim letom, tudi za dober milijon evrov. Ali je tukaj kakšna zadeva, ki mogoče
               nas vseeno malce zanima in se zahvaljujem za vaše odgovore.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-38-2017-06-07.sp45">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Battelliju.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp46">

               <speaker>ROBERTO BATTELLI (PS IMNS):</speaker>

               <p>Ja, hvala lepa.</p>
               <p>Gospod namestnik guverner je govoril tudi o postopkih pred sodišči, ampak takih, o
               takšnih postopkih, ko Banka Slovenije nastopa kot tožena stranka. Mene zanima, kako
               pa je z ovadbami, ki naj bi jih Banka Slovenije podala svoj čas pred tremi, štirimi
               leti, v povezavi z odgovornostmi za nastanek bančne luknje? Teh ovadb naj bi bilo kar
               dosti.  Par deset, če
               se prav spomnim. In me zanima, ali je Banka Slovenije kaj obveščena o usodi teh
               ovadb? Namreč, počasi se ustvarja in vztrajno se ustvarja vtis, kot da je pri
               nastanku bančne luknje, kot da je šlo za neko naravno ujmo, za neko biblijsko kazen.
               Obstajajo pa seveda utemeljeni sumi, da ni bilo povsem tako. Tudi to je zanimivo,
               kako se mnogi, tudi v Državnem zboru, zaletavajo v tisto, kar imenujejo pretirano
               dokapitalizacijo bank. Torej se zaletavajo bolj v neke posledice nečesa. Na prave
               razloge, ki so pripeljali do tega, da smo imeli tako visoko kapitalizacijo. In, kar
               je seveda še zmeraj bremeni javne finance in bo še dolgo, in kar seveda tudi
               onemogoča, da bi ljudje dosti več imeli od tega, da vendarle je sedanje stanje v
               gospodarstvu takšno, da imamo rast, in se ne da polno uživati od te rasti v smislu
               izboljšanja položaja ljudi. A kaj veste o teh ovadbah?</p>
            </sp>
            <sp xml:id="SDT7-OZFIMP-redna-38-2017-06-07.sp47">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Vebru.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp48">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>S poročila Banke Slovenije za leto 2016 je razvidno, da je kapitalska ustreznost
               slovenskega bančnega sistema daleč nad povprečjem v primerjavi z bančnim sistemov v
               evrskem območju. In tudi tabela, ki je priložena v tem gradivu, zelo jasno kaže, da
               je bila kapitalska ustreznost bančnega sistema leta 2013 13,7 %. Evropski bančni
               oziroma bančni sistem v evro območju pa je takrat imel kapitalsko ustreznost 15,8 –
               relativno, bi rekel, skupaj. No, ampak že leta 2014 je slovenski bančni sistem, torej
               po dokapitalizaciji, bil daleč nad povprečjem v evrskem območju, in sicer je bila
               kapitalska ustreznost slovenskega bančnega sistema v letu 2014, torej skokovito, iz
               13,7 na 17,9 %, ki je potem v 2015 zrasla na 18,6 %, 2016 pa poročilo, ki ga
               obravnavamo, kaže na 19,1 odstotno kapitalsko ustreznost slovenskega bančnega
               sistema. Torej kar nekaj let daleč nad povprečjem v evrskem območju.</p>
               <p>In v poročilu, ki ga je Banka Slovenija pripravila, je zapisano, da je seveda
               kreditiranje podjetij v letu 2016 manjše, zaradi razlogov pri ponudbi in tudi
               povpraševanju, in pravijo: <q>»K ponudbenim dejavnikom lahko štejemo ohranjanje
               kreditnih standardov na višjih ravneh. Zaveze, ki so jih banke prejemnice državne
               pomoči dale Evropski komisiji, in katerih odprava bi učinkovala pozitivno na
               kreditiranje ter regulatorne spremembe na svetovni ravni.«</q> Torej, Banka Slovenije
               ugotavlja, da bi zaveze, ki so jih banke prejemnice državne pomoči dale Evropski
               komisiji, pozitivno učinkovale na kreditiranje, torej ne vidim, bi rekel, v tem poročilu ukrepa ali pa
               napotkov s strani Banke Slovenije, da uprave bank, ker navajate, da so banke dale te
               zaveze, vendarle pristopijo k odpravi teh zavez. Nenazadnje imamo tudi Slovenski
               državni holding, ki smo ga ustanovili, da kot <q>"bypass"</q> mimo Državnega zbora upravlja
               s tem in bilo bi prav, če bi tudi s strani Slovenskega državnega holdinga dobili
               odgovor kaj je naredil, da se odpravijo te zaveze za višje standarde akreditiranja
               kot jih imajo druge banke v evrskem območju ali pa druge primerljive banke, ki so
               dobile državno pomoč iz drugih držav.</p>
               <p>Posledica tega je seveda dejstvo, da je kreditiranje, tako je zapisano v tem
               poročilu, v podjetjih še vedno negativno in sicer minus 1 % v primerjavi s prejšnjim
               obdobjem. Torej, še vedno se beleži negativen odstotek kreditiranja slovenskega
               gospodarstva, v tem poročilu, pa tudi pri podajanju poročila Banke Slovenije smo pa
               zelo jasno slišali kako ugodna je gospodarska rast v Sloveniji, kako ugodna je tudi,
               bi rekel, kako ugoden je prispevek nazadnje višje potrošnje, več kreditov se dejansko
               tudi gospodinjstvom podaja, daje v zadnjem obdobju, kar pomeni naslednje. Da naša
               gospodinjstva, ki so zainteresirana, da dobijo kredit pri domačih bankah, plačujejo
               te kredite pod manj ugodnimi pogoji kot bi recimo pri tujih bankah, kar je pa zelo
               zaskrbljujoče, očitno slovenska gospodarska rast je ves čas prisotna, tudi od leta
               2013 naprej, praktično. Kaže na to, da naša podjetja najemajo kredite pri tujih
               bankah in pomeni, da tudi predno akreditirajo oziroma pomagajo h kapitalski
               ustreznosti, ali če hočete k boljšemu poslovanju tujih bank. Dvakrat smo prikrajšani.
               Prvič <gap n="…"/> Najmanj dvakrat. Prvič zato, ker so ljudje obremenjeni zato, ker najamejo
               kredit pri naših bankah pod manj ugodnimi pogoji ampak zaupajo našim bankam očitno
               kljub temu in prav je tako, ni pa prav, da plačujejo višje obresti. Po drugi strani
               pa naša podjetja dejansko pomagajo k rasti tujim bankam in te banke bodo postale vse
               konkurenčnejše tudi na naše slovenskem trgu in tu je ta škoda, ki se sistematično
               povzroča najmanj od leta 2013 naprej. zato bi resnično pričakoval, da so v tem
               poročilu dane ene usmeritve kaj je potrebno narediti. Zdaj, če po tem poročilu piše,
               pa ne bom zdaj odpiral razprave o tem ali je to res temu tako ali ne ampak v tem
               poročilu piše, da so te zaveze za slabše pogoje za akreditiranje naših podjetij ali
               pa na splošno za podeljevanje kreditov, dale banke, ki so prejele državno pomoč.
               Ampak za to, še enkrat poudarjam, pričakujem tudi mogoče iz današnje razprave eno
               usmeritev, da se te zaveze odpravijo čim prej, pa tudi v trenutku, ko se pogovarjamo
               o tem ali bo Vlada odločila <gap n="…"/> Slovenski državni holding se je vsaj toliko odločil, da
               je dal to odločitev na Vlado, kar pozdravljam, ker to dejansko presega odločitev
               Slovenskega državnega holdinga še posebej, ker je šel tudi nadzorni svet, predsednik
               nadzornega sveta kar na sodišče iskati dodatnega člana za nadzorni svet, ki bo
               odločal o prodaji Nove Ljubljanske banke mimo Državnega zbora. In v tem trenutku, ko
               se pogovarjamo o tem ali prodajati ali ne, je vendarle zelo dobro odpreti vsaj
               pravila Evropske komisije, ki zelo jasno določajo, da država, ki je bila deležna
               možnosti, da dodeli državno pomoč svojim bankam, svoj delež potem odproda takrat,
               kadar je za njo najugodnejše. In zdaj tisto vprašanje, ne samo v odnosu do
               gospodarstva, ker naše banke imajo, so dale zaveze k odpravi tako, da pod slabšimi
               pogoji kreditirajo gospodarstvo, kar pomeni, da te banke pravzaprav nikoli ne morejo
                  doseči tiste
               ustrezne rasti in s tem povišanja vrednosti, prodajne vrednosti, ki je pričakovana
               tudi s strani države, ki je dala denar notri, da dobi ta denar nazaj, ker enostavno
               tega nikoli ne more doseči, ker so dali zavezo, da pod slabšimi pogoji kreditirajo.
               Torej, tudi ta prodaja, o kateri se danes pogovarjamo, o kateri naj bi Vlada
               odločala, je praktično v nasprotju s pravili o dodeljevanju državnih pomoči Evropske
               komisije, v nasprotju. In toliko, bi rekel jasnih stvari kaže na to, da je postopek
               dodeljevanja državne pomoči našim bankam bil skregan s popolnoma vsemi logikami in po
               mojem mnenju tudi dejansko tudi zaradi vseh teh postopkov nezakonit, ker tudi sam
               postopek ni izčiščen, kako je do tega sploh prišlo, kako lahko ena banka, ko tukaj
               piše, kar sama zaprosi ali pa gre na Evropsko komisijo in se z Evropsko komisijo kot
               banka pogovarja o tem ali bo dobila državno pomoč ali ne. Ta postopek resnično tako
               kot je tukaj zapisan, ni izčiščen in kaže na to, da je tudi sam postopek potekal v
               nasprotju z vsemi pravili in je zato po mojem mnenju nezakonit.</p>
               <p>Torej, ali bomo danes imeli možnost oblikovati tudi s strani, ne vem, predlagateljev
               tega gradiva Banke Slovenije in v usmeritev bankam, kako vendar naj pristopijo, da
               odpravijo te škodljive zaveze, ki so bile dane v primeru prejemanja državne pomoči.
               In mogoče samo še eno tako bolj za, ker vsaj nisem zasledil tega v poročilu ampak
               bolj za nadaljnje razumevanje, vezano je pa na nadzor bank in sicer nadzor nad
               pomembnimi evropskimi bankami se izvaja operativno preko skupnih nadzorniških skupin
               in ta nadzorniška skupina za vsako banko, pomembno banko je sestavljena iz
               koordinatorja, iz Evropske centralne banke, torej predvidevam, da je to en član kot
               koordinator ter članov iz nacionalnega nadzornega organa, torej nekaj članov iz Banke
               Slovenije in Evropske centralne banke. Samo vprašanje, ker tega nisem zasledil v tem
               gradivu. Kakšna je sestava te ga skupnega nadzornega organa? Koliko jih je dejansko
               iz Evropske centralne banke, koliko jih je iz Banke Slovenije, kajti iz tega poročila
               ni razvidno ali pa vsaj težko razumem, da bi lahko določal kakšna sestava je dejansko
               tudi pri posamezni banki, ki ima poseben pomen oziroma, ki sodi med pomembne evropske
               banke. Torej samo pojasnilo v zvezi s tem, s to sestavo še.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp49">

               <speaker>PODPREDSEDNICA VOJKA ŠERGAN:</speaker>

               <p>Hvala lepa.</p>
               <p>Gospa Bratušek, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp50">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Najlepša hvala tudi viceguvernerju za izčrpno predstavitev poročila, čeprav je že
               samo poročilo res izčrpno in jaz bom rekla, da nas to poročilo lahko navdaja z
               optimizmom glede na to, da naj bi stanje v naših bankah bilo takšno kot pravzaprav
               mora biti. Bi pa mogoče vseeno imela nekaj konkretnih vprašanj, ki jih iz poročila,
               čeprav sem ga dosti natančno prebrala, nisem našla.</p>
               <p>Prvo se nanaša na ugotavljanje nepravilnosti in ukrepi pri pomembnih bankah. Na nek
               način je za mene presenečenje, mi boste pa vi povedal, če narobe razumem, da je več
               napak oziroma nepravilnosti ugotovljenih pri pomembnih bankah kot pri manj pomembnih
               bankah. 119 nepravilnosti pri pomembnih bankah in 61 nepravilnosti in pomanjkljivosti
               pri manj pomembnih bankah. Jaz bi si nekako želela ali pa pričakovala, da bi ta
               številka bila ravno obratna. In kar me je še bolj zbodlo so te ugotovljene
               nepravilnosti. Število ugotovljenih nepravilnosti oziroma pomanjkljivosti pri pomembnih bankah,
               razdeljeno na več segmentov ampak dva sta mi posebej padla v oči, to je operativno
               tveganje, 37 teh nepravilnosti in pomanjkljivosti, in korporativno upravljanje, kaj
               pomeni to, neustrezna sestava in pomanjkljivo znanje članov nadzornega sveta,
               pomanjkljivo znanje pri ključnih kontrolnih funkcijah, pomanjkljiv okvir upravljanja
               s tveganji in nagnjenosti k prevzemanju tveganj, 36 teh nepravilnosti oziroma
               pomanjkljivosti. In me zanima koliko od teh pomanjkljivosti in nepravilnosti se
               nanaša na posamezno pomembno banko. In še ena stvar. Nadzorniški ukrepi, izrečeni
               pomembnim bankam, izdane odločbe o začetku postopka za odvzem dovoljenja za
               upravljanje funkcije člana uprave. En tak ukrep me zanima za katero banko. To je to,
               kar se nanaša na poročilo.</p>
               <p>Mogoče še ena majhna kritika. Upam, da bom prave številke povedala, ker sem včeraj
               gledala, danes pa ne najdem, 21 sej, rednih, bi naj Svet Banke Slovenije imel. Naša
               predsednica je našla čas za tri in tudi ministrica za finance je na žalost našla čas
               samo za tri. Glede na veliko besed o bančnem sistemu in o tem kaj bi moralo biti
               drugače, bi seveda pričakovala drugačen odnos do tega tako s strani naše predsednice,
               še posebej pa s strani ministrstva za finance.</p>
               <p>Seveda se glede na vse povedano tudi sama moram dotakniti zadnje bančne sanacije. In
               gospodu iz Državnega sveta bom povedala, da smo tukaj v Državnem zboru na sejah in
               odborih, mislim, da 14-krat razpravljali o pretekli sanaciji oziroma dokapitalizaciji
               bank. In se še kako strinjam, da se bo moral najti junak, ki bo povedal ali je bilo
               vse tako kot je treba ali ne. In ni vprašanje milijarda in pol, vprašanje je že samo
               en evro. Če je samo en evro preveč bil dan v banke, bi ga Vlada, vladajoča koalicija
               morala vzeti ven in to pred prodajo bank. NKBM ste na žalost prodali skupaj z
               denarjem. Je šlo za oškodovanje državnega premoženja tako kot govori premier, potem
               najbolje, da kar samo ovadbo spiše in jo vloži na državno tožilstvo, če res tako
               misli. Ampak seveda je bistveno lažje opletati kar tako, brez konkretnih podatkov kot
               pa konkretne stvari dati na mizo in ugotoviti kakšna so dejstva. Zato moje vprašanje
               o ustreznosti, o kapitalski ustreznosti slovenskih bank, koliko so prekapitalizirane
               oziroma koliko je kapitala v naših bankah preveč. To bi rada zelo konkreten podatek.
               Gospod Veber je prej navajal podatke o kapitalski ustreznosti naših slovenskih bank.
               V letu 2013 naj bi ta bila 13,7 %, EU povprečje pa 15,8, če sem si prav zabeležila.
               Ampak mi smo naše banke dokapitalizirali že v letu 2013, kar pomeni, da je
               dokapitalizacija v ta znesek vključena, ali razumem narobe. Se pravi, ko smo
               slovenske banke dokapitaizirali, je bilo kapitala še vedno manj kot v evropskih.
               Ampak seveda je enostavno vsak dan znova ponavljati kako je bilo vse narobe, zato jaz
               že, ne vem, kakšno leto pozivam predsednika in to Vlado, da to vprašanje res razreši.
               Ampak očitno jim paše, da ostaja nerazrešeno, ker potem lahko takšne in drugačne
               neresnice trosijo naokoli iz dneva v dan. In zadnje vprašanje se nanaša na afero, povezano s
               pranjem denarja v Novi Ljubljanski banki. Me zanima kaj je Banka Slovenije vedela o
               tem, je ukrepala, ni ukrepala? Ker mislim, da je to afera, ki bo bolj pretresla
               Slovenijo kot v tem trenutku kaže. Na eni strani postavljate ograje, vladajoča
               koalicija, za migrante, na drugi strani pa ugotavljamo, da naša država, da obstaja
               sum in to velik sum, da je naša država celo pomagala financirati, ja, teroriste,
               teroristično dejavnost, kar je res grozno. Sploh nisem mogla verjeti, da se je ta
               stvar pojavila v javnosti.</p>
               <p>Kako Banka Slovenije gleda na to, da je Nova Ljubljanska banka tako rekoč od začetka
               mandata te Vlade neustrezno ekipirana? Nadzorni svet je nepopoln že tri leta. Je kot,
               ste kot Banka Slovenije pozvali lastnika, da ukrepa, da naredi nekaj, da bo ta banka
               imela upravljanje takšno kot bi ga morala imeti? 6 od 9 članov kot jih zahteva statut
               v tem trenutku deluje, se pravi, smo še komaj na robu sklepčnosti, zgodi pa se nič.
               In državna sekretarka je prej povedala, da to poročilo ni predstavljeno ne
               Ministrstvu za finance, ne Vladi Republike Slovenije, mogoče vodstvu banke v
               razmislek, da zato, da bi tudi predsednik Vlade poznal bančni sistem, ne bi bilo
               slabo, da organizirate tudi eno predstavitev za ministre in predsednika Vlade.</p>
            </sp>
            <sp xml:id="SDT7-OZFIMP-redna-38-2017-06-07.sp51">

               <speaker>PODPREDSEDNICA VOJKA ŠERGAN:</speaker>

               <p>Gospod Horvat, izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp52">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica.</p>
               <p>Lep pozdrav predstavnikom Banke Slovenije, gospe državni sekretarki. Jaz se
               zahvaljujem Banki Slovenije za dobro strukturirano in vsebinsko dobro poročilo, tudi
               za to ustno predstavitev namestnika guvernerja. Tudi sam želim v enem pozitivnem duhu
               začeti mojo razpravo in najprej Banki Slovenije želim čestitati, da je izdala
               spominski kovanec ob 100-letnici majniške deklaracije. To ni zadeva, ki bi bila
               zanimiva samo za zbiratelje ampak jaz to razumem tako kot nek poklon zelo pomembnemu
               zgodovinskemu dogodku, ki se je zgodil pred 100 leti in je gotovo bil nek preroški
               korak v smeri samostojne države Slovenije. Upam, da bo podobno tudi leta 2019, ko
               praznujemo 100-letnico priključitve Prekmurja matični domovini. Predlog že ima Banka
               Slovenije in ne želim pa seveda politično izsiljevati.</p>
               <p>Ampak dejstvo je, torej pozitivno dejstvo je, da kljub rasti domače potrošnje še
               vedno se ohranjata zelo visoka zunanje-trgovinski in skupni tekoči presežek. V letu
               2016 beležimo dobre trende, v letu 2017 tudi. Vemo kaj poganja gospodarsko rast –
               izvoz. Dobro je tudi, da se je tukaj Slovenija pa le nekako predstavila z dobro
               rešitvijo. Namreč, ko govorimo o najnovejših prizadevanjih enotnega mehanizma
               nadzora, posegajo na organizirano in <gap n="…"/> Torej, ta prizadevanja posegajo na
               organizirano in usmerjeno odpravljanje nedonosnih naložb bank, to je zelo pomembno -
               odpravljanje nedonosnih naložb bank - v članicah evrskega območja in tukaj se
               Slovenija lahko nekako pohvali s svojim pristopom, ki je postal eden od zgledov dobre
               prakse.</p>
               <p>Pa zdaj nadaljujem z nedonosnimi terjatvami bank, tako imenovanimi NPL. Trend
               zmanjšanja nedonosnih 
               terjatev je dober, te se zmanjšujejo. Če smo v začetku<gap n="…"/> Ali pa tako bom rekel, pred
               približno dvema letoma smo imeli približno 6 milijard nedonosnih terjatev, imamo
               konec lanskega leta približno 3,4 milijarde, kar je nekje 8,22 % vse celotne
               izpostavljenosti. Mene tukaj zanima, kakšno pa je povprečje v evroobmočju? Kot
               članica evro-sistema gotovo imamo podatek, kakšno je to povprečje nedonosnih
               terjatev, torej delež glede na celotno izpostavljenost.</p>
               <p>Omenjali ste investicije in bili kritični, da so šibke. To se strinjam, predvsem
               državne investicije so zelo šibke. Ne bom rekel, da jih skoraj ni, se pa moram zelo
               potruditi, da najdem kakšno državno investicijo, takšno dokaj obsežno, ampak ne
               pozabite, da prav, ko beremo razlago za gospodarsko rast, konkretno v prvem kvartalu
               letošnjega leta, pa so prav investicije slovenskega gospodarstva tiste, ki pa
               poganjajo gospodarsko rast. Kar poglejmo poročilo za prvi kvartal leta 2017. In zdaj,
               če sem že pri gospodarstvu, me zanima – jaz mislim, da bi poslanci morali dobiti ta
               podatek -, kako posamezne banke v Sloveniji servisirajo ali kreditirajo slovensko
               gospodarstvo? Zdaj, kolega Veber je izrazil razočaranje, da hodijo slovenski
               gospodarstveniki po kredit ven. Na nek način hvala bogu, smo odprti trg, prost pretok
               kapitala, konkurenca in za mene kot potencialnega ali kogarkoli, ki kredit najema,
               hvala bogu, da ima možnost, da pogleda čez mejo in da pridobi kredit za neko
               investicijo v svoj gospodarski subjekt po čim ugodnejši ceni. Torej, mene zanima,
               koliko banke v Sloveniji, ki jih nadzira Banka Slovenije, kreditirajo slovensko
               gospodarstvo? Tako, recimo po letih in v številkah. Vi ste rekli, da posojila
               gospodinjstvom naraščajo, beležite rast v letu 2016, potem proti koncu leta 2016 pa
               pravite, da so začela naraščati tudi posojila nefinančnim družbam. Saj, vem, da boste
               rekli, da pravzaprav ti podatki, če pogledamo po posameznih bankah, koliko
               kreditirajo gospodinjstvo ali pa gospodarstvo, kar me bolj zanima, da so pravzaprav
               tako na prvi pogled neprimerljivi, ker vemo, da ima vsaka banka pač svoj poslovni
               model, ene so večje, ene so manjše, nekatere so dalj časa prisotne na našem trgu in
               tako dalje, in tako dalje. Ampak mislim, da bi si poslanci znali predstavljati, ker o
               tem toliko govorimo in mislim, da na pamet. Bojim se, da na pamet govorimo;
               konkretno, ne prodati državne banke NLB, kaj bo pa potem delalo slovensko
               gospodarstvo? Kje pa bo dobilo denar? Kdo bo financiral investicije v slovensko
               gospodarstvo? Mislim, da se tu govori na pamet, zato bi jaz želel imeti številke.
               Priznam, da sem jaz enkrat to Banko Slovenije javno že zaprosil in so mi rekli, da
               pravzaprav tega podatka ne morem dobiti, ampak Banka Slovenija spremlja vse, ima
               kreditni register in tako dalje in mislim, da poslanci lahko ta podatek dobimo, bo pa
               Banka Slovenije ocenila, ali bo to v zaprti kuverti ali ne. Meni je vseeno, me pa to
               res zanima.</p>
               <p>Če sem že pri NLB, me zanima, kakšna je tukaj vloga Banke Slovenije pri prodaji Nove
               ljubljanske banke? Formalno boste rekli, najbrž, nobena, ampak, ali vas kdo sprašuje,
               nenazadnje imate 
               ogromno znanja v Banki Slovenije, imate fantastičen analitičen oddelek, poleg tega pa
               praktično vse informacije znotraj ECB oziroma evro-sistema. Najbrž nam te informacije
               lahko tudi pri tej prodaji kaj koristijo, predvsem ko gre za formiranje prodajne cene
               delnice.</p>
               <p>Ko govorimo o tveganjih v bančnem sektorju, seveda so ta zelo različna in vsak dan
               nova; kreditno tveganje, dohodkovno tveganje, tveganje solventnosti in tako naprej.
               Nisem pa zasledil, in sprašujem, ali se Banka Slovenije tudi ukvarja s kibernetskimi
               tveganji oziroma kibernetsko varnostjo? Zakaj to sprašujem? Zato ker se poslovni
               modeli bank spreminjajo, in se morajo spreminjati, vprašajte mlade, kakšno banko si
               želijo. Želijo si varno banko, želijo si mobilno banko, privlačno banko in to je vse.
               Mislim, da se moramo na te ozirati oziroma se morajo ozirati banke, ko bodo v
               prihodnje poslovale. Ne bo več tako, da bomo šli v neke velike stavbe, kjer bomo
               nekaj plačevali ali pa dvigali denar in tako naprej. Vse bo mobilno, kdor ni mobilen,
               tistega ne bo in banka, ki ne bo ponujala mobilnih rešitev, seveda, poudarjam tudi
               varnih rešitev, te ne bo. Preprosto je ne bo.</p>
               <p>Navajate: <q>"Finančna sredstva gospodinjstev so konec leta 2016 bila v višini 40,3
               milijarde evrov."</q> Na drugi strani pa, če berem februarsko poročilo, pa zasledim
               podatek, da pa so vloge gospodinjstev 17 milijard evrov. Ne znam si razlagati zdaj te
               razlike. Kaj je potem od 17 milijard, ki so vloge, pa do 40 milijard, kar znašajo
               finančna sredstva gospodinjstev? Kaj predstavlja to razliko?</p>
               <p>Strinjam se z razpravo kolega Verbiča. Pravi, državne banke sedijo na denarju, in
               govoril je tudi o donosnosti 0,1 %, tudi sam sem nekako ta vprašanja imel nanizana v
               skici za svojo razpravo. Kaj boš s tistim obrtnikom, ki kupi stružnico in na njej
               sedi, ali pa s kmetom, ki kupi njivo, pa se na njo uleže? Državne banke sedijo na
               denarju. Kaj boš s takšno banko? Da ne govorim zdaj o donosnosti in tudi, kar se tiče
               te donosnosti, pa <q>"itak"</q> lahko rečemo, da je to izven vse ekonomske logike.</p>
               <p>Ne bom ponavljal tudi, kar je zelo pomembno odprl, spoštovani kolega Battelli, ki je
               spraševal o ovadbah. Jaz vem, da je Banka Slovenije kar nekaj teh, morda sto ali več,
               ne vem, to boste vi povedali, ovadb spisali proti tistim, ki jim lahko rečemo vrtalci
               bančne luknje. Neke informacije so takšne, da te ovadbe kar padajo, torej so
               zavrnjene. Tu samo želim podkrepiti razmišljanje kolega Battellija – ja, mi smo v
               prejšnjem mandatu na preiskovalni komisiji zaslišali enega gospoda, ki se piše Nučič,
               to je bilo javno, to jaz nič ne razkrivam, in ta gospod je povedal, da smo mi
               poslanci čisto mimo, ko se na ta način, torej s parlamentarno preiskovalno komisijo
               lotevamo iskanja odgovornih za bančno luknjo, da je to na nek način, kot je kolega
               Battelli rekel, naravni pojav, naravna ujma. Jaz sem bil takrat zelo razočaran nad
               takšno izjavo eminentnega bankirja ali če hočete, predstavnika bančne lože, ampak
               mislim, da se mu že zdaj tudi njemu, predvsem pa drugim, tresejo hlače, ker delo dr.
               Anžeta Logarja in njegove komisije počasi rojeva sadove. Počasi in vztrajno.</p>
               <p>Imam še eno vprašanje. Tudi o tem je bilo govora, da so banke zaradi tega, ker se
               krediti niso vračali,
               kot zavarovanje pa so bile dane določene nepremičnine, teh nepremičnin je zdaj
               ogromno v Sloveniji, ne bom govoril samo o NLB Leasingu, najbrž tudi v drugih. Ima
               Banka Slovenije ta podatek o nepremičninah, ki so zdaj ostale v lasti banke in kaj
               sploh z njimi? Zakaj to sprašujem? Čisto konkretno <gap n="…"/> V moji vasi je ena nepremičnina,
               v kateri je bila od konca sedemdesetih let pa naprej zelo uspešna proizvodnja usnjene
               galanterije, potem je hotel italijanski investitor to nepremičnino kupiti in je NLB
               Leasing postavil takšno ceno, da se je njemu, pa tudi meni, ko sem to izvedel,
               zvrtelo. Po treh krogih pogajanj in spuščanja cene na NLB Leasingu je bila ta cena še
               vseeno toliko visoka, da je potem italijanski investitor, pač hvala bogu, ampak v
               drugi občini, tudi hvala bogu, nimam nobenih težav s tem, postavil novo proizvodnjo
               halo. Novo. To se zdaj prodaja po neki izjemno nizki ceni, pa mislim, da še po
               previsoki, ker preprosto ni interesa. Skratka, najbrž Banka Slovenije ima nekakšne
               vzvode, da opozarja, da je potrebno te nepremičnine spraviti v pogon. Če bodo to kar
               tako neke agencije prodajale, bo to mrtvo. Objekti propadajo in veste, če objekt ni
               naseljen, če se tam notri nič ne dogaja, koliko izgublja samo v enem letu.</p>
               <p>Informacijski sistem Banke Slovenije <gap n="…"/> Kolikor berem te karakteristike, torej, tu je
               ena fantastična količina izjemno dobrih podatkov, ki lahko služijo za zelo dobre
               analize. To seveda pozdravljam in upam, da se bo še nadgrajeval.</p>
               <p>Sicer pa zaključujem. Hvala za korektno pripravljeno poročilo in vnaprej hvala za
               vaše odgovore.</p>
            </sp>
            <sp xml:id="SDT7-OZFIMP-redna-38-2017-06-07.sp53">

               <speaker>PREDSEDNICA URŠKA BAN:</speaker>

               <p>Hvala.</p>
               <p>Ker ne vidim nobenega, ki bi razpravljal, dajem besedo gospodu namestniku
               guvernerja.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp54">

               <speaker>DR. PRIMOŽ DOLENC:</speaker>

               <p>Hvala lepa. </p>
               <p>Če mi dovolite, bi malo skakal po vprašanjih od vprašanja do vprašanja, pa ne ravno
               kronološko po vrsti. Upam, da bom vse odgovoril; kar ne bom, bomo lahko potem tudi
               naknadno dostavili odgovore.</p>
               <p>Zdaj, eno vprašanje se je nanašalo na načrte reševanja Gorenjske banke in Delavske
               hranilnice. Tukaj ne gre za neko stvar, kjer bi morali zganjati paniko. To je
               normalen proces; v okviru drugega stebra bančne unije mora vsaka centralna banka
               oziroma agencija za reševanje, kakorkoli je pač v državi dogovorjeno oziroma urejeno,
               pripraviti ustrezne načrte za reševanje posameznih bank, v kolikor bi prišlo do
               potencialne težave bank. Torej, mi moramo narediti načrte reševanja za vse naše banke
               in začeli smo pač z omenjenimi štirimi in nadaljujemo s preostalimi. Torej, v bistvu
               je treba narediti načrt reševanja za vse in to je zato, da bi se potem, če bi se
               karkoli zgodilo s katero od bank, hitro zadeve odvile. Lahko zelo plastično povem na
               podlagi včerajšnjega primera, ki je danes tudi že v javnosti, pa hvala bogu ni
               slovenski. Ena izmed bank v evropski monetarni uniji je imela tudi zaradi slabega
               ugleda v javnosti zelo velike odlive likvidnosti v zadnjih tednih in situacija je
               bila pripeljana tako daleč, da včeraj popoldne banka ni več zagotavljala svoje
               likvidnostne pozicije. Mi smo se morali na ravni ECB sestati in dogovoriti, kaj
               narediti, in ukrepati. Ukrepati je bilo treba v urah, ni bilo časa niti za dilemo,
               kaj bo banka danes počela, ker danes zjutraj banka ne bi imela ustrezne likvidnosti.
               V ta namen so pripravljeni načrti reševanja, da se takrat, kadar je potrebno
               ukrepati, in v bančništvu je zelo negotovo in se lahko zgodi likvidnostna kriza
               zaradi takšnih ali drugačnih razlogov takoj, takrat je treba reševati in za vsako
               banko je treba posebej določiti, kako se bo reševala, s kakšnimi ukrepi in na kakšen
               način, ker so razlike med manjšimi bankami, med velikimi bankami, ene se rešujejo,
               ene se ne rešujejo, ene se likvidirajo, druge se pripojijo, ene se odprodajo in tako
               naprej. To je namen teh načrtov reševanja, da se takrat, kadar je treba, ukrepa
               hitro, ni pa to, da ima Banka Slovenije pripravljene načrte reševanja, kakršenkoli
               indic, da je v teh dveh bankah, konkretno, ki sta bili izpostavljeni, kakršenkoli
               problem. Ker ni.</p>
               <p>Naprej je bilo vprašanje o centralnem kreditnem registru in vprašanje je bilo, ali
               ima centralni kreditni register kredibilne podlage. Ima tako kredibilne podlage, kot
               jih sporočajo banke. Te podlage so v osnovi zelo dobre, ni nekih večjih pritožb s
               strani komitentov, odjemalcev oziroma strank, ki so notri zavedene, seveda pa se
               napake pojavljajo in v tem primeru je ustaljen protokol, kako se te napake
               odpravljajo. Gre pa za podatke, ki nam jih dostavljajo poslovne banke, in povsod se
               lahko zgodijo takšne ali drugačne napake, niso pa to takšne kritične, da bi imeli
               zdaj zaradi tega napačno predstavo o finančni stabilnosti ali kaj takšnega. To so pač
               posamezne napake, ki nastanejo na takšen ali drugačen način.</p>
               <p>Kar se tiče donosnosti skladov za reševanje <gap n="…"/> Če sem prav razumel, da naj bi bila ta
               donosnost relativno nizka. Donosnost je zares relativno nizka, ampak to je v bistvu
               odraz širšega makroekonomskega okolja, v katerem lahko Banka Slovenije kot
               upravljavec premoženja te naložbe daje. Zdaj se lahko vprašamo, ali je potem
               usmeritev Evropske centralne banke z nizkimi obrestnimi merami, ki seveda potem za
               sabo potegnejo tudi to, napačna, neprimerna ali je primerna. To je lahko vedno tudi
               akademsko vprašanje, ampak v našem primeru oziroma v primeru ECB je takšna denarna
               politika namenjena oziroma politika nizkih obrestnih mer, torej ekspanzivna denarna
               politika je namenjena dvigu gospodarske rasti in seveda tudi dvigu inflacije, da se
               ne vračamo v obdobje deflacije. Seveda, če bi bile obrestne mere visoke, potem
               pomeni, da bi bilo kreditiranje prebivalstva in gospodarstva še toliko nižje, ker bi
               bili krediti dražji, in bi bila potem gospodarska rast nižja. Torej, v osnovi je
               ekspanzivna denarna politika namenjena progresivni gospodarski rasti. Seveda ima to
               za posledico tudi določene učinke pri upravljanju premoženja, ampak širše gledano s
               tem Evropska centralna banka zasleduje svoj primarni cilj, to pa je, da se izogne
               deflaciji. To je prvo in drugo, kar sem povedal na začetku, podredno temu, da
               spodbuja ekonomsko aktivnost. Iz tega naslova je denarna politika takšna, kot
               trenutno je.</p>
               <p>Zdaj se lahko dotaknemo kapitalskih ustreznosti slovenskih bank. Gospa Bratušek je
               omenila, kolikokrat je Državni zbor že obravnaval to tematiko. Jaz se tega ne bi
               dotikal v tem delu; prvič zato, ker tudi nisem sodeloval pri tem v tem času in ne
               morem iz prve roke tega omeniti, drugo pa tudi prav zato, ker je bilo že toliko
               omenjeno in mislim, da ni namen tega današnjega zbora razpravljati o tem. Če pa je,
               bi se pa morali mogoče tudi malce drugače ekipirati. Najprej bi samo pojasnil gospodu
               iz Državnega sveta, kaj je po mojem vedenju guverner mislil pri tem, da ni imel
               priložnosti govoriti pred Državnim zborom. Ni bilo mišljeno, da ni imel možnosti
               povedati svojega mnenja pri komisijah, ampak je bilo mišljeno izključno to, po mojem vedenju, da
               letno poročilo ni bilo predstavljeno na plenarni seji. To je bilo tisto, kar je
               guverner mislil s tem svojim stavkom, kot jaz vem, ne bom pa njemu polagal besed v
               usta, ampak to sem jaz razumel.</p>
               <p>Zdaj, kar se tiče kapitalske ustreznosti slovenskih bank <gap n="…"/> To je vedno zanimiva tema
               in kar je potrebno v izhodišču povedati, je to, čemu je kapital v bankah namenjen.
               Predvsem varnosti bančnega poslovanja. To pomeni, da se vsa tveganja, ki se lahko v
               bankah zgodijo, in danes so bila našteta iz moja strani, katera vsa tveganja v bankah
               so. Bančništvo je seveda tvegan posel, marsikaj se lahko zgodi, obstajajo kreditna,
               likvidnostna, operativna, takšna in drugačna tveganja in zato, da se zagotovi varnost
               državljanom, depozitarjem in tako naprej, da ne pride do kakšnih težav v finančni
               stabilnosti ali da kdo od depozitarjev ne bi bil poplačan, za ta namen morajo imeti
               banke kapital. Obseg kapitala, ki ga imajo banke, je odvisen od različnih dejavnikov.
               En od dejavnikov je tisti, ki ga določa regulator oziroma nadzornik – Banka Slovenije
               ali pa enoten mehanizem nadzora, torej na ravni ECB. Kapitalska zahteva za posamezno
               banko je odvisna od tega, kako nadzornik oceni tveganja, ki v bankah obstajajo, in
               banke, ki so bolj tvegane po različnih kriterijih, imajo višjo kapitalsko zahtevo. To
               je ena. Ampak to je samo en manjši del določanja, koliko naj ima poslovna banka
               kapitala. Še bolj pomemben del, po našem mnenju, je tisto, kar banka sama ocenjuje,
               da potrebuje kapitala. Zakaj? Zato, ker banka sama dobro ve ali pa lastniki dobro
               vejo oziroma bi morali vedeti, kam bo ta banka v naslednjih letih šla, kakšna je
               strategija, kakšen bo apetit po prevzemanju tveganj, kakšna so morebitna nepredvidena
               tveganja, ki jih nadzornik niti ne pozna, pa jih pozna banka in tako naprej. Zato so
               v bistvu kapitalski količniki med bankami tako zelo različni; so različni med
               državami, imamo države v Evropi, ki imajo kapitalsko ustreznost bank preko 30 %, in
               imamo države v Evropi, kjer imajo kapitalsko ustreznost nižjo od naših. Recimo, naši
               sosedje, ampak to, kar imajo naši sosedje, ni odraz tako dobrega bančnega sistema in
               netveganega bančnega sistema, ampak je odraz tega, da njihov bančni sistem, na
               žalost, še ni saniran in zato imamo vsakih 14 dni, ko imamo seje nadzornega odbora,
               vsaj pol dneva razprave o italijanskih bankah, nikoli pa več razprave o slovenskih
               bankah, o estonskih bankah in o drugih bankah, ki so dobro kapitalizirane. Za
               popoldansko sejo so mi sicer kolegi pripravili tudi eno primerjavo, zato ker je bilo
               vprašanje, ali je Nova ljubljanska banka prekapitalizirana ali ne. Kot sem omenil,
               več dejavnikov je pri tem, ampak če samo pogledamo primerjavo naših bank oziroma teh
               domačih bank, ki jih omenjate, ki so bile dokapitalizirane, konkretno NLB, z bankami,
               ki delujejo na območju Slovenije in so v bistvu po lastništvu tuje banke, boste
               videli, da imajo te banke, pa so bolj varne v smislu, da imajo manj slabega
               portfelja, imajo tri od štirih bank, tistih ta velikih, lahko si predstavljate, o
               katerih govorim, višjo kapitalsko ustreznost od naše Nove ljubljanske banke. Torej,
               samo eden od parametrov, ne moremo primerjati samo po tem, ampak argumentov za to je
               več. Jaz bi rekel, da s tega stališča, da imamo v Sloveniji zdrave, kapitalsko
               ustrezne banke je naša prednost. Nekajkrat na leto prihajajo v Banko Slovenije, pa
               seveda tudi na Ministrstvo za finance bonitetne agencije,  ki med drugim zelo pozorno spremljajo, kaj se
               dogaja ne samo z našim gospodarstvom, fiskalno politiko in tako naprej, ampak tudi z
               bankami. Njihovo ključno vprašanje je, ali so banke zadosti kapitalizirane, ali vsaj
               izpolnjujejo kapitalske količnike, ki jih regulator zahteva, ali ne. Prepričan sem,
               da bi bila bonitetna ocena Slovenije ali pa njihova ocena kreditnega tveganja naše
               države bistveno slabša, v kolikor sistemske banke ne bi bile ustrezno kapitalizirane.
               Zdaj, ali so nivoji tukaj višje ali nižje, je seveda odvisno od tega, kakšna tveganja
               te banke imajo. Torej, s tega stališča bi bil jaz osebno in kot predstavnik Banke
               Slovenije vesel, da je bančni sistem ustrezno kapitaliziran in da s tega stališča
               nimamo nobenih tveganj, vsaj trenutno ne, da bi bile na primer najranljivejše skupine
               v državi ob morebitni bančni krizi, ki se še vedno tudi lahko zgodi, prikrajšane v
               smislu, ne vem, neporavnavanja depozitov nad sto tisoč evrov. Zdaj, seveda vsaka
               banka ima svoj kapitalski plan, ima plane, poslovne modele, strategije, kakšna bo
               prihodnost in iz tega naslova potem tudi predlaga lastniku, kakšna naj bo kapitalska
               ustreznost in zato se lahko tudi še posebej pri privatnih bankah zahteva na
               regulatorja bistveno razlikuje od dejanske kapitalske ustreznosti. V našem primeru
               teh največjih bank je lastnik pač država in v tem primeru je dokapitalizacija
               težja.</p>
               <p>Če se samo dotaknemo največje banke in njene kapitalske ustreznosti <gap n="…"/> Če želimo, prej
               sem preveril pri gospe iz Ministrstva za finance, kakšna, ker sem pozabil oziroma
               nisem spremljal, kakšna konkretno je strategija te banke, pustimo lastništvo, ker je
               tukaj podrejenega pomena, kakšna je strategija te banke za naprej, ali je njena
               strategija stagnacija, zniževanje kreditne aktivnosti ali nemara povečevanje kreditne
               aktivnosti, sem slišal, da je sprejeta strategija povečevanje kreditne aktivnosti. V
               kolikor bi banka želela povečevati svojo kreditno aktivnost, seveda poleg tega, kar
               ima danes, potrebuje ustrezno kapitalsko podporo, sicer ECB, ki je primarni nadzornik
               ne bo pustil rast Novi ljubljanski banki. Če pustimo ob strani vsa nepredvidljiva
               tveganja, ki se lahko zgodijo, in še določene druge stvari, o katerih bom kasneje
               govoril, ima ta banka, ja, potencial prihodnje rasti, kar je dobro. Ampak kljub temu,
               da izkoristi ves potencial prihodnje rasti, še vedno ne bi dosegla bilančne vsote,
               kot jo je imela pred krizo, kar pomeni, da v bistvu vprašanje, ali je preveč ali
               premalo kapitala v bankah, ni ravno vprašanje, vprašanje je bolj, kakšen bančni
               sistem želimo imeti – varen ali ne varen, ali želimo imeti rast v bančnem sistemu ali
               ne.</p>
               <p>Med drugim je bilo vprašanje tudi, zakaj pa potem banke ne kreditirajo. Zdaj, odgovor
               na to vprašanje bi prvo bil, da banke po novem spet kreditirajo. Mi smo zelo veseli,
               da se to dogaja. Gospod Horvat je omenil podatke iz našega poročila, da so banke v
               segmentu gospodinjstva povečevale kreditno aktivnost v celotnem lanskem letu, pri
               podjetjih pa so začele konec lanskega leta. To je zelo spodbudno. To bo tudi
               zmanjševalo dohodkovna tveganja bank v nadaljevanju, ker morajo banke, zato da lahko
               uspešno poslujejo, po definiciji izkoriščati ekonomijo obsega in zmanjševanje
               bančnega portfelja je slabo, ker morajo banke zaradi regulatornih zahtev in drugih
               zakonitosti obdržati relativno visoke fiksne stroške. Če se zmanjšuje njihov obseg,
               se fiksni stroški povečujejo in dobičkonosnost banke je slabša in prihodnost
               bančništva se zmanjšuje. Je pa res, da smo v preteklih letih spremljali naslednje
               trende pri kreditiranju  ne gospodinjstev, ampak podjetij: banke so imele v
               preteklih letih nemalo težav, že pred sanacijo so bile, vsaj te velike banke, omejene
               pri kreditiranju, niso mogle kreditirati, podjetja so povpraševala po kreditih,
               hkrati so bila ta podjetja toliko in toliko let nazaj še vedno prezadolžena, kreditni
               standardi so se povečevali, ampak kakorkoli že, domača podjetja in tudi tuja so se v
               zadnjih letih iz različnih razlogov usmerila tudi v tujino. Pa tukaj ne govorim o
               tujini v smislu, da se zadolžujejo pri domačih bankah s tujimi lastniki, ampak
               dejansko fizična tujina. Eden od pomembnih dejavnikov v tem procesu, da se domača
               podjetja, ki, kot bom pojasnil kasneje, sploh niso več domača, zadolžujejo v tujini,
               je primer recimo Pivovarne Laško. Pivovarna Laško je bila zelo zadolžena družba, ta
               je šla v prodajo, novi lastnik, ki je bil kapitalsko trden, je vse kredite do domačih
               bank, torej do slovenskih bank ne glede na lastništvo odplačal in zagotavlja
               kreditiranje sam oziroma s svojimi poslovnimi bankami v tujini. Teh primerov ni malo,
               zato je v bistvu, kar mi zaznavamo, zakonitost, da se marsikatero podjetje zadolžuje
               v tujini. Največji del v absolutnem smislu odpade na ta del, del pa je seveda tudi
               to, da so se podjetja v preteklosti usmerjala tudi v tujino, ker pač domače banke
               niso bile sposobne kreditirati. Danes so sposobne kreditirati, kot kažejo podatki,
               tudi vedno več kreditirajo, mislimo, da bo šlo to tudi naprej in v tem primeru bodo
               tudi domača podjetja dobila zaupanja v te banke, da so jih sposobne <q>"suportirati"</q>, in
               se bodo spet vračali. Je pa še en dejavnik, ki zavira višjo kreditno aktivnost
               domačih bank. To pa je, da so podjetja v zadnjih letih ustvarila zelo velike rezerve
               sama pri sebi. Podjetja imajo zelo dobro dobičkonosnost, generalno govorim, in iz te
               dobičkonosnosti lahko sama financirajo mnoge investicije. To se vidi v določenih
               naših poročilih, ki so tudi objavljena, če drugega ne, vsaj povzetki, da so v bistvu
               podjetja v zadnjih letih nabrala, ker niso investirala, so pa kljub vsemu zaradi vseh
               racionalizacij, reorganizacij in tako naprej uspešno poslovala, so si nabrala
               ustrezne zaloge likvidnosti in seveda tudi kapitala, kar je spet seveda dobro. Zakaj
               je dobro? Zato, ker so bila podjetja pred krizo prezadolžena primerjalno glede na
               druge države ali pa primerjalno glede na akademske standarde zadolženosti, kar
               pomeni, da se v tem delu situacija v Sloveniji normalizira, podjetja so se
               razdolžila, zdaj so bolj zdrava, so kapitalsko močnejša, določene investicije so
               izpeljala sama, za naprej pa jim lahko pomagajo banke. Ampak banke jim lahko pomagajo
               samo, če imajo ustrezen kapital in morajo imeti neko dodatno absorpcijsko sposobnost,
               ne tisto, kar imajo trenutno. Če bi imele danes banke samo toliko kapitala, kot ga
               predpisuje regulator, pomeni, da lahko stagnirajo, ne morejo pa povečevati
               kreditiranja.</p>
               <p>Tukaj se morda dotaknem vprašanj, ki se tičejo zavez Evropski komisiji. Zdaj, kot je
               meni znano, je zaveze Evropski komisiji seveda usklajevala država in ta se lahko
               morebitno tudi pogaja o spremembah zavez. Mi kot nadzornik vemo, da so zaveze,
               kakršne so, lahko problematične, ampak vemo tudi to, da se s prodajo te zaveze
               avtomatično umaknejo. Pri Novi kreditni banki Maribor so seveda umaknile, verjetno,
               ampak tega jaz ne morem komentirati, ker nismo vključeni v ta proces, se lahko
               izpogaja kakšne spremembe zavez pri obstoječih bankah. Ne vem, to je treba v bistvu
               nasloviti na Ministrstvo za finance, je pa res, da te zaveze omejujejo banke. Zakaj?
               Če drugega ne, zato ker so bile postavljene v času, ko so bile takrat morda normalne, danes pa niso,
               ker se je okolje tako spremenilo – padle so obrestne mere, spremenile so se bilančne
               vsote -, in morda niso več primerne. Oziroma, če boste vprašali relevantne bankirje,
               vam bodo povedali, da so omejujoče in to je problem. </p>
               <p>Kar se tiče vprašanja, ali smo v Banki Slovenije vključeni v proces prodaje Nove
               ljubljanske banke, moram reči, da ne. Mi nismo bili nič vprašani, vsaj ne po mojem
               vedenju, kakšen naj bi bil proces, kakšna naj bi bila cena in tako naprej, kar je v
               bistvu tudi razumljivo, saj je lastnik tisti, ki prodaja, in tudi pri privatnih
               bankah kot regulator nismo konzultirani, ali in pod kakšnimi pogoji se bodo banke
               prodale, dokapitalizirale in tako naprej. Naš fokus, in v primeru največjih bank
               seveda tudi fokus Evropske centralne banke, je, da banke ne glede na lastništvo
               ohranjajo ustrezno kapitalsko ustreznost, da so varne, da imajo ustrezno likvidnost,
               ker ima lahko tudi banka, ki je kapitalsko ustrezna, probleme, če nima dobre
               likvidnosti in da izpolnjuje vse ostale pogoje, kar se tiče upravljanja tveganja,
               korporativnega upravljanja in ostale bonitetne zahteve. Torej, moj odgovor je: ne,
               nič nismo bili konzultirani in tudi težko bi se kot regulator postavili v vlogo
               prodajalca, tako da mislim, da mora to vlogo opraviti prodajalec oziroma lastnik sam,
               kakorkoli se bo že odločil.</p>
               <p>Nekaj vprašanj se je nanašalo na NPL. Torej, kot sem omenil, so slovenske banke, in
               tukaj so tako banke z domačim lastništvom kot banke s tujim lastništvom, v zadnjih
               letih naredile velik napredek. Nedvomno so k temu pripomogli tudi vsi tisti napori,
               ki smo jih naredili v Banki Slovenije, in jih še delamo, zato da banke usmerjamo v
               čiščenje bilanc. Čiščenje bilanc pa seveda ni samo pri nas, tudi v tujini in vemo,
               vsake štirinajst dni se o tem pogovarjamo v Frankfurtu, kako naporno je to v primeru,
               če banke niso ustrezno kapitalizirane, ker banke imajo lahko po računovodskih
               standardih svojo aktivo ocenjeno po, ne vem, 30 % nominalne vrednosti, vendar, ko je
               treba ta NPL spraviti iz banke ven, pa ga ne morejo razrešiti banke same, se lahko
               zgodi, da so te cene na trgu, ko jih prodajajo drugim, še nižje. Primer, ki smo ga
               imeli pred kratkim, je bil ta, da so v bistvu povprečen procent nominale, ko je neka
               tuja banka, ne v Sloveniji, prodajala pakete slabih posojil, je bila cena predvidena
               nekje med 17 in 18 %. V kolikor banke na ta način rešujejo svoja slaba posojila, se
               lahko zgodi, da se realizira tisti del nepredvidenih tveganj, o katerih sem prej
               govoril, ki se v bankah lahko zgodijo in niso vključeni v SREP proces in tako naprej
               oziroma proces nadzorniških zahtev in tudi ne v proces internega planiranja kapitala,
               se lahko zgodijo dodatne izgube. In zato morajo biti banke ustrezno kapitalizirane
               ali morajo imeti nek dodaten <q>"buffer"</q>. Je pa res, kot sem rekel, naši trendi so zelo
               spodbudni. Praktično nam ostaja velika zgodba samo še pri malih in srednje velikih
               podjetjih, tu so prakse med bankami različne, mi jih hočemo usmerjati in to smo
               naredili. Smo pa v Sloveniji kljub vsemu napredku, ki je bil narejen pri slabih
               posojilih, še vedno nad povprečjem Evropske unije. En podatek imam, tukaj ne bom
               rekel, da je 100 % točen, ampak mislim, da je povprečje v državah, ki so vključene v
               SSM, torej v enotni mehanizem nadzora v okviru Evropske centralne banke, je povprečje
               teh bank v slabih posojilih 6,2 po EB <stage>(?)</stage> definiciji, v Sloveniji dobrih 8. Torej smo
               še vedno nadpovprečni. Če pa pogledamo rang, kje se Slovenija nahaja, so pa naše
               sistemske banke, vključene v enotni mehanizem nadzora, na 4. mestu od 19, kar pomeni, da v
               bistvu kljub vsemu še ni proces izčiščevanja bilančnih vsot oziroma bilanc bank
               zaključen, to bo še proces in tudi iz tega naslova lahko sledijo še določene
               bremenitve kapitala, če se te NPL-i ne bodo razrešili sami z gospodarsko rastjo in
               bodo, recimo, prodani po nekoliko nižjih cenah.</p>
               <p>Kar se tiče vprašanja o finančnih sredstvih glede na vloge. Tu se moram opravičiti,
               tega zdajle ne bi znal komentirati na pamet, če bi bilo konkretno vprašanje
               postavljeno zapisano, vam lahko odgovorimo.</p>
               <p>Bila so še druga vprašanja, ki se nanašajo na to, kakšne so banke v Sloveniji, katere
               povečujejo kreditiranje, katere ne, katere gredo v takšni ali drugačni smeri. V Banki
               Slovenije imamo poročilo o finančni stabilnosti, zelo podrobne statistike, kjer si
               lahko vsak zelo natančno pogleda, kar ga zanima. V bistvu razkrivamo vse, kar je
               javno možno razkriti, in mislim, da so tudi ti podatki razkriti, in tudi razlage, kaj
               pomenijo finančna sredstva, kaj pomenijo vloge, običajno so tudi razlage trendov
               navedene in tako naprej in se lahko tam pogleda ali pa potem s konkretnim vprašanjem
               mi naslovimo.</p>
               <p>Diskusija je tekla tudi o investicijah. Omenil sem že v uvodu svojega nagovora, da se
               počasi investicijska aktivnost povečuje. Ta se povečuje predvsem v privatnem
               sektorju. V državnem sektorju smo v lanskem letu - ampak že spet lahko kolegi z
               ministrstva morda več pojasnijo – zabeležili praktično zelo nizko investicijsko
               aktivnost, ki pa je tudi do določene mere razumljiva, ker so se zaključili programi.
               In v letošnjem letu in naprej spet država predvideva višjo investicijsko aktivnost in
               iz tega naslova tudi višjo gospodarsko rast.</p>
               <p>Sklop vprašanj se je nanašalo – potem bom dal še kolegom besedo za odgovore na dve do
               tri vprašanja – tudi na ugotovljene nepravilnosti in določena tveganja v bankah.
               Številke, ki so predstavljene, držijo, ampak jaz ne bi delil mnenja, da je to velik
               problem, še posebej pa ne, da je to bonitetni problem ali problem finančne
               stabilnosti. Tu gre zgolj za statistiko, številke ne povedo, kakšna je magnituda
               posamezne napake ali odredbe, in v bistvu je naloga nadzornika to, da banko, kot sem
               povedal na začetku, vodi v smeri varnega in pravilnega poslovanja, tako pri
               korporativnem upravljanju kot pri ostalih tveganjih. In kjer so določene napake, ker
               ni nujno, da so to neke velike stvari ali pa da so drastične napake, ki lahko vodijo
               v propad banke ali v finančno nestabilnost, tam mi kot regulator zahtevamo. Seveda pa
               je več napak in tudi odredb pri velikih bankah, pri sistemsko pomembnih kot pri
               manjših – zakaj? – zato, ker jih je, prvič, več, imajo večje obsege in tudi aktivnost
               nadzornika je pri teh bankah, ker so sistemsko pomembne, večja. Ampak naša naloga je,
               da te napake v čim večji meri zaznamo, da jih adresiramo in da od banke zahtevamo, da
               jih odpravi. In to banke počnejo, tu nimamo nobenih težav, da kakšna banka ne bi
               sodelovala ali da ne bi teh napak odpravila, kvečjemu morda se najde pri kakšni, da
               ne zna tega najbolj modro narediti, ampak v tem primeru tudi mi sugeriramo in
               pomagamo. Napake oziroma določene nepravilnosti, nedoslednosti in tako naprej se bodo
               vedno ponavljale. Kot sem rekel, naša naloga je, da to zaznamo in banke vodimo v
               ustrezno smer.</p>
               <p>Kar se tiče korporativnega upravljanja. Ja, korporativno upravljanje v naših bankah
               je  še vedno, bi
               rekel, na malce drugačni ravni, kot bi si želeli. To se še posebej pozna pri bankah,
               ki niso banke v tuji lasti. Tu imajo lastniki več izzivov, ki seveda izhajajo med
               drugim tudi iz relativno omejenega nabora ljudi, ki jih lahko taki lastniki
               nominirajo za sodelovanje pri bankah. Pri bankah, ki so v tuji lasti, zaznavamo zelo
               visok nivo korporativnega upravljanja, nivo znanja članov nadzornega sveta je izredno
               visok, tudi uprave so izredno visoko po rangu znanja, ampak pri teh bankah je
               prednost v tem, da lastniki črpajo praktično iz celotnega bazena svojega poslovanja.
               In imamo v banki, ki je v francoski lasti, glavnega izvršnega direktorja, ki je iz
               Francije, potem nadzornike, ki so zelo širokih znanj z bančnega področja, iz povsod.
               Pri bankah z domačim lastništvom je pa tu še nekaj izzivov. Seveda so tu tudi
               bonitetne zahteve, ki zahtevajo neobremenjenost članov nadzornega sveta s
               preteklostjo in tako naprej, potem ustrezna sestava nadzornega sveta in določene
               banke imajo s tem težave. Še vedno to niso takšne težave, ki bi vodile, kot sem
               omenil, v kakršnokoli zaskrbljenost pri konkretni banki, v potencialno finančno
               nestabilnost, ampak naša naloga kot nadzornika že spet je, da usmerjamo banke in s
               svojimi zahtevami, ki so lahko bolj ali manj visoko postavljene, vodimo banko v to,
               da vzpostavi ustrezne mehanizme nadzora, ustrezno korporativno upravljanje in tako
               naprej.</p>
               <p>Konkretno vprašanje se je nanašalo tudi na NLB. Seveda, NLB je pod neposrednim
               nadzorom ECB, v sodelovanju z našimi strokovnjaki. Seveda gledamo tudi korporativno
               upravljanje v tej banki in smo z banko – praktično je ta JST, torej skupina, ki
               nadzira banko na operativni ravni, na tedenski bazi, na tedenski osnovi v kontaktih.
               Tudi mi kot Banka Slovenije oziroma ECB z raznoraznimi pismi in ukrepi zahtevamo od
               te banke in tudi drugih bank, da vzpostavijo ustrezno korporativno upravljanje. Naša
               vloga je, da na to opozarjamo, da zahtevamo, v določenih primerih bi lahko izvedli
               tudi strožje ukrepe, ampak presoja teh ukrepov je vedno povezana s problematiko.
               Veste, da če je banki izdan ukrep, ki je sprejet in po nepotrebnem sprejet s stališča
               javnosti, lahko imamo tudi določene druge težave, zato tu v bistvu vodimo politiko,
               da banka mora zasledovati pravila, absolutno, ampak na način, da preko uprave, preko
               nadzornega sveta, torej do lastnika, preprečujemo in zahtevamo popolnitve in ustrezno
               popolnitev nadzornih svetov in seveda tudi uprav. So pa seveda tudi vsi člani uprav
               in nadzornih svetov ustrezno licencirani.</p>
               <p>Še nekaj, kar se lahko tudi v tem smislu dotaknem, pa ni bilo vprašanje, in sicer,
               kakšen je naš odnos z bankami, kako mi komuniciramo, morda je zanimivo. Mi imamo v
               Sloveniji relativno malo bank, po številu so obvladljive in zato jih imamo na ravni
               Sveta Banke Slovenije vsaj enkrat na leto vse banke pri nas, z njimi se pogovorimo o
               vseh tveganjih, ki jih zaznavamo, o našem videnju njihovih poslovnih strategij,
               njihovih poslovnih modelov, njihovih problemov in v okviru tega se dotaknemo tudi
               njihovega korporativnega upravljanja, bodisi kvalitete uprave ali pa nadzornega
               sveta.</p>
               <p>Izpostavljeno je bilo vprašanje kovancev. Tu sem lahko tudi jaz ponosen v osebnem
               smislu, v praktičnem smislu pa je  glavna vloga pri tem, kako in kaj bo na kovancih, seveda
               na ravni Vlade, sicer imamo koordinacijsko telo, ampak končno odločitev sprejema
               Vlada. In tu je v bistvu apel na njih, seveda, da se to pelje, kot je iz nacionalnega
               interesa smiselno peljati.</p>
               <p>Morda še eno vprašanje, če nisem bil že predolg, o izjavi, da državne banke oziroma
               da banke sedijo na denarju, da se domača podjetja zadolžujejo pri tujih bankah in da
               podjetja ali pa gospodarstvo ne dobi ustreznih kreditov. Delno sem na to že
               odgovoril, zakaj so bili v zadnjih letih trendi, da so se podjetja zadolževala v
               tujini ali da se sploh niso zadolževala, sem pojasnil. Kar se tiče tega, ali podjetja
               gredo ven, torej v tuje banke, v tujino ali gredo v tuje banke v Sloveniji, tu je
               zaznan trend, da večja podjetja, kot sem omenil, gredo lahko na tuje trge, domača,
               manjša podjetja, srednje velika podjetja, ki so pa tudi osnova za gospodarsko rast v
               vseh državah, se pa vedno opirajo na banke, ki delujejo v okviru države. In tu v
               našem okolju pač deluje 15 bank, ene so državne, ene so banke z domačim kapitalom,
               ene so banke s tujim kapitalom. Ključna stvar je, da banke podpirajo rast, z mojega
               osebnega stališča, ne glede na lastništvo. Seveda bi kot davkoplačevalec želel, da
               prosperirajo tudi banke v državnem lastništvu, ampak odločitev na koncu je seveda od
               komitentov, ali sploh potrebujejo kredit in kam bodo šli po kredit. Ali banke sedijo
               na denarju in kakšna je njihova donosnost. Kot sem omenil pri eni od konkretnih bank,
               banke imajo možnost kreditiranja, imajo tudi možnost rasti. Omenil sem približno
               številko za največjo banko. Zakaj se pa kreditna aktivnost ne povečuje hitreje, je pa
               bolj ali manj jasno mogoče iz mojih prejšnjih izjav. Pa tudi za to, da se kredit
               poveča, mora biti volja na obeh straneh, tako na strani ponudbe, torej, banka mora
               imeti sposobnost kreditiranja, hkrati mora imeti ustrezne kreditne standarde, in na
               drugi strani mora imeti kreditno povpraševanje. In v zadnjih letih smo se mi soočali
               predvsem s pomanjkanjem kreditnega povpraševanja, ker banke so imele zadosti
               kapitala, saj so bile omenjene številke, ampak kreditnega povpraševanja ni bilo. Zdaj
               se počasi z razvojem gospodarske rasti oziroma s povečevanjem gospodarske rasti, s
               povečevanjem podjetniškega zagona in s kopnenjem internih presežkov pri podjetjih
               spet kreditiranje povečuje in na ta način bodo banke lahko nek <q>"buffer"</q>, ki ga imajo,
               izkoristile. In to je prav, da ga izkoristijo.</p>
               <p>Mislim, da sem bolj ali manj odgovoril. Se opravičujem, če sem kakšno vprašanje
               izpustil. Zdaj bi pa prosil samo še gospo Jasno Iskra, da pojasni, kako je z
               vprašanjem postopkov pred sodišči, oziroma da poda odgovor, če ga lahko, kako je z
               ovadbami za primere bančne luknje, se mi zdi, da je gospod Battelli vprašal. Potem bi
               pa gospoda Ermenca prosil za pojasnilo, zakaj v lanskem letu finančni načrt oziroma
               zakaj je realizacija stroškov dela takšna, kakršna je, ker je jasno pojasnilo, zakaj
               je tako. Pa bi potem morda odprli še vprašanja, če sem slučajno kakšnega pozabil.</p>
            </sp>
            <sp xml:id="SDT7-OZFIMP-redna-38-2017-06-07.sp55">

               <speaker>PREDSEDNICA URŠKA BAN:</speaker>

               <p>Kar izvolite, ja.</p>
            </sp>
            <sp xml:id="SDT7-OZFIMP-redna-38-2017-06-07.sp56">

               <speaker>JASNA ISKRA:</speaker>

               <p>Hvala lepa.</p>
               <p>Zelo na kratko. Ovadb, ki jih je Banka Slovenije podala, je bilo res tam blizu
               številke 10, kot je poslanec Battelli omenil, nekaj je bilo pa tistih, ki so jih na
               podlagi odredb Banke Slovenije podajale potem poslovne banke.  Če se lahko osredotočim samo na naše
               ovadbe <gap n="…"/> V dveh primerih lahko potrdim, da so bili zaposleni v Banki Slovenije že
               povabljeni kot priče na sodišče, nobena zadeva dlje kot te informacije pa nimamo.
               Zadnje zaslišanje, ki smo se ga udeležili, je bilo približno dobra dva meseca in pol
               nazaj, tisto prvo pa je bilo tam že dobro leto in pol nazaj. Kaj več pa nimamo, nas
               ne obveščajo.</p>
            </sp>
            <sp xml:id="SDT7-OZFIMP-redna-38-2017-06-07.sp57">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospod Ermenc.</p>
            </sp>
            <sp xml:id="SDT7-OZFIMP-redna-38-2017-06-07.sp58">

               <speaker>ERNEST ERMENC:</speaker>

               <p>Hvala za besedo.</p>
               <p>Zdaj, glede rasti stroška dela. Res je na prvi pogled nelogično, da je strošek dela v
               lanskem letu narastel za 10 %, medtem ko je število zaposlenih nekako ostalo na ravni
               448 zaposlencev, ampak dejansko pri obračunu plač ali pa drugih stroškov, ki sodijo v
               to skupino, moramo upoštevati efektivno število zaposlenih. To se pravi, tisto, kar
               je opravljeno iz ur, in kar se tiče efektivnega števila zaposlenih, je pa banka
               beležila povečanje iz 414 zaposlenih na 434 efektivno zaposlenih v Banki Slovenije v
               lanskem letu in to prinese približno 5 % k temu 10 % povečanju stroškov dela. Dve 2,5
               odstotni točki se nanašata na učinek fluktuacije zaposlenih, ker po navadi banko
               zapustijo ali pa se upokojijo tisti, ki imajo relativno nižje plače, pridejo pa v
               banko specialisti, katerih plače so po navadi višje. Vsako leto imamo tudi tako
               imenovana redna napredovanja, za katere namenimo odstotek in pol mase plač. Tretji
               faktor, ki prinese potem 9 oziroma 10 % rast stroška dela, je pa vsakoletna
               uskladitev izhodiščne plače v skladu s sporazumom s sindikatom, ki ga ima banka.</p>
               <p>To je glede rasti stroškov dela za lansko leto. Za letošnje leto smo pa planirali 3 %
               rast stroška dela in ta 3 % rast pa je deloma posledica učinkov rasti plač v lanskem
               letu, ker ta uskladitev izhodiščne plače je seveda sredi leta, pa tudi napredovanja
               ali pa nove zaposlitve tečejo tekom leta in to se potem prenaša v letošnje leto. Prav
               tako imamo za letošnje leto predvideno avgustovsko uskladitev izhodiščne plače glede
               na stopnjo inflacije in pa gospodarsko rast, kot določa ta sporazum s sindikatom, in
               pa seveda sama redna napredovanja v višini odstotka in pol mase sredstev za
               plače.</p>
            </sp>
            <sp xml:id="SDT7-OZFIMP-redna-38-2017-06-07.sp59">

               <speaker>PREDSEDNICA URŠKA BAN:</speaker>

               <p>Gospod Ermenc, če lahko pojasnite še strošek tiskanja bankovcev, ki je<gap n="…"/></p>
            </sp>
            <sp xml:id="SDT7-OZFIMP-redna-38-2017-06-07.sp60">

               <speaker>ERNEST ERMENC:</speaker>

               <p>Ja, strošek tiskanja bankovcev za lansko leto in pa za letošnje leto je bil planiran
               v višini 3 milijonov. To gre za strošek tiskanja apoenov, ki je določen s strani ECB.
               Vsaka centralna banka mora vsako leto natiskati določeno število apoenov bankovcev,
               da se lahko sledi povpraševanje po gotovini v evro-sistemu. Mi po navadi dvakrat
               dobimo pošiljke teh bankovcev in strošek tiska teh dveh pošiljk naj bi skupaj znašal
               3 milijone. Vendar ta druga pošiljka v lanskem letu konec leta ni bila izdobavljena,
               zato smo morali okrog milijon in pol prenesti v finančni načrt za letošnje leto.</p>
               <p>To je glede tiskanja bankovcev. Glede povečevanja neto obrestnih prihodkov <gap n="…"/> Samo
               toliko, da omenim – nam se neto obrestni prihodki povečujejo zaradi inštrumentov
               denarne politike. Kot je že namestnik guvernerja omenil, se nam bilančna vsota
               povečuje zaradi nakupov vrednostih papirjev, predvsem gre tu za vrednostne papirje
               Republike Slovenije in pa vrednostne papirje, izdane s strani mednarodnih finančnih
                  organizacij, ti
               papirji nosijo pozitivni dopis in iz tega naslova se nam tudi obrestni prihodki
               povečujejo.</p>
               <p>Ja, to je bilo pa to. Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp61">

               <speaker>PREDSEDNICA URŠKA BAN:</speaker>

               <p>Hvala lepa za vaše izčrpne odgovore. Besedo je želel še gospod Veber.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp62">

               <speaker>JANKO VEBER (PS SD):</speaker>

               <p>Hvala za besedo, še enkrat.</p>
               <p>Oglašam se k razpravi iz razloga, ker seveda nisem zadovoljen z odgovori. Jaz sem v
               svojem izvajanju zelo jasno citiral letno poročilo Banke Slovenije za leto 2016, kjer
               je, bom še enkrat prebral, zapisano: <q>"K ponudbenim dejavnikom lahko štejemo
               ohranjanje kreditnih standardov na višjih ravneh, zaveze, ki so jih banke prejemnice
               države pomoči dale Evropski komisiji in katerih odprava bi učinkovala pozitivno na
               kreditiranje …"</q> To je zapisano v tem letnem poročilu. Zdaj, spoštovani gospod
               viceguverner, ob vsem spoštovanju do vašega osebnega, privatnega mnenja do tega, da
               je država dala te zaveze, ne banke, ampak v poročilu je zapisano, da so dale te
               zaveze banke, ki so dobile državno pomoč. Iz tega lahko sklepam, da seveda ne stojite
               za tem poročilom<gap n="…"/> Tako ste povedali<gap n="…"/> Da je država dala državno oziroma dala to zavezo
               za slabše pogoje kreditiranja in ne banke. Pač, prebral bom še enkrat, kar je
               zapisano, in na to opozarjam. Je pa to ključen problem v Sloveniji, kako se
               sprenevedamo glede tega, kaj je s to dokapitalizacijo bank ali ne.</p>
               <p>In potem v nadaljevanju, a veste, ko poslušam, podjetja imajo visoko dobičkonosnost
               in se seveda z veseljem zadolžujejo od zunaj. Pač, zadolžujejo se tam, kjer imajo
               lažje, boljše pogoje. Z veseljem tuje banke v drugih državah, za katere ste nam tudi
               pojasnili, še niso sanirale svoj bančni sistem, najemajo kredite. Torej, tuje banke,
               ki še niso sanirane, z veseljem kreditirajo naša podjetja, ki imajo visoko
               dobičkonosnost in s tem Slovenija rešuje tudi sosednji bančni sistem, ne samo naš.
               Jaz enostavno ne razumem več vsega tega početja in te lahkotnosti razlaganja, kaj se
               nam dogaja, namesto da bi Banka Slovenije naredila vik in krik v zvezi z zavezami, ki
               so dane Evropski komisiji in škodijo bančnemu sistemu. Kar mirno pravite, ko pa bodo
               banke prodane, potem te zaveze nehajo veljati. Ja, normalno, da nehajo veljati.
               Torej, ko bo nek tuj, zasebni lastnik kupil to, kar smo dokapitalizirali z našim
               denarjem, bo lahko dajal ugodnejše pogoje in bo lahko koval dobičke v večji meri, kot
               jih oblikujejo zdajšnje banke, ker dejansko ne smejo sploh kreditirati, tako da bi
               imele večji obseg posla. Ampak skupni imenovalec tega, spoštovani, pa je oškodovanje
               državnega proračuna. Če zagovarjate prodajo banke pod temi pogoji, ne da bi se
               pogajali, da se odpravijo te zaveze, ki znižujejo vrednost banke, potem zagovarjate
               oškodovanje državnega proračuna. Oškodovanje državnega proračuna je pa kaznivo. V tem
               primeru govorimo o tem, da se je potrebno vendarle bistveno bolj potruditi za to, da
               ne oškodujemo državnega proračuna. Zdaj, če menite, da je državni proračun možno
               oskubiti na bilokateri način, pa zato nihče ne odgovarja, se s tem strinjam. Saj to
               je ta oblika v Sloveniji. Dosti smo že poslušali o korporativnem upravljanju, tudi
               danes, in slišali, da je v tujih bankah nadzor in pravzaprav strokovna usposobljenost
               članov nadzornega sveta po oceni Banke Slovenije na bistveno višji ravni kot pa v
               državnih bankah. Ja, oprostite, mi imamo Slovenski državni holding, ki je zadolžen za
               to, da opravlja to vlogo, da imenuje kvalitetne ljudi v nadzorni svet in v uprave in
               poslušamo, ko imamo tukaj seveda razpravo o Slovenskem državnem holdingu, da izbirajo
               najkvalitetnejši kader.  Danes smo slišali, da temu ni tako. Tukaj samo še enkrat
               poudarjam tisto moje opozorilo – zaradi takšnega ravnanja je potrebno vodstvo
               Slovenskega državnega holdinga zamenjati, ker ne opravlja svoje naloge na način, kot
               bi moral opravljati. Da je temu tako, smo, bi rekel, zelo jasno slišali s strani
               viceguvernerja. <q>"Tudi tuje banke, privatne banke imajo bistveno boljši kader za
               nadzor kot pa državne."</q> A veste, jaz enostavno ne morem tako mirno mimo vseh teh
               besed, ki so tukaj dane v Državnem zboru, in nenazadnje pravite, tudi če se zdaj
               vrnem k vašemu osebnemu stališču, ki ste ga povedali, da je pravzaprav država dala
               zaveze, da banke ne smejo kreditirati pod ugodnimi pogoji. Ampak tukaj lahko povem,
               da Državni zbor teh zavez ni dal, zato bi pričakoval, da bi mogoče res iz Banke
               Slovenije, iz strani regulatorja danes povedali, kaj pa lahko kot Državni zbor
               sprejmemo tudi v okviru tega poročila, da Državni zbor odreagira na tiste zaveze, ki
               jih je država dala, čeprav ne vem, kdo pa v Sloveniji predstavlja državo. Kdo je
               tisti, ki v Evropski komisiji predstavlja državo? Državni zbor pooblastila temu ni
               dal nikomur, po mojem vedenju niti Vladi ne. Kdo je potem še v Sloveniji tisti, ki se
               deklarira Evropski komisiji kot država, da je lahko dal takšne zaveze? Zelo enostavno
               vprašanje in res bi bilo dobro, da poslanci čim prej dobimo odgovor na to, da lahko
               učinkovito razrešimo in dajemo res učinkovite ukrepe, ki jih je potrebno izvesti za
               to, da po nepotrebnem ne plačujemo obresti za previsoko dokapitalizacijo bank, da se
               seveda znebimo teh zavez, ki omejujejo, da naša podjetja, ki imajo visoko
               dobičkonosnost, ne najemajo kreditov pri naših bankah. Skratka, narodna gospodarska
               škoda je izjemna. Zaradi tega je izjemno visoka. Mi bi lahko imeli bistveno večjo
               gospodarsko rast, kot jo imamo ta hip, in bi bili ena izmed najuspešnejših držav
               znotraj Evropske unije in znotraj evrskega sistema. Kdo ima to pristojnost, da v
               bistvu dela škodo Sloveniji, no? To so res takšna vprašanja, ki se vedno znova
               odpirajo pri teh poročilih, ampak še enkrat vas opozarjam – to, kar ste dali v
               odgovoru glede teh zavez, pač pritrjuje temu, da ne stojite za tem poročilom, kar pa
               za mene ni sprejemljivo.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp63">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Logar.</p>
            </sp>
            <sp xml:id="SDT7-OZFIMP-redna-38-2017-06-07.sp64">

               <speaker>DR. ANŽE LOGAR (PS SDS):</speaker>

               <p>Ja, hvala.</p>
               <p>Glejte, prej so bile pohvale poslancev nad poročilom in predstavitvijo
               viceguvernerja, ampak odgovor na izpostavljene teme je bil pa pod kritiko. Mi smo 40
               minut poslušali praznega besedičenja oziroma ne-odgovorov na izpostavljene temo. Ni
               bilo odgovorjeno ne gospodu Vebru, ne gospodu Horvatu, ne gospodu Battelliju, ne
               kolegici Bratuškovi – nikomur ni bilo odgovorjeno. Bilo je veliko besed samo zato, da
               se ne bi odgovorilo na izpostavljene problematike. Te časi so počasi minili, da lahko
               tukaj pridete v Državni zbor in porabite ves svoj čas samo zato, da govorite. Saj, če
               pravite, da ne sodelujete pri prodaji NLB, povejte, je stvar rešena, ne pa potem 10
               minut z uvodom govoriti, kako ta stvar poteka. Če ne želite govorite o primeru
               Farrokh<stage>(?)</stage>, povejte, ne pa da potem ne odgovorite. Povejte, kaj konkretno je Banka
               Slovenija na tem primeru naredila. Konkretno. Zelo konkretno. Kakšna je odgovornost
               regulatorja? Kaj je čakal dve leti, da je sprejel ustrezne ukrepe? Povejte, kdaj je
               zaznal? Povejte, kdaj ste zahtevali od Nove ljubljanske banke? Povejte, ali ste
               sprejeli kakšne ukrepe, ne vem, prekrškovne ali pa tudi kakšnega višjega ranga? Ste
               koga kam prijavili? Zelo enostavno vprašanje. Danes imate na enem spletnem portalu
               članek, kjer piše: <q>"Ali so slovenske banke financirale s pranjem denarja terorizem?"</q>
               Glejte, to so resne obtožbe in na izrecno izpostavljeno vprašanje je meni prav
               neverjetno, da potem viceguverner ni odgovoril. Prav neverjetno. Kot da ne bi želel
               odgovoriti.  Še enkrat,
               časi za pisanje pravljic so pač mimo, no. Zdaj je treba konkretno ukrepati, konkretno
               odgovoriti. Gospa šefica pravne službe, konkretno je treba postreči s tem, kar je
               regulator na tem področju naredil. Vi ste bili takrat tudi vodja pravne službe, veste
               vse, kakšna pooblastila ima Banka Slovenija, in me konkretno zanima, kaj je bilo
               narejeno. Hvala.</p>
               <p>Poleg tega pa samo še eno vprašanje. Zdaj, vi ste sicer odgovorili, da ne sodelujete
               pri prodaji, pa da niste pri tem postopku zraven, ampak glejte, vaša ocena me zanima,
               v kolikor se Vlada ni dogovorila, preden se je odločila, da ne bo prodala Nove
               ljubljanske banke<gap n="…"/> <stage>/ oglašanje iz dvorane/</stage></p>
            </sp>
            <sp xml:id="SDT7-OZFIMP-redna-38-2017-06-07.sp65">

               <speaker>PREDSEDNICA URŠKA BAN:</speaker>

               <p>Vlasta <gap n="…"/> Lahko prosim?</p>
            </sp>
            <sp xml:id="SDT7-OZFIMP-redna-38-2017-06-07.sp66">

               <speaker>DR. ANŽE LOGAR (PS SDS):</speaker>

               <p>Preden ne bo prodala Nove ljubljanske banke, glede na tisto določilo v tisti državni
               pomoči, da potem <stage>/ nerazumljivo/</stage> začne prodajati poslovalnice po bivši <q>"Jugi"</q>, torej
               po Zahodnem Balkanu. Kdaj bo Evropska komisija sprožila prvi ukrep? Oziroma kdaj bo
               prvi ekspliciten učinek ali pa posledica odločitve o neprodaji? Bo to takoj po 31.
               12. 2017? Bo to tri mesece kasneje? Bo točno v obdobju volitev v Republiki Sloveniji
               ali bo to čez, ne vem, tri leta? Verjetno se s kolegi pogovarjate o tem na ECB in
               lahko verjetno vsaj neko konkretno oceno podate v bolj ali manj razumljivih rokih,
               kdaj bi do česa takega prišlo.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp67">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še dva imamo prijavljena, potem vam pa dam besedo, v kolikor jo boste želeli.</p>
               <p>Izvolite, gospod Horvat.</p>
            </sp>
            <sp xml:id="SDT7-OZFIMP-redna-38-2017-06-07.sp68">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Saj bom čisto kratek. Jaz bi še prosil, ker sem spraševal, namreč, na 61. strani je
               govora o tveganjih v bančnem sektorju. Tukaj sem jaz izpostavil kibernetska tveganja
               oziroma tveganja zaradi kibernetske nevarnosti. Ta kibernetska varnost je zelo širok
               pojem in me zanima, kaj ima Banka Slovenija tu sploh na razpolago, kaj je v njeni
               pristojnosti, kako opozarja teh 15 bank na naših tleh ali pa bi morebiti moral
               zakonodajalec spremeniti Zakon o Banki Sloveniji ali kaj jaz vem, kaj. Torej, zanima
               me, kaj se tudi pričakuje od zakonodajalca.</p>
               <p>Res bi prosil, če nam pošljete, rekli ste, da je to najbrž že nekje napisano, kar sem
               pričakoval, se pravi, 15 bank v Sloveniji, kako servisirajo gospodarstvo. Konkretno,
               krediti, recimo, za zadnja dva, zadnje tri leta, število odobrenih kreditov in višina
               kreditov kumulativno, to sta dve vrstici za vsako od teh 15 bank, kako servisirajo
               gospodarstvo. Gospodarstvo me samo zanima.</p>
               <p>In potem še, ali obstaja zdaj na ravni Slovenije, kakšen program reševanja
               nepremičnin v lasti bank. Morda je to, boste rekli, to bom sprejel, marginalni
               problem, imam pa občutek, da ni, in to je gotovo nek defekt v poslovnih knjigah. Za
               nepremičnino, ki sem jo omenjal v svoji vasi, je imela najprej ceno, mislim, da
               milijon 200 tisoč, potem 800 tisoč, danes se prodaja za 250 tisoč in potem mora biti
               sprejeta nova cenitev. Sami stroški, sami problemi. Mislim, da bi bilo, najbrž, v
               interesu bank, da se te zadeve čim prej rešijo, seveda ne pričakujem, da se bo to kar
               razdelilo po državi, ampak treba je ugotoviti, če ima kdo ekonomski interes, morda
               lokalne skupnosti ali kakorkoli že. Sprašujem torej, ali sploh obstaja kakšen takšen
               program.</p>
               <p>Hvala lepa še enkrat.</p>
            </sp>
            <sp xml:id="SDT7-OZFIMP-redna-38-2017-06-07.sp69">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima še gospod Battelli.</p>
               <p>Izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp70">

               <speaker>ROBERTO BATTELLI (PS IMNS):</speaker>

               <p>Hvala lepa.</p>
               <p>Glede korporativnega upravljanja <gap n="…"/> 2013 smo poskusili narediti eno oceno te zgodbe in
               smo lahko ugotovili, da je pravzaprav 75 % celotnega bogastva, prisotnega v
               Sloveniji, neposredno ali posredno v lasti države. Bančni sistem skoraj v celoti,
               velike firme in tako
               naprej. Kaj pomeni v lasti države? V lasti države pomeni, da en in isti subjekt, to
               je seveda politika, postavlja kontrolorje v tem sistemu in postavlja tudi nadzornike
               v tem sistemu, vključno z vodstvi organov pregona in sodstvo. Kako naj bo to
               učinkovito? Kako more to učinkovito delovati v lastnih nadzornih vlogah, če je pa
               postavljeno od enega in istega subjekta? Tukaj ne polemiziram z viceguvernerjem,
               ampak bolj tudi s tabo, ne? Ker to je nemogoče. Je nemogoče, če je vse to postavljeno
               iz enega centra, da se bo potem nadziralo. Ker to bi pomenilo, kako bi rekel, se
               ločiti od subjekta, ki te je postavil. Zaradi tega so privatizacije nujne. Sistemsko
               so zaradi tega privatizacije nujne <stage>/ smeh/</stage>.</p>
               <p>In se potem politika ukvarja z nadzorom in na ta način upravlja, na ta način
               upravlja. Tako da, jaz verjamem, da tudi s funkcioniranjem pravne države, takrat, ko
               so objektivno, ko se pojavijo določena resna odstopanja od spoštovanja osnovnih
               pravil funkcioniranja sistema, demokratičnega in transparentnega. Torej, preprosto se
               ta pravila nehajo uporabljati, strukturno. In se nahajamo tam, kjer se nahajamo. Saj
               ta gospodarska rast je seveda predvsem, kot vsi vemo, predvsem odvisna od našega
               izvoza, in to pomeni, da od uvoza nekoga. Zdaj, če se zgodi ena recesija in tega
               uvoza ni, kot se je že zgodilo nekaj časa, ko Nemčija ni več uvažala v takšni meri,
               kot je bila prej, se pa znajdemo spet v težavah. Se pravi, smo spet odvisni od nekoga
               drugega. Prej kot od učinkovitosti nujnih reform, zato, da se izognemo tudi takšnim
               tveganjem. 100 % se ne da, ampak vendarle.</p>
               <p>Če ne funkcionirajo mehanizmi pravne države, ne bomo nikoli prišli ven iz težav in
               bomo zmeraj bolj zabredli v situacijo, ko neki neidentificirani centri moči, v
               bistvu, uravnavajo življenje v državi. In ne ta hiša, ne Gregorčičeva in tudi ne,
               kako bi rekel, tržna pravila in tako naprej, je vse skupaj umetno in prilagojeno pač
               se ne ve komu. Zato je pomembno vedeti, kaj je s tistimi ovadbami. Je simbolna
               zadeva. Saj nihče noče, da nekdo, kako bi rekel, je linčan ali preganjan. In to, če
               pa ni naredil nič napačnega. Tu ne gre za izganjanje hudiča ali lov na čarovnice. Gre
               za to, da se na tej točki pokaže, ali funkcionirajo stvari, ali ti nadzorni mehanizmi
               strukturno ne funkcionirajo, ker so postavljeni od ene in iste, od enega in istega
               subjekta, proti kateremu seveda ti mehanizmi ne bodo delovali. Saj je življenje
               odvisno od volje od enega in istega subjekta, ki je seveda sposoben tudi, kot sem
               enkrat že bil rekel, tudi napolniti parlament, zato, da obstane.</p>
               <p>Torej ne veste nič o usodi teh ovadb?</p>
            </sp>
            <sp xml:id="SDT7-OZFIMP-redna-38-2017-06-07.sp71">

               <speaker>PREDSEDNICA URŠKA BAN:</speaker>

               <p>Hvala lepa za vašo razpravo.</p>
               <p>Še gospod Ferluga, izvolite, imate besedo.</p>
            </sp>
            <sp xml:id="SDT7-OZFIMP-redna-38-2017-06-07.sp72">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Ja, današnja razprava je spet pokazala par dejstev. Poročilo je sicer zelo konkretno,
               lepi grafi, vse je lepo notri, ampak druga zadeva, ki je tukaj izzvenela, vsaj tako
               sem jaz razumel, je to ključno zaupanje do dela Banke Slovenije, ta njegovo funkcijo
               regulatorja in nadzornika. Jaz sem šel prebrat tole poglavje 3.6 – Nadzor bank –, in
               tukaj ste napisali, da dejansko je v vašem neposrednem nadzoru so 4 banke in 3
               hranilnice, ali ravno obratno no, ampak tukaj pri točki 3.6.11 – Ugotavljanje
               nepravilnosti -, ste napisali: <q>»Korporativno upravljanje«</q>, to, kar je že omenil
               gospod Veber, je od vseh 119 pomanjkljivosti, je bilo ugotovljenih 36. Praktično je
               to ena tretjina ali pa ena četrtina, če tako pogledamo. In to je zastrašujoče. In
               potem prihajam nazaj na to, kar je tudi gospod Battelli rekel, da se potem vedno
               vrtimo v tem zaprtem krogu določene družbe, ki upravlja in vodi vsega tega. Okej,
               potem imate tudi kreditno tveganje in sistemi zgodnjega opozarjanja, to je 33 od 119,
               kar je spet zelo velik pomen.</p>
               <p>Tukaj pa pogrešam pri tej tabeli – ključni ukrepi. Kakšni so ključni ukrepi potem? Se
               pravi, kaj lahko izboljšamo, kaj je na nas v Državnem zboru to, da naredimo, kateri
               zakon še moramo dopolniti, popolniti, izpolniti ali pa ga ukiniti, da smo učinkoviti,
               da nam ne prihaja do tega? Veliko vprašanj je bilo tudi, kaj se dogaja s temi
               manjšimi bankami oziroma manj pomembnimi, tako kot imate vi to navedeno. A bo to kaj
               vplivalo na samo finančno stanje ali pa na proračun ali pa na vse nas
               davkoplačevalce? Jasno se omenja spet ta Gorenjska banka in Delavska hranilnica, če
               smo konkretni. In spet je človek vedno v tej preži, ki se vedno znova, in v medijih
               in povsod vrti, se pravi, in to, kar je tudi gospa Bratuškova že povedala, da enkrat
               se jasno in glasno pove, ali smo prekapitalizirali ali smo predokapitalizirali vse te
               banke? In da se enkrat konča s tem.</p>
               <p>Omenili ste tudi ta nesorazmerja, ki so pri dokapitalizaciji, oziroma
               nedokapitalizaciji, malih in srednjih podjetij. Se pravi, a nam tukaj spet grozi ta
               nov bančni balon ali ne, kako se da ukrepati, kako se da preventivno? To bi si
               verjetno mi, navadni ljudje, nekako želeli slišati. In če imam že to možnost, bi vas
               še vprašal. Tam sem na poglavju 7.6., se pravi Sodelovanje z Uradom za pranje
               denarja, ste navedli, da ste to leto podpisali sodelovanje s tem uradom. Meni se zdi
               to, ne znam izbrati niti prave besede, kaj bi rekel, neverjetno, bom rekel zelo milo,
               ker meni se zdi, da ne glede na ta sporazum, bi vi to morali avtomatsko delovati z
               njimi. Se pravi, ne da morate podpisati nek sporazum, to je pa pol <stage>(?)</stage> vsega tistega
               govorjenja, zdaj ko je te afera z NLB okoli in zunaj.</p>
               <p>In človek se vedno bolj sprašuje, resnično to, ko imamo tudi znotraj nas te debate,
               ali je Računsko sodišče zdaj tisto, ki bo tudi vas nadzorovalo ali kdo bo potreben
               nekega nadzora, ker
               pustiti vse stvari tako nedorečene, se vedno vrtimo v enem in istem krogu. Dobivajo
               se ta letna poročila, finančni načrti, vse lepo in prav. Dejansko pa gre barka po
               svoji poti dalje in se ničesar ne naredi tako, da ljudje, navadni, dobimo res to
               zaupanje nazaj. Jaz, saj pravim, pa pustimo na strani, kaj je zdaj s to preiskovalno
               komisijo, ki jo vodi gospod Logar, ampak tukaj ljudje, edino tukaj ljudje nekaj
               opazujejo, da so neki koraki narejeni. Jaz razumem tudi vas, da vsega ne morete
               napisati in povedati, ampak ljudje si želijo nekih konkretnih rezultatov in
               konkretnih, to, kar je omenil tudi gospod Battelli. Tukaj tudi ni napisano, koliko je
               bilo iz vaše strani podano preiskovalnim organom, pa katerikoli so že, se pravi,
               vaših ukrepov. Ali so to bili predlogi za prekrške ali pa tudi še za kazniva dejanja?
               In povratne informacije, to, kar si, mislim, da vsi, želimo izvedeti.</p>
               <p>Jaz sem na stališču, da, če je šel naš denar, javni denar, v to sanacijo bank, jaz
               mislim, da imamo vsi skupaj pravico vedeti, seveda po vseh tistih predpisih, ki
               morajo biti, da je tako in drugače, ampak, da se ve, kam je šel ta denar, koliko ga
               je šlo in jaz upam, da bomo prej ali slej prišlo do tega, da bo tudi nekdo
               odgovarjal, ker mislim, da smo že skoraj vsi zdolgočaseni in da zdaj je že smešno, da
               nikjer pa ni nobenega odgovornega – ne od vrha ne od dol. Po eni strani dobivajo
               neznanske nagrade ti nadzorniki vseh teh naših ljubih bank. Nobeden pa ne odgovarja
               in nobeden ne ve, zakaj se je to vse zgodilo. Nekaj, jaz razumem, da je prišlo zaradi
               specifične situacije, ki je bila, ker je pač gospodarski padec bil tak velik in vse
               skupaj, ampak jaz mislim za božjo voljo, da se je tukaj in Banka Slovenije morala
               precej bolj potruditi, da bi to reševala, pa sploh zato, ker vsi vemo, da je
               slovenski bančni trg in Slovenija kot takšna, zelo, bom rekel, tenkočutna oziroma
               <q>»fragile«</q> bi rekli Angleži, se pravi zelo krhka v tem, da se lahko tak trg na hitro
               zlomi. In tu bi morali biti posebej pozorni, sploh iz Banke Slovenije.</p>
               <p>Toliko iz moje strani, hvala.</p>
            </sp>
            <sp xml:id="SDT7-OZFIMP-redna-38-2017-06-07.sp73">

               <speaker>PREDSEDNICA URŠKA BAN:</speaker>

               <p>Gospod Battelli.</p>
            </sp>
            <sp xml:id="SDT7-OZFIMP-redna-38-2017-06-07.sp74">

               <speaker>ROBERTO BATTELLI (PS IMNS):</speaker>

               <p>Hvala lepa.</p>
               <p>Jaz sem na nek način hvaležen, da so bile omenjene te težave italijanskih bank. Gre,
               ni samo Monte dei Paschi di Siena, ampak, ki je, ki se baje nekaj rešuje, ampak je
               zdaj izbija ta problem bank v deželi Veneto, predvsem v deželi Veneto. In so res
               velike podobnosti pri teh težavah, kot smo jih doživljali ali jih morda še doživljamo
               tudi mi, ampak z eno razliko. Pred nekaj dnevi je predsednik najpomembnejše vladne
               stranke v nekem intervjuju povedal, jasno povedal, da se ni za bati glede saniranja
               bank v deželi Veneto, da bo to storjeno, bodo sanirane v tisti meri, kot bo potrebno,
               ampak ti, ki so povzročili te težave, seveda bodo morali odgovarjati, če so
               objektivne odgovornosti v tem smislu, če obstajajo.</p>
               <p>Tudi je bilo zelo odmevno v Italiji dejstvo, da je bil en senator pred kratkim, ki je
               bil tudi šef uprave ene manjše banke v Toskani, v Firencah, ki je bankrotirala, je
               bil v prvi stopnji obsojen na 9 let zapora. Zakaj? Zaradi tega, ker je ta njegova
               banka dajala kredite brez ustreznih garancij. Razlog, zakaj je dobil 9 let, je to, da
               je dajal kredite brez ustreznih garancij. In, če so bili eni krediti zavarovani s <q>»falš«</q>,
               kako bi rekel, oceno nekega zemljišča, ki naj bi bilo ne vem koliko hektarjev, v
               resnici se je potem pokazalo, da je bilo pol hektarja, potem je tu nekaj narobe. Jaz
               dvomim, da naša zakonodaja ne more v duhu tega, kar je tudi povedal prej kolega
               Veber, ne vsebuje člena, ki bi sankcioniral takšna obnašanja. Če nič drugega, ker
               gre, in je šlo, za malverzacije, po vsej verjetnosti, med bankami v državni in lasti
               in podjetji v državni lasti, in tako naprej. Toliko bolj bi morala izstopati ta
               odgovornost do tega, če že vsi davkoplačevalci zdaj, in tudi morda še naslednja
               generacija bo morala plačevati škodo, ki je bila storjena.</p>
               <p>Zato se mi zdi, da je normalno, da parlament v celoti, ne samo opozicija, ampak
               parlament v celoti, nastopi na način, da zagotovi, da se te stvari, kolikor se le da,
               ne ponovijo, in da se prekine dokončno s takšnimi praksami, ki, oprostite, ampak
               mejijo, ne da mejijo, ampak so mafijske narave. Z vdorom potem v politiko, z vdorom v
               zakonodajo, z vdorom v vse mehanizme, ki pa obstajajo zaradi tega, prav zaradi tega,
               da se takšne stvari ne dogajajo.</p>
            </sp>
            <sp xml:id="SDT7-OZFIMP-redna-38-2017-06-07.sp75">

               <speaker>PREDSEDNICA URŠKA BAN:</speaker>

               <p>Hvala lepa, gospod Battelli.</p>
               <p>Želi še kdo od poslancev besedo?</p>
               <p>Sicer sprašujem vabljene, ali želijo besedo?</p>
               <p>Gospod namestnik guvernerja, jaz vas prosim, glede na to, da imamo še eno točko
               dnevnega reda in da moramo ob dveh zaključiti, če lahko res konkretno odgovorite na
               kratko.</p>
               <p>Izvolite, imate besedo.</p>
            </sp>
            <sp xml:id="SDT7-OZFIMP-redna-38-2017-06-07.sp76">

               <speaker>DR. PRIMOŽ DOLENC:</speaker>

               <p>Jaz sem se na začetku mojih odgovorov opravičil, da bom morda kakšnega izpustil.
               Nisem to naredil namenoma.</p>
               <p>Kar se tiče, bi najprej odgovoril kolegu za ono <stage>(?)</stage> vprašanje, kakšni so bili ključni
               ukrepi za zagotavljanje, oziroma pri ugotovljenih nepravilnostih, to je tisto, kar je
               na strani 33 in, oziroma, se opravičujem, na strani 52 in naprej. Vsak ukrep Banke
               Slovenije, ki naslavlja določeno napako ali pa nepravilno ravnanje banke, posamezne
               banke, ima za sabo ukrep, rok, in kako mora popraviti. Samo tukaj ni navedeno. Torej,
               vsak ima zelo natančno napisano in potem se to spremlja. In v kolikor ni ustrezno
               odpravljeno, se potem dodatno od banke zahteva, ampak to je nedvomno v vsaki odloči
               Banke Slovenije je to navedeno.</p>
               <p>Kar se tiče Urada za preprečevanje pranja denarja. Ni tako, da nismo sodelovali z
               njimi. Smo. Samo podpis sporazuma je bil, če sem prav razumel kolegico, je vezan na
               nov zakon, in ta je bil podpisan. Prej pa je bilo sodelovanje vedno intenzivno in
               dobro.</p>
               <p>Kar se tiče vprašanja gospoda Battellija. Mislim, da, ko je gospa Jasna odgovorila na
               vaše vprašanje, mislim, da vas ni bilo noter, na žalost, tako da bom mogoče še enkrat
               potem pojasnil, če bo čas.</p>
               <p>Kar se tiče kibernetskih tveganj. Ja, to je neko področje, ki je zdaj zelo aktualno,
               tudi na ravni nadzora se ta zadeva razvija. Mi to spremljamo in tudi razvijamo na
               ravni Evropske centralne banke, sicer pa trenutno to poteka v okviru upravljanja
               operativnih tveganj in banke imajo določene procedure, potem ukrepe, v primeru tudi
               takšnih ukrepov. Ni pa kibernetsko tveganje trenutno obravnavano kot eno izmed
               samostojnih tveganj. 
               Se pa dela tudi na tem, ker to postaja vedno bolj aktualno. O tistih 15 bankah, kako
               servisirajo gospodarstvo, bomo res pogledali, zdaj nimam podatka, in vam lahko
               odgovorimo.</p>
               <p>Kar se tiče pa programa reševanja nepremičnin v lasti banke. Ravno to je naša želja,
               da se banke čim prej znebijo nedonosnih terjatev in tiste aktive, ki so za njih
               nedonosne, tudi nepremičnine so nedonosne. Na koncu je seveda naša vloga lahko bolj
               ali manj usmerjevalna. Mi lahko banke pritiskamo z ukrepi, z dobrimi praksami, s
               predlogi in kapitalskimi zahtevami. Nismo pa kot nadzornik v vlogi odločevalcev
               njihovih odločitev. To pomeni, da v bistvu oni morajo sami spremljati poslovne
               odločitve, ker tudi sami nosijo posledice. Lahko se pa zgodi, da so določene
               nepremičnine po nekih metodah ocenjene po ceni 100, tržna vrednost je potem nižja, in
               razlika se prenese v breme kapitala in kakšni lastniki pač tega ne želijo sprejeti
               ali pa ima banka interes, da to še nekaj časa ima v svojih knjigah in poskuša
               prodati.</p>
               <p>Mi si želimo in vsi naši ukrepi vodijo v to, da se banke izčistijo, torej slabih
               posojil, takšnih naložb in tako naprej. Mi banke usmerjamo v to smer, ne moremo pa
               namesto njih sprejemati odločitev. In takšne zgodbe, ki so, so dejansko
               problematične, ampak banka je tista, ki mora na koncu sprejeti neko odločitev. Mi
               samo, torej, naša vloga je potem, konkretno pri nepremičninah, da preverjamo, ali je
               ta nepremičnina ovrednotena pravilno. Ker, če potem naša zahteva, da banka pravilno
               ovrednoti, kot kaže tržna cena, potem je banki na koncu že vseeno, ali proda ali jo
               ima po takšni tržni ceni v knjigah, ker je učinek na bilance praktično enak.</p>
               <p>Kar se tiče zavez. Morda sem bil narobe razumljen. Prvo kot prvo, kot regulator
               oziroma nadzornik, se ne spuščamo v to, kakšna naj bi bila prodaja, nimamo uradnega
               mnenja, niti nismo bili povprašani. Kar pa še ne pomeni, da se nismo aktivno
               angažirali pri vprašanju zavez. Mi smo, zdaj ne vem, ali na Ministrstvu za finance
               ali na Vlado, naslovili dopis, konkretno v zvezi z NLB, da nas postopek prodaje
               skrbi, kakršenkoli že je, ker je nedorečen – takrat še bil -, da so problemi z
               zavezami in da je treba te stvari nasloviti. Ker sem povedal, zaveze so bile
               postavljen pred leti, so bile postavljene v drugem okolju in so problematične. To
               vemo mi, to ve banka, in to opozarjamo. Opozarjamo tudi, kadarkoli imamo kakršenkoli
               stik, bodisi z Ministrstvom za finance ali Vlado, da so te stvari problematične, da
               jih je treba rešiti. Ni pa Banka Slovenije v postopkih z Evropsko komisijo, ki je te
               zaveze postavila. Mi podpiramo vse napore v smislu, ustno lahko podpiramo, nismo mi v
               vlogi akterja sprememb zavez, ki pač banko bremenijo.</p>
               <p>Kar se pa tiče, in to je predzadnje, kar imam še v okviru tega za povedati, da ne
               vzamem preveč časa – kreditnih standardov. Po eni strani lahko mislimo, da so
               kreditni standardi problem, če se povečujejo, ampak moramo pa tudi se zavedati, da so
               bili kreditni standardi pred krizo pa slabši. In je normalno, da se povečujejo, in da
               se zagotavljajo varni krediti, ne krediti, kot so bili dani včasih.</p>
               <p>Kar se tiče zadolževanja v tujini. Sicer pri sebi nimam podatkov, ampak ne bi mogel
               potrditi teze, da se naša podjetja zadolžujejo pri tujih bankah, ki so kapitalsko
               šibke, in s tem podpiramo njihove napore za izboljšanje. Kot smo mi videli iz teh
               večjih primerov, so na primer Pivovarne Laško in tako naprej, gre za zadolževanje v
               belgijski banki, recimo, v avstrijski banki in tako naprej. Nimamo pa detajlne
               analize.</p>
               <p>Kar se pa tiče vprašanja, ki se nanaša na pranje denarja v NLB, mi smo dali pred dnevi točna
               pojasnila medijem, lahko ga posredujemo tudi pisno, ki relativno natančno pove kaj se
               je dogajalo, v katerih časih in kakšna so bila, kakšni so bili ukrepi Banke
               Slovenije.</p>
            </sp>
            <sp xml:id="SDT7-OZFIMP-redna-38-2017-06-07.sp77">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa Miranda Groff Ferjančič.</p>
            </sp>
            <sp xml:id="SDT7-OZFIMP-redna-38-2017-06-07.sp78">

               <speaker>MAG. MIRANDA GROFF FERJANČIČ:</speaker>

               <p>Hvala.</p>
               <p>Kot je bilo že večkrat pojasnjeno, v letu 2013, ko je banka zaprosila za državno
               pomoč, je Evropska komisija v zameno za odobritev te državne pomoči zahtevala
               določene kompenzacijske ukrepe. In te zaveze <gap n="…"/> In jih je zapisala v zavezah in te
               zaveze so podpisane. In del zavez je bil, ena od zavez je tudi zahteva po donosnosti
               novih kreditov, ki jih banke, ki so bile deležne državnih pomoči, odobravajo.</p>
               <p>Ministrstvo za finance kot organ, ki je v stikih z Evropsko komisijo je večkrat
               izpostavil težavo, ker so se vmes razmere na trgu spremenile in je to zavezo banka
               težko izpolnjevala. V pogovorih z Evropsko komisijo nismo dosegali soglasja za
               spremembo teh zavez, ker je Evropska komisija zahtevala dodatne kompenzacijske
               ukrepe, ki bi bile za banko še manj ugodne. Zaveze bodo padle, ko bodo izpolnjeni
               pogoji iz danih zavez, se pravi tisto kar smo obljubili v samih zavezah. To ni edina
               omejitev, ki jo ima banka, so še druge, ki smo jih tudi naslovili na Evropsko
               komisijo in pač zmeraj je bilo treba dati, za kakršnokoli spremembo je bilo treba
               dati dodatni kompenzacijski ukrep oziroma ga sprejeti.</p>
               <p>Izpostavljeno je bilo tudi vprašanje kakšne so investicije v obdobju in tukaj bi rada
               odgovorila, mislim, da je gospod Horvat to vprašal. V letu 2016 je bilo v državnem
               proračunu pol milijarde sredstev, malo več kot pol milijarde sredstev za investicije,
               v letu 2017 in 18 se ta znesek povečuje in v letu 2018 bodo sredstva, ki bodo
               namenjena za investicije le, znašale že nekaj manj kot milijardo, konkretno 903
               milijone.</p>
               <p>Tudi Banka Slovenije je bila v postopku razreševanja pravnih vprašanj, ki so nerešene
               v privatizaciji z Ljubljansko banko zaprošena zlasti ali pa predvsem glede tveganj
               prenesenih hranilnih vlog in pa vprašanje glede morebitne dodatne dokapitalizacije iz
               tega naslova. Odgovor Banke Slovenije je, da tveganja so in obstajajo in da bo morda
               v prihodnosti potrebna, se bi pokazala potreba po rezervacijah. Vprašan<gap n="…"/> Ministrstvo
               za finance je Banko Slovenije tudi zaprosilo za stališče glede kapitalskih zahtev na
               splošno ampak konkretnega odgovora nismo dobili oziroma nas je Banka Slovenija
               napotila na Slovenski državni holding.</p>
               <p>Mogoče na koncu bi rada samo izpostavila, da ne smemo pozabiti v kakšnih pogojih je
               bila izvedena dokapitalizacija 2013 in kakšne bi bile posledice, če dokapitalizacije
               v letu 2013 ne bi izvedli, ker bi pač glede na zahteve banka verjetno končala v
               stečaju.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp79">

               <speaker>PREDSEDNICA URŠKA BAN:</speaker>

               <p>Izvolite, gospod Veber.</p>
            </sp>
            <sp xml:id="SDT7-OZFIMP-redna-38-2017-06-07.sp80">

               <speaker>JANKO VEBER (PS SD):</speaker>

               <p>Hvala, saj bom zelo kratek.</p>
               <p>Še enkrat bi predstavnike Banke Slovenije opozoril na to, da v poročilu, ki ga
               obravnavamo niste vključili teh opozoril, ki jih dajete Vladi in Ministrstvu za
               finance glede danih zavez. Korektno bi bilo, do Državnega zbora, da to vključite v
               poročilo in bi danes vedeli za kaj gre in kakšno stališče bi, kakšno stališče
               dejansko ima Banka Slovenije ta hip. To se mi zdi neustrezno, ker Državni zbor
               praktično je edini, ki ima možnost, bi rekel vzpostaviti neke vrste nadzor, čeprav
               zelo omejen nad Banko Slovenije. Ampak, če nam ne poročate o tem, potem seveda tudi
               mi ne moremo izvajati nadzora nad Vlado, kar pa je naša osnovna dejavnost. Zdaj, naslednje pa, kar
               sem slišal s strani državne sekretarke <gap n="…"/> Bila je dana zaveza. Kdo lahko v imenu
               državljank in državljanov Republike Slovenije, ki majo v Sloveniji oblast, da zavezo,
               ki so škodljive za slovenski bančni sistem, za proračun in seveda za položaj ljudi?
               Državni zbor tega pooblastila ni dal. Kdo ima takšna pooblastila? Kdo je lahko
               podpisal takšne zaveze?</p>
            </sp>
            <sp xml:id="SDT7-OZFIMP-redna-38-2017-06-07.sp81">

               <speaker>PREDSEDNICA URŠKA BAN:</speaker>

               <p>Izvolite, gospa Miranda.</p>
            </sp>
            <sp xml:id="SDT7-OZFIMP-redna-38-2017-06-07.sp82">

               <speaker>MAG. MIRANDA GROFF FERJANČIČ:</speaker>

               <p>Zaveze so bile podpisane v imenu Republike Slovenijo in leto 2013 je zaveze sprejela
               Vlada Republike Slovenije.</p>
            </sp>
            <sp xml:id="SDT7-OZFIMP-redna-38-2017-06-07.sp83">

               <speaker>PREDSEDNICA URŠKA BAN:</speaker>

               <p>Jaz bi počasi zaključila razpravo. Zdaj, če se strinjate, bi sprejeli ta sklep, ki ga
               je predlagal poslanec Veber, da odbor prosi Banko Slovenije, da mu poroča o
               komunikaciji, ki jo ima z Vlado Republike Slovenije glede izpolnjevanja zavez do
               Evropske komisije. Se pravi, da nam poročate o teh opozorilih kot ste rekel oziroma o
               teh problemih, na katere ste opozarjali Vlado oziroma Ministrstvo za finance. Če se
               strinjate predlagam v sprejetje ta sklep. Glasujemo o tem sklepu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Po razpravi še kdo predlaga sprejetje kakšnega sklepa? V kolikor ne, zaključujem
               razpravo in obravnavo te točke ter ugotavljam, da se je odbor z gradivi Banke
               Slovenije seznanil.</p>
               <p>Prehajamo na <title>4. TOČKO DNEVNEGA REDA – POROČILO O PRODAJI IN DRUGIH OBLIKAH
                  RAZPOLAGANJA S PREMOŽENJEM DRŽAVE V LETU 2016.</title>
               </p>
               <p>V okviru te točke gre za obravnavo poročila, ki ga Vlada Državnemu zboru posreduje na
               podlagi tretjega odstavka 39. člena Zakona o izvrševanju proračunov Republike
               Slovenije za leto 2016.</p>
               <p>Prosim kratko obrazložitev državne sekretarke. Gospa Miranda Groff Ferjančič,
               izvolite.</p>
            </sp>
            <sp xml:id="SDT7-OZFIMP-redna-38-2017-06-07.sp84">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo.</p>
               <p>Skladno s tretjim odstavkom Zakona o izvrševanju proračunov Republike Slovenije za
               leti 2016 in 2017 mora Vlada Republike Slovenije enkrat letno za preteklo leto
               poročati Državnemu zboru o prodaji in drugih oblikah razpolaganja s premoženjem
               države. V letu 2016 je bila skladno s tem členom prodana le ena terjatev, ki jo je
               imela Republika Slovenija in sicer Finančna uprava Republike Slovenije, do dolžnika
               Steklarstvo Spektrum v višini 28 tisoč 573 evrov. Šlo je za prodajo terjatve kjer so
               bili postopki izterjave neuspešni, zato je Vlada sprejela posamezni program prodaje
               terjatve, ki je bil objavljen v Uradnem listu z namenom javnega zbiranja ponudb, na
               podlagi prejete ponudbe, ki je bila edina, je bila terjatev prodana. Sprejeto kupnino
               v višini 17 tisoč 100 evrov so bile v celoti poplačane terjatve iz naslova neplačanih
               socialnih prispevkov in delno tudi terjatve iz naslova neplačanih davkov.</p>
               <p>Hvala.</p>
            </sp>
            <sp xml:id="SDT7-OZFIMP-redna-38-2017-06-07.sp85">

               <speaker>PREDSEDNICA URŠKA BAN:</speaker>

               <p>Odpiram razpravo. V kolikor razprave ni, potem ugotavljam, da smo se s tem poročilom
               seznanili.</p>
               <p>S tem pa tudi zaključujem to točko in današnjo sejo.</p>
               <p>Hvala lepa. <stage type="time">Seja se je končala 7. junija 2017 ob 13.44.</stage>
               </p>
            </sp>
         </div>
      </body>
   </text>
</TEI>