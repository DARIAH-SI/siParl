<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-redna-27-2017-11-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2FB58C81D63E7827C12581B80032079E</idno>
               <idno type="custom" subtype="day">FBA81290739B001AC12581DF002B29A4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FBA81290739B001AC12581DF002B29A4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-27-2017-11-08.OZZ" n="27">
               <name>redna seja</name>
               <date when="2017-11-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-27-2017-11-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-27-2017-11-08.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO </stage>
            <stage type="session">27. seja</stage>
            <stage type="date">(8. november 2017)</stage>
            <stage type="chairman">Sejo je vodil Tomaž Gantar, podpredsednik Odbora za zdravstvo. </stage>
            <stage type="time">Seja se je pričela ob 14.02.</stage>
            <stage type="mag"/>


            <sp xml:id="SDT7-OZZ-redna-27-2017-11-08.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni na današnjo sejo lepo
               pozdravljeni!</p>
               <p>Torej pričenjamo s 27. redno sejo Odbora Državnega zbora Republike Slovenije za
               zdravstvo.</p>
               <p>Najprej redno obvestilo glede odsotnosti. Se pravi gospo Eriko Dekleva nadomešča Teja
               Ljubič, potem pa imamo še dve opravičili, in sicer od gospe Jelke Godec in gospoda
               Miha Kordiša, ki se seje ne moreta udeležiti.</p>
               <p>Prehajamo na <title>določitev dnevnega reda</title> seje, in sicer s sklicem seje ste
               prejeli predlog dnevnega reda seje odbora, ena oziroma dve točki.</p>
               <p>1. Revizijsko poročilo, organizacijski in kadrovski izzivi zdravstvenega varstva v
               Republiki Sloveniji pripravljeno s strani Računskega sodišča.</p>
               <p>2. Razno.</p>
               <p>Ker do včeraj do 12. ure nisem prejel predlogov za širitev dnevnega reda ali za umik
               katere od točk, je določen takšen dnevni red seje kot je bil predlagan s samim
               sklicem.</p>
               <p>Torej prehajamo na <title>1. TOČKO DNEVNEGA REDA - REVIZIJSKO POROČILO, ORGANIZACIJSKI
                  IN KADROVSKI IZZIVI ZDRAVSTVENEGA VARSTVA V REPUBLIKI SLOVENIJI.</title>
               </p>
               <p>Jaz sem to točko dal na dnevni red glede na eno srečanje, ki smo ga imeli v okviru
               Računskega sodišča, da bi bilo določene tematike, kjer so revizije opravljene, sploh
               pa se mi zdi ta, ki obsega eno zelo široko obdobje primerno obravnavati tudi na seji
               Odbora za zdravstvo. Poročilo Računskega sodišča z dne 4. 10. je objavljeno na
               spletni strani Državnega zbora.</p>
               <p>K tej točki so vabljeni seveda Računsko sodišče, poleg tega Vlada Republike
               Slovenije, Ministrstvo za zdravje in pa tudi nekdanji ministri in Zdravniška zbornica
               Slovenije, predsednica dr. Zdenka Čebašek Travnik in še drugi predstavniki, ki jih
               danes ne vidim in pa tudi lepo pozdravljam nekdanjo ministrico gospod Zofijo Maze
               Kukovič. Ostali kolegi ministri moram reči, da sem prejel kar nekaj opravičil in da
               so očitno še vedno zelo aktivni <stage type="mag"/><stage>(nadaljevanje)</stage> in večina jih je danes v tem terminu na razno raznih
               delavnih srečanjih v tujini. Tako da me veseli, da delajo na tem področju naprej.</p>
               <p>Besedo dajem najprej predstavniku Računskega sodišča Republike Slovenije za
               predstavitev revizijskega poročila. Ja dr. Miro Krajnc, izvolite besedo. Najprej
               vam.</p>
            </sp>
            <sp xml:id="SDT7-OZZ-redna-27-2017-11-08.sp2">

               <speaker>DR. MIROSLAV KRAJNC:</speaker>

               <p>Hvala lepa gospod predsednik.</p>
               <p>Spoštovani člani odbora in drugi gostje, jaz ne vem ali ste uspeli priklopiti, imamo
               tudi prezentacijo na… <stage>/ medsebojni pogovor/</stage> No zdaj pa bo.</p>
               <p>Računsko sodišče se je odločilo za izvedbo te revizije v letu 2015. Naša odločitev je
               temeljila na podlagi dejstva, da smo v tistem letu in leta pred tem izvedli celo
               vrsto različnih revizij na področju zdravstva, tako revizij pravilnosti kot revizij
               smotrnosti in da se nam je skozi recimo neko desetletje obravnave področja zdravstva
               začelo, ali pa ne začelo, recimo izoblikovalo nekaj področij, za katere smo ocenili,
               da predstavljajo pomembne izzive na področju zdravstva.</p>
               <p>Računsko sodišče je v svojem obstoju izvedlo na Ministrstvu za zdravje 46 revizij. Od
               tega jih je bilo 28 revizij pravilnosti in 18 revizij smotrnosti. Seveda je
               ministrstvo kot eno izmed vladnih ministrstev obvezno udeleženo v letni reviziji
               državnega proračuna, tako imenovanem IPR, bilo pa je izvedeno tudi 6 drugih revizij
               pravilnosti poslovanja na tem ministrstvu. Nekako glavne skupine tveganj, ki jih na
               področju pravilnosti zasledili v teh 25 letih na Ministrstvu za zdravje, se nanašajo
               predvsem na investicijska vlaganja v javne zdravstvene zavode in na področju javnih
               naročil. Ampak v tem delu ne bomo danes govorili. Vsaj jaz ne.</p>
               <p>Skušali smo od teh napak, nepravilnosti se osredotočiti na stvari, ki so bolj
               sistemske, tiste, ki so podlaga delovanju javnega zdravstvenega sistema v Republiki
               Sloveniji. Pri tem smo izhajali predvsem iz recimo nekaj 10, okoli 10 revizij
               smotrnosti, ki smo jih izvedli v zadnjem desetletju. Na prvem mestu bi med njimi
               omenil revizijo opravljanja, dve reviziji opravljanja z drago medicinsko opremo,
               potem prečne revizije podeljevanja koncesij v zdravstvu, dve reviziji uspešnosti
               projekta e-Zdravje, druga je zdaj v teku, revizijo <stage type="mag"/><stage>(nadaljevanje)</stage> doseganja ciljev nadzora v zdravstvu in potem še
               mogoče recimo urejenost področja zdravil, soočanje z rakavimi obolenji, opravljanje
               pogodb visokih vrednosti in tako naprej. To so revizije, ki smo jih delali na
               Ministrstvu za zdravje.</p>
               <p>Hkrati smo pa opravljali tudi revizije na ZZZS, recimo revizijo prejema, obdelave in
               nadzora zahtevkov na ZZZS, informacijski sistem tedanjega še Inštituta za varovanje
               zdravja, dve revizije čakalnih vrst in na podlagi tega se nam je izoblikoval nabor
               glavnih ponavljajočih se področij tveganj v zdravstvu, ki se nanašajo predvsem na
               organizacijo in pa na kadre v zdravstvu. To sta tudi dve poglavji v revizijskem
               poročilu, tretje in četrto poglavje revizijskega poročila, s tem, da področje, ki se
               nanaša, poglavje, ki se nanaša na organiziranost ima še nekaj podpoglavij kjer smo
               nekatere stvari izpostavili, kot so sama javna zdravstvena mreža in njena
               organizacija, nadzor, financiranje, evidence in tako naprej.</p>
               <p>Za revidirance smo določili Ministrstvo za zdravje in naše glavno vprašanje je bilo
               ali je bilo ministrstvo učinkovito pri opravljanju področja sistema zdravstvenega
               varstva v delu, ki se nanaša na organiziranost in kadrovsko pokritost zdravstvene
               dejavnosti. Na začetku revizijskega poročila smo skušali definirati kaj nam posamezni
               pojmi pomenijo. Seveda vse te definicije izhajajo iz resolucij, iz aktov, ki jih je
               sprejela ta država, Državni zbor, samo zato, da točno nekako skušamo določiti o čem
               govorimo. Mreža javne zdravstvene službe nam v okviru revizije pomeni tako prostorsko
               kot časovno porazdelitev, vse zmogljivosti javnih zdravstvenih zavodov in
               koncesionarjev, ki vključujejo tako ljudi, kot materiale, kot opremo, kot prostore
               kot finance s katerimi država in lokalne skupnosti, se pravi in na primariju in na
               sekundariju in seveda na terciarju določamo oziroma zagotavljamo prebivalcem te
               države optimalno dostopnost zdravstvenih storitev in oskrbo. To je seveda poleg teh
               zdravstvenih domov na primariju in bolnišnic na sekundariju in terciarju še tukaj
               neko ocenjeno število koncesionarjev, ki smo ga tu označili z vprašajem zaradi tega,
               ker ministrstvo v času, ko smo začeli izvajati revizijo in med trajanjem izvajanja
               revizije je v bistvu te evidence podeljenih koncesij v pomembnem delu še
               izboljševalo. Ampak v letu 2014 oziroma konec 2015 je bilo teh koncesionarjev najmanj
               tisoč 415 na primarni in na sekundarni ravni.</p>
               <p>Kot ste gotovo člani Odbora za zdravstvo seznanjeni, je mreža javnega zdravstva na
               primariju in sekundariju v tem delu, ki se nanaša na javne zdravstvene zavode,
               praktično fiksna že 25 let, kar se tiče števila inštitucij. Število koncesionarjev pa
               se je v tem času pomembno spreminjalo. Ta mreža je dokaj bolj ali manj ilustrativna.
               Bi pa mogoče ob tej sliki poudaril, da smo ravno zaradi neustreznih evidenc na
               ministrstvu glede koncesij izvedli med vsemi lokalnimi skupnostmi v Republiki
               Sloveniji tudi anketo o tem kako zagotavljajo zdravstveno varstvo na primarni ravni.
               Odgovorilo nam je 212 od 212 občin, tako da ocenjujemo, da smo tudi podatke, ki smo
               jih dobili za primarno raven relativno kvalitetno poudarili, predstavili,
               organiziranost je tudi na tej ravni za katero je ministrstvo sicer v manjši meri
               odgovorno kot za sekundarij in terciar.</p>
               <p>Ministrstvo, ne morda ravno po svoji krivdi, precej časa v tem obdobju od leta 1992
               ni imelo vseh temeljnih podlag za organizirane mreže. To imam v mislih zdravstveni
               plan zdravstvenega varstva oziroma resolucijo. Prva je bila sicer pripravljena
               relativno kmalu po letu '92, vendar je bila dejansko sprejeta oziroma je začela
               veljati šele leta 2000. <stage type="mag"/><stage>(nadaljevanje)</stage>
               Mreža, javna zdravstvena mreža naj bi se do sprejetja resolucije ne spreminjala. Pa
               se je. Se pravi tistih osem let se je podelilo veliko koncesij in seveda tudi
               izoblikovala javna zdravstvena mreža ampak kot rečeno, prva resolucija, ki je bila
               veljavna, je bila sprejeta šele leta 2000. V bistvu v obdobju med letom '92 in 2016,
               to je 24 let, je imela Republika Slovenija le devet let veljavno Resolucijo javnega
               zdravstvenega varstva. Iz tega pa seveda izhajajo določena tveganja. S to resolucijo
               Državni zbor nekako pove kaj je tisto kar je zaželeno oziroma kaj je tisto kar je
               minimalno organizacija javne zdravstvene mreže, ki je zagotovljena vsem našim
               prebivalcem. Predvsem pa zato, ker se potrebe prebivalstva spreminjajo skozi čas, ker
               se staramo, ker se število prebivalcev se spreminja, veliko smo … Gre pa seveda za
               izrazito staranje prebivalstva, pa obstajajo seveda tveganja, da obstoječa mreža ni
               optimalna in da ne sledi potrebam prebivalstva.</p>
               <p>Dinamiko na kratko o podeljevanju koncesij na primarni ravni, kjer koncesije seveda
               podeljujejo občine, ministrstvo pa daje soglasje, smo rekonstruirali na podlagi
               podatkov ZZZS in anket in ugotovili, da je bilo podeljenih, da so občine podelile
               tisoč 63 koncesij na primarni ravni in da so jih 17,1 % celo podelile z javnim
               razpisom. Tukaj mi oprostite, mogoče malo cinizma. Za določen čas so občine podelile
               18,3 % koncesij, vse druge so bile za nedoločen čas. 16,5 % ali 35 občin izbira
               koncesionarje po najmanj enem merilu za izbiro koncesionarja. Imajo celo vsaj eno
               merilo s katerim izberejo koncesionarja. Dobre tri četrtine koncesionarjev na
               primarni ravni pa opravlja svojo dejavnost v prostorih zdravstvenega doma ali pa v
               drugih prostorih, ki so v lasti občine.</p>
               <p>Ampak primarna raven ni bila toliko predmet te revizije. Bolj je bil predmet revizije
               ta sekundarij, kjer ministrstvo podeljuje koncesije, kjer smo ugotovili, da je
               ministrstvo v preteklosti koncesije podeljevalo na nedosleden, neprimerljiv in
               netransparenten način. Ministrstvo koncesij ni podeljevalo na podlagi objektivno
               ugotovljenih potreb glede sprememb zdravstvene mreže, po našem mnenju mogoče, da se
               bomo razumeli, javna zdravstvena mreža je sestavljena predvsem iz bolnišnic in <stage>/
               nerazumljivo/</stage> zdravstvenih domov. Vmesne potrebe, tam kjer javni zdravstveni domovi
               ne zagotavljajo vseh storitev ali pa naj ne bi bilo racionalno, da bi jih
               zagotavljali, vmes naj bi bili pa koncesionarji dopolnjevali to javno zdravstveno
               mrežo. Oni v bistvu služijo kot dopolnitev javne zdravstvene mreže. In zato je to, da
               ugotovimo potrebe kakšne so dejansko potrebe po zdravstvenih storitvah pomemben
               faktor pri tem, ko podeljujemo koncesije. Vendar smo ugotovili, da ministrstvo pač
               teh potreb ni ugotavljalo tedaj, ko je podeljevalo koncesije, pač pa se je le
               odzivalo na nekatere, niti ne na vse pobude vlagateljev prošenj za koncesije. S
               takšnim podeljevanjem koncesij je posegalo v javnozdravstveno mrežo in povzročilo, da
               ta ni optimalno organizirana in da ne sledi potrebam prebivalstva. Med tem, ko so
               vsaj nekatere občine uspele podeljevati koncesije z javnimi razpisi, je ministrstvo
               prvi javni razpis za podelitev koncesije podelilo šele v aprilu leta 2016. Podeljenih
               je bilo pa vmes tamle po evidencah ministrstva, morda lahko vidite, vsaj 352 koncesij
               do leta 2010. Seveda imamo podatek o koncesijah od ZZZS in jih je nekaj več na
               sekundarni ravni ampak te evidence so bile problematične in zato imamo kar nekaj
               ugotovitev povezanih s tem. Imeli smo tudi precej dodatnega dela povezanega s tem, da
               smo podatke, ki so bili pogosto že arhivirani ali pa neustrezno označeni ali pa tudi
               neustrezno so bili sami izvorni dokumenti, smo morali podatke pridobiti tako od NIJZ
               kot tudi ZZZS, kot tudi Zdravniške zbornice. <stage type="mag"/><stage>(nadaljevanje)</stage> V revizijskem poročilu smo zapisali našo oceno, da
               ministrstvo nima zanesljivih, točnih in ažurnih podatkov ter evidenc ter tudi ne
               dokumentacije urejene tako, da imelo kvaliteten pregled nad organiziranostjo in
               delovanjem javne zdravstvene mreže. Pregled nad dejanskim stanjem je po naši oceni
               ključnega pomena tudi pri sprejemanju odločitev o spremembah ustanovitvenih aktov
               javnih zdravstvenih zavodov in podeljevanju koncesij. S sprejemanjem teh odločitev se
               namreč dejansko določa javno zdravstveno mrežo. Treba pa je poudariti, to moram
               poudariti, da je ministrstvo do sredine aprila letos pregledalo že približno tretjino
               koncesij na primarni in sekundarni ravni, ne samo koncesij, spisov celotnih in da je
               hkrati pričelo s procesom urejanja in analiziranja stanja na področju programov, ki
               se izvajajo na podlagi koncesije. Tako da ministrstvo je v zadnjem letu ali pa še kaj
               več, storilo pomembne korake za izboljšanje tega stanja. Je pa tega veliko.</p>
               <p>Kvaliteta teh evidenc je ob pogostih spremembah dejavnosti, ki si jih dopustijo celo
               javni zavodi in ob pasivnosti ministrstva sicer lahko problematična. Na primeru dveh
               splošnih bolnišnic prikazujemo kako se je od leta '92 glede na akt o ustanovitvi
               spreminjalo število vrst njunih dejavnosti. Gre za 2 splošni bolnici – Novo mesto in
               Ptuj. V Novem mestu so opravljali največ 66 in najmanj 53 vrst zdravstvenih
               dejavnosti, Ptuj pa največ 44 in najmanj 32 vrst zdravstvenih dejavnosti. To se
               relativno pogosto spreminja. Dobro seveda tudi kot posledica letnega dogovora, ampak
               ob premajhni aktivnosti ministrstva in seznanjenosti s tem kako se spreminjajo
               programi, to seveda povzroča tveganje, da se ministrstvo ne zaveda kakšno je dejansko
               stanje glede ponujenih storitev na sekundarni ravni. Pa dovolj o tem.</p>
               <p>Glede nadzora smo zapisali, da je ministrstvo pristojno za izvajanje nadzora nad
               zakonitostjo in namembnostjo rabe sredstev za financiranje zdravstvenih programov in
               storitev že od leta 2008 pa nadzora nad ZZZS v tem pogledu še ni izvedlo v devetih
               letih. Ocenjujemo, da obstaja tveganje, da vsi izvajalci zdravstvene dejavnosti
               dejansko niso vedno financirani le z dejavnostjo oziroma programi za katere so bili
               ustanovljeni oziroma je bila podeljena koncesija. Ministrstvo za zdravje je začelo
               sistematično izvajati nadzore šele po letu 2012, ko je spremenilo oziroma sprejelo
               podzakonske akte na področju izvajanja različnih vrst nadzora. V večji meri pa je
               začelo izvajati upravne nadzore šele v letu 2014, ko je začelo izvajati tudi
               strokovne nadzore s svetovanjem. Kljub temu, kot vidite, smo tu še vedno večinoma v
               velikostnem redu eno-številčnem, mislim, manj kot deset nadzorov na leto. Poleg tega
               pa Ministrstvo za zdravje sistematičnih nadzorov nad zapornicami, ki izvajajo javna
               pooblastila, še nikoli ni izvedlo.</p>
               <p>Posebno poglavje pa so kadri. Kljub temu, da se je število zdravstvenih delavcev in
               sodelavcev v več kot 20 letih občutno spremenilo in da se je delno spremenila tudi
               njihova struktura, se pravi razmerje med številom zdravnikov, sodelavcev in drugih
               zdravstvenih delavcev, ministrstvo teh gibanj po naši oceni ni sistematično
               spremljalo tako, da bi gibanja spremljala jasne ocene ali dejansko stanje ustreza
               potrebam in da bi te ocene upoštevale predvidene potrebe po kadrih v prihodnosti.
               Ministrstvo za zdravje tovrstnih kadrovskih ocen z javno analizo stanja in napovedjo
               prihodnjih dolgoročnih kadrovskih potreb ni pripravljalo in tudi ni poskrbelo, da bi
               jih pripravljal kakšen drug deležnik. Seveda pa po naši oceni poznavanje tako
               kratkoročnih kot dolgoročnih kadrovskih potreb je ključno, predvsem pri zagotavljanju
               kadrovskih zmogljivosti v prihodnosti in seveda načrtovanju potreb po
               izobraževanju.</p>
               <p>Na podlagi navedenega verjetno ni presenetljivo naše mnenje, da ministrstvo ni bilo
               učinkovito pri upravljanju področja. Seveda moram poudariti, da gre za obdobje <stage type="mag"/><stage>(nadaljevanje)</stage> od leta 92 do 2016, gre za
               celotno obdobje, mislim celotnem obdobju. Ministrstvu smo naložili izvedbo
               popravljalnih ukrepov, gre pa predvsem za nadaljevanje aktivnosti, ki jih je
               ministrstvo že pričelo izvajati, nekatere tudi že pred pričetkom naše revizije.
               Podali smo tudi nekaj, vsaj dve priporočili, med njimi je eno tako, da naj
               ministrstvo ponovno preveri notranje delovanje ministrstva, predvsem povezanost in
               sodelovanje posameznih organizacijskih enot, ki je po naši oceni bil eden pomembnih
               faktorjev razkritih nesmotrnosti. Jaz verjamem, da ste člani odbora in drugi prisotni
               prebrali poročilo, upam in verjamem tudi, da ste si pogledali tudi primere s katerimi
               smo skušali ilustrirati ta naša morda malce suhoparna, suhoparno zapisane ugotovitve.
               Vendar, ki po naši oceni ravno ti primeri dobro ilustrirajo naše ugotovitve, poudaril
               bi, da smo pregledali več kot 10 % vseh podeljenih koncesij in, da na podlagi tega
               kar smo pregledali kar stojimo za tem kar smo zapisali in kar sem tudi povzel, seveda
               pa ne dvomim, da se vam je ob branju in poslušanju tudi zastavilo kakšno vprašanje,
               tako, da bom na njih seveda z veseljem skušal tudi odgovoriti.</p>
               <p>Hvala lepa.</p>
            </sp>
            <sp xml:id="SDT7-OZZ-redna-27-2017-11-08.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj odpiram razpravo najprej za vabljene goste, predsednica zdravniške zbornice dr.
               Zdenka Čebašek Travnik, izvolite.</p>
            </sp>
            <sp xml:id="SDT7-OZZ-redna-27-2017-11-08.sp4">

               <speaker>DR. ZDENKA ČEBAŠEK TRAVNIK:</speaker>

               <p>Hvala za besedo in tudi se malo opravičujem, da sem se prva oglasila namreč meni je
               zelo, zelo žal, da ta seja, se pravi z obravnavo poročila računskega sodišča ni bila
               pripravljena in sklicana pred 19. 9., ko je bil sprejet Zakon o zdravstveni
               dejavnosti. Mi smo na zbornici to poročilo z velikim zanimanjem prebrali in
               pravzaprav bili, kako bi rekla, zadovoljni, da smo nekako iste stvari opažali zdaj pa
               kot Računsko sodišče sistematično potrdili. Namreč to, da nimamo mreže zdravstvenih
               ustanov na podlagi katerih bi se sploh lahko kakršnekoli projekcije za naprej delale,
               je bila tudi tema mojega prvega srečanja s sedanjo ministrico in takrat gospa <stage>/
               nerazumljivo/</stage>… Je tukaj, smo se pogovarjali o tem, da je ta mreža res nujno potrebna,
               da jo moramo imeti in enako ste ugotovili vi in tudi, da bi jo morali imeti, ne zdaj
               v času tega mandata, ampak že zdavnaj prej. Zdaj, druga stvar, ki je tudi nam bila
               zelo razvidna iz vsakodnevnega dela je, da nimamo pregleda nad podeljenimi
               koncesijami. Jaz kot zdravnica, ki nisem nikoli delala v koncesiji, skozi v javnem
               zdravstvu, bi pričakovala, da imamo podobno tabelo kot imamo članstvo zdravnikov v
               zdravniški zbornici, narejeno tudi za koncesije, da se ve kje, kdo, kdaj, za koliko
               časa, za katere storitve je te koncesije dobil. In zavedajoč se, da je to področje
               kar se tiče evidenc pa tudi vsebinsko kot ste povedali precej neurejeno, smo mi
               želeli pomagati, če tako rečem, z nasvetom, da bi se sistem koncesij v celoti ukinil
               in, da bi se namesto tega obstoječi mreži, pripravili od strani ZZZS programi na
               katere bi posamezni izvajalci pač konkurirali. Tako kot je to recimo v drugih državah
               narejeno, torej naša ideja je bila, da ta neurejeni sistem koncesij ne bomo
               razpletali, ker ne bomo s tem razpletanjem tudi kaj dosti dosegli, ampak, da bi
               postavili neke nove temelje. Zdaj kdaj se bo to zgodilo ne vem, upam, da v neki
               bližnji prihodnosti, ker to kar je pa zdaj Zakon o zdravstveni dejavnosti pa
               predpisal in uvedel se bojim, da bo vodilo še do <stage type="mag"/><stage>(nadaljevanje)</stage> dodatnega zapletanja in ne do urejanja, razen, če bo
               ministrstvo dobilo eno četo petdesetih zaposlenih, ki bodo te evidence spravili v red
               in potem res skrbele, da se bojo koncesije sistematično podeljevale.</p>
               <p>Drugo, kar se nadzorov tiče, to je, hvala, da ste tudi to ugotovili, to je tudi ena
               taka boleča točka, ki jo kot predsednica zdravniške zbornice moram izpostaviti. Res
               je, da ima zdravniška zbornica javno pooblastilo za izvajanje strokovnih zdravnikov,
               strokovnih nadzorov, ampak samo nad zdravniki, ja in tudi zbornica po dosedanji
               zakonodaji ne more narediti nadzora nad primerom, recimo, da se pri nekem pacientu
               zgodi nek dogodek neželen seveda in se oziroma naroči predvidevan nadzor, zakon nam
               dovoljuje nadzor nad točno izbranim zdravnikom, ne pa nad primerom in tu pride do
               zapletov, ker po navadi je pri teh primerih vpletenih več zdravnikov. Torej nad
               katerim zdravnikom naj zbornica izvaja nadzor zdravniška, ali nad vsemi ali na enem
               in zato je dobra rešitev in to moram reči, da je ena tistih redkih, ki jih v tem
               novem zakonu pozdravljam, da se je uvedel sistematski nadzor, pojem, seveda pa ne
               vemo kako se bo to izvajalo, to pa zakon ni povedal kar se mi seveda zdi huda
               pomanjkljivost. Torej nadzori nad zdravniško zbornico ali pa nad vsemi drugimi
               zbornicami menim, da so potrebni, mislim, da je bilo pred leti nekako eno poročilo
               narejeno pa se ne spomnim, Računsko sodišče ali je kdo drug naredil nad delovanjem
               zbornic in seveda lahko gremo tudi širše in vidimo, da na splošno delovanje zbornic,
               ne samo v okviru zdravstva ni dobro urejeno in, da ni čudno, da potem tudi na
               posameznih področjih stvari ne štimajo vedno. Recimo že pravno opredelitev zbornic
               kot takih ni vedno jasna, ali je to društvo ali je to ne vem kakšen drug program,
               skratka in iz tega izhajajoča so potem tudi posledice.</p>
               <p>Tretja stvar ob kateri bi se rada ustavila, so pa kadrovske potrebe. To ste tudi
               točno ugotovili in vidim, da res zgleda kot, da smo sodelovali pa nismo, ampak ja.
               Zdravniška zbornica veš čas opozarja, da je ključen problem pri planiranju,
               načrtovanju zdravstvenega sistema v prihodnje nekako dati skupaj potrebe in kadre in
               denar, se pravi vse troje. In to kar se nam je zdaj in tu še kakovost prišepetava,
               seveda to je pa recimo vsebinski dodatek, nujno potreben. Ampak, če mi nimamo mreže
               in, če mi ne vemo koliko zdravnikov bi v tej mreži potrebovali, imamo pa na razpolago
               podatke, koliko je v primerljivih državah zdravnikov na število prebivalcev, ne
               rabimo nobene posebne matematike, ampak ugotovimo, da je pri nas zdravnikov premalo
               in to krepko premalo. Če pa mi zdaj te zdravnike, ki jih imamo z zakonom omejujemo v
               zdravstvenem delu, je lahko rezultat samo to, da bo število opravljenih storitev v
               naslednjih letih pač manjše. In kako bo to vplivalo na dostopnost pacientov od
               zdravstvenih storitev je pa seveda naslednje vprašanje. To so te tri velike stvari,
               ki sem jih želela izpostaviti, najprej bom pa z veseljem prisluhnila ostalim.</p>
               <p>Hvala.</p>
            </sp>
            <sp xml:id="SDT7-OZZ-redna-27-2017-11-08.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi kdo od vaju besedo? Nekdanja ministrica gospa Zofija Mazej Kukovič.</p>
            </sp>
            <sp xml:id="SDT7-OZZ-redna-27-2017-11-08.sp6">

               <speaker>ZOFIJA MAZEJ KUKOVIČ:</speaker>

               <p>Hvala lepa za povabilo.</p>
               <p>Če prav čisto dobro moje današnje vloge nisem razumela, ampak vseeno bom poskušala
               dodati k temu kar smo slišali, mogoče nekaj tudi obrazložitev in seveda nekaj tudi
               mojih drugačnih pogledov. Prvič smo slišali, da je v zdravstvu področje investicij
               tisto, ki je težko skoraj 700 milijonov evrov od leta 92 pa do danes, torej to je
               bilo področje v<stage type="mag"/> <stage>(nadaljevanje)</stage>
               katerega sem se jaz osebno kot ministrica takrat najbolj fokusirala in tudi v tistem
               času so bile zaključene tri klinike, v katerih imamo danes že nove probleme, kot je
               Pediatrična klinika, kot je Nevrološka in kot je Onkološki inštitut. Torej, to troje
               je bilo zavezano po desetletju odlaganja in aneksov in vsega. Ker je bil pravzaprav
               to tisti del, ki je bil takrat tudi vrednostno največji.</p>
               <p>Druga zadeva je bila resolucija. Z resolucijo, ki smo jo pripravljali, mislim, da na
               zelo kvaliteten način, glede na to, da smo imeli res timsko delo skupaj z
               zavarovalnico, skupaj z Zdravniško zbornico, z Inštitutom za javno zdravje. Skratka,
               še kar nekaj sodelavk je tukaj, tistih, ki smo takrat to skupaj delali. To je bil res
               proces ustvarjanja in pridobivanja podatkov, zato je ta del, da je preprosta fraza v
               politiki, da mreže pač ni, da enostavno mreže ni, bi jaz primerjala tudi s tem, da
               danes znamo in znajo ljudje simulirati na tisoče satelitov, ki so na nebu. Znajo
               simulirati, kaj se bo z njimi zgodilo. Se pravi, tudi tukaj bi morala nastati
               simulacija za bodočih deset ali dvajset let, kaj se pri dveh milijonih prebivalcev,
               pri toliko tisoč zdravnikov, pri novi fakulteti, ki jo imamo tudi za področje
               zdravstva, medicinsko fakulteto v Mariboru, kaj je v Sloveniji za pričakovati na
               področju kadrov. Tako da, ta simulacija je gotovo dovolj enostavna in jaz se z
               odgovorom, ki ga je verjetno podalo ministrstvo tu notri, da je človek, ki je pač
               izvajal določene evidence, odšel z ministrstva in se evidence več ne izvajajo,
               recimo, s takim odgovorom se jaz že ne morem strinjati in moram biti kritična do
               njega. No, in torej resolucija je bila narejena ob najširši podpori potem tudi vseh
               možnih deležnikov, združenj pacientov in vseh, ki jih je to pravzaprav zanimalo. No,
               in na koncu je bila ta resolucija osnova tudi za nadaljnja razmišljanja in nadaljnja
               načrtovanja in načrtovanje, glede na to, da sem prej omenila simulacije, gotovo
               kadrovska načrtovanja so potrebna za 10, 20 let. Vsaj tako se v podjetjih razmišlja,
               če želiš dolgoročno nekaj razvijati in tako bi bilo prav tudi tu.</p>
               <p>In koncesije, ki jih je bilo podanih, vsaj v mojem obdobju, v enem minimalnem
               številu. Prvič so bile evidentirane. Jaz prvič slišim, da koncesije niso
               evidentirane. Mogoče se je to vse izgubilo ali kaj? Ampak jaz vem, da so bile
               evidentirane v letu 2008, ne spomnim se pa natančno moje podelitve na sekundarni
               strani, ali jih je bilo 16 ali 20, ampak tu nekje. Se pravi, to je tisto, kar je bilo
               vnaprej podloženo s podlagami, ki smo jih pridobivali na soustvarjanju resolucije,
               vse pa se je dogajalo v dokaj kratkem času, v dokaj strnjenem času, ki je pač ostal
               do konca mandata.</p>
               <p>Še nekaj … Glede na to, da sem bila v Evropskem parlamentu tudi v Odboru za
               zdravstvo, kar težko verjamem, da se tukaj, danes, v letu 2017 pogovarjamo o tem, da
               bi se pa koncesije popolnoma ukinile, ker pravzaprav kaj takega nisem slišala v
               Evropi. Se pa strinjam s tem in je mnogo opozoril, ki so s strani Računskega sodišča
               na mestu, da je marsikaj tu treba izboljšati, da gre tukaj tudi za nadzor. Da pa gre
               za to, da je organiziranost pri koncesionarjih pa zakaj toliko boljša? Dajmo se
               vprašati, zakaj je boljša. Zaradi tega, ker vsak tudi ve, da razpolaga z določenimi
               sredstvi in nič več. V javnih zavodih, menim, da bi morali tako rekoč v vodstvih
               najprej pogledati, ali se obvladuje tudi ta del, torej ta del stroškov, potem pa
               seveda vse ostalo, kar je pomembno.</p>
               <p>Hvala.</p>
            </sp>
            <sp xml:id="SDT7-OZZ-redna-27-2017-11-08.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa. <stage type="mag"/><stage>(nadaljevanje)</stage> Še mag.
               Bručan.</p>
            </sp>
            <sp xml:id="SDT7-OZZ-redna-27-2017-11-08.sp8">

               <speaker>MAG. ANDREJ BRUČAN:</speaker>

               <p>Zdaj, to poročilo Računskega sodišča sem jaz prebral, mogoče ne čisto vse, ampak
               večino. Da se ni nič spremenilo, pa naredilo v 25 letih na področju zdravstva, to bi
               se jaz težko strinjal v začetku moje razprave. Marsikaj se je naredilo, še več pa se
               je poskušalo narediti, pa žal niso bile dane možnosti, da bi se naredilo. Teh stvari
               je bilo bistveno več kot tistih, ki so se potem izvršile, izpeljale. Zakaj teh
               možnosti ni bilo, se lahko vpraša vsak zase, ampak v principu gre za neko vodenje
               zdravstvene politike, ki ima svoje smernice v starih časih, za katere smo mislili, da
               so že davno minili. In to se še kar vleče. Ti časi se v glavah se kar vlečejo, za tem
               pa stojijo tudi osebe, ki te stvari preprečujejo, da bi se spremenile v kakršnekoli
               smeri. To je osnovna zadeva, o kateri moramo razpravljati, o kateri moramo v bodoče
               razpravljati, saj jaz se o tem ne bom več vključeval kasneje, ampak tisti, ki imate
               to nalogo, bi vam to priporočil. To je prva stvar, ki je. In to, da se ni nič
               naredilo, ni res, kar je lahko tudi razvidno iz enega mojega intervjuja, ki sem ga
               imel leta 2007 za ISIS, kjer je točno taksativno navedeno, kaj se je vse v tistih
               mojih treh letih zgodilo. Čisto po številkah: 17 novih odprtih oddelkov in bolnišnic;
               18 zakonov in novel zakonov; socialna politika je šla v pozitivno smer; takrat smo
               začeli z vplačevanjem dopolnilnega zavarovanja za 60 tisoč ljudi, ki tega niso mogli
               plačati; pomagali smo zdravstvenim domovom za nekatere investicije, vse v okviru in
               na nivoju zakonodaje.</p>
               <p>Zdaj, seveda, ogromno se govori o mreži. Mrežo smo poskušali narediti, pa je nismo
               uspeli. Spet je bil problem, da smo 90 % podatkov dobili, 10 pa ne, kljub temu, da
               smo se v tistem času maksimalno angažirali. To naj ne bo zdaj kot neko opravičilo,
               saj to so dejstva, ki jih je mogoče tudi preveriti. Mislim pa, da je mreža nujna.
               Brez mreže se bo težko karkoli v prihodnje delalo. Ampak tudi kasneje se mreža ni
               vzpostavila in to je tisto, kar je treba v tem poročilu dejansko pohvaliti oziroma
               pozdraviti, da se to mrežo nekako na vsak način uredi.</p>
               <p>Kar se tiče koncesij, seveda sem bil jaz veliko na udaru, ampak moram reči, da smo v
               mojem obdobju koncesije podeljevali na podlagi veljavne zakonodaje. Na podlagi
               veljavne zakonodaje in so bile podeljevane, tako kot so bile podeljevane petnajst let
               prej. Največ koncesij je bilo res podeljenih v tem obdobju, ker jaz koncesij po
               svojem prepričanju nisem zaviral, ampak sem pustil, da so se po zakonih tudi
               nadaljevale. Pred mano, kolega, ki je bil pred mano minister, je to seveda
               protizakonito omejeval, ampak to je zdaj njegov problem, bo že kdaj kasneje povedal,
               kaj je takrat bilo. Na vsak način pa vem, da so bile v mojem obdobju te koncesije
               dane zakonito in šele po letu 2007 je bilo treba… Naj bi bilo, pardon, naj bi bilo
               treba dati razpise za koncesije, pa tudi to je dvomljivo in pravzaprav verjetno tudi
               ni res, ker vprašanje je, če gre tukaj dejansko za javno-zasebno partnerstvo. Mogoče
               bo kdo to bolj razložil, kdo, ki bo za mano diskutiral, ker jaz tistega obdobja ne
               poznam več tako dobro, ampak v našem obdobju ni bilo po zakonodaji potrebno nobenega
               razpisa za koncesije. Nihče pred mano jih tudi ni po razpisih teh koncesij
               podeljeval. Večina koncesij, ogromno, večina koncesij je bila podeljenih na primarnem
               nivoju, kjer ministrstvo praktično ni imelo direktnega vpliva, ampak je samo
               podpisovala nekako že dodeljene koncesije s strani občin. Nekaj koncesij, kar nekaj
               pa jih je bilo podeljenih tudi na sekundarnem nivoju direktno s strani ministrstva.
               Jaz ne vem, da kakšna od teh koncesij ne bi bila<stage type="mag"/> <stage>(nadaljevanje)</stage> podeljena na pravilen način. Vsaj tako so mi takrat
               poročali vsi, ki so bili za to zadolženi. Bom povedal en primer, no, ki je mogoče
               zelo zanimiv, da ne bo preveč dolgočasno. Leta 2006 sem nenadoma dobil eno vlogo za
               sedem koncesij na psihiatriji iz psihiatrije Ljubljana. K meni so prišle zdravnice in
               so rekle, da bi imele rade koncesijo. Jaz sem mislil, da mogoče niso čisto pri sebi,
               ampak sem klical psihiatrično kliniko, direktorja, če je to res, da bi tem kolegicam
               oni radi dali koncesijo. In odgovor je bil pritrdilen. Seveda smo potem koncesije
               podelili. Zakaj pa ne? Vodstvo bolnice je prosilo za koncesije za sedem psihiatrinj,
               ki so takrat prišle, odšle iz psihiatrije. In kaj imam zdaj pri tem? In še cel kup
               drugih podobnih stvari, ampak to je samo ena taka anekdota s tem v zvezi. Te so pač
               imele pogoje in so potem tudi koncesije dobili, še danes jih opravljajo v veliko
               veselje svoje psihiatrije in pacientov. Tako da, mislim, da tukaj ni kakšen poseben
               problem.</p>
               <p>Seveda so pa bile koncesije v začetku mišljene kot nek prehod v, kako bi rekel, v
               delovanje zdravstvenega sistema predvsem na primarnem nivoju, kakršen velja po vsej
               Evropi. Saj, v Evropi takšnega sistema zdravstvenih domov, kot ga imamo, tega ni.
               Saj, zdravstveni dom je lahko kot ena enota, ostane, saj ni problem, ampak na začetku
               je bilo mišljeno, da bojo koncesije 100 % prevladale na področju osnovnega zdravstva.
               To se ni zgodilo iz različnih razlogov, ki jih zdaj nimam časa tukaj obrazlagati.
               Ampak na vsak način se ni zgodilo. Nastalo je neko stanje dvoličnosti ali pa
               dvoživkarstva. Na eni strani državna služba in na drugi strani koncesionarji. Jaz
               tukaj ne govorim o javni službi. Eno je državna služba, eno je, ko so koncesionarji,
               oboji so pa javna služba. Tako da smo si na jasnem. Tukaj je popolnoma napačna
               interpretacija, ki se jo pogosto izrablja. Ne da se ne ve, ampak izrablja se, da so
               koncesionarji zasebniki. To je popolna… Ne samo, da je sprenevedanje, oprostite, to
               je laž. To je laž. Kasneje se je izkazalo, da je to dvoživkarstvo slabo. Zdaj se
               izgovarjajo eden na drugega v samem sistemu delovanja in moram reči, da edini
               pravilen način je pravilen tisti, ki ga je tu predlagala predsednica Zdravniške
               zbornice – koncesije danes niso potrebne, jih ne rabimo, ampak je treba narediti
               prosti trg za izvajanje osnovnega zdravstva po nekem razpisu, na katerega se bo lahko
               vsak prijavil. Tudi zdravstveni dom kot konkurent, če hoče, ampak bomo videli, kdo bo
               potem več teh pogodb podpisal z zavarovalnico – ali zdravstveni dom, ali tisti, ki so
               danes koncesionarji, ali pa bojo kasneje zasebniki. Tak sistem je po vsem svetu.
               Zavedajte se, da boste lahko čez 20 let govorili enako kot danes – da se ni nič
               naredilo -, če boste imeli ta sistem osnovnega zdravstva »zdravstvo-domovski«. Ta
               sistem je izgubljen in ni nikjer prisoten v Evropi.</p>
               <p>Ob teh koncesijah se moram… Če imam še toliko časa. Ali imam, predsednik, ali imam še
               toliko časa? Še nekaj bi rad povedal. Imam še čas? No, pojavljala se je tukaj tudi
               ena zadeva, ki je zelo zanimiva, tudi tako za povedati. To gospod Möderndorfer
               večkrat uporablja, ta izraz »noč dolgih nožev«, pa neke zadeve, ki so se dogajale in
               naj bi se dogajale na ministrstvu v letu 2006. To ste večkrat uporabili. Vam moram
               vam osebno, pa tudi celotni javnosti povedati, kaj to je. Da je to precej izkrivljena
               zadeva, kar vi predstavljate. Namreč, mi smo se takrat odločili, da koncesij ne bomo
               podeljevali tekom poletja. V mesecih april, maj, junij, julij, avgust, ampak šele
               septembra, to pa zaradi tega, ker so se pogodbe z zavarovalnicami podpisovale šele 1.
               oktobra. In ko so se te koncesije nabirale, je prišel mesec september in smo te
               koncesije hoteli takrat dati. Zaradi blokade na ministrstvu, zaradi sabotaže na
               ministrstvu se te koncesije niso izvedle. Niso jih podpisali. Tri dni pred rokom sem
               končno jaz zaslutil, da je nekaj narobe, in sem takrat <stage type="mag"/> <stage>(nadaljevanje)</stage> odredil pregled in dejansko ugotovil, da ni
               nič narejenega. Šlo je za sabotažo. Še tisti dan, tisti večer, ko smo te koncesije
               končno le nekako skušali pripraviti do roka, se je zgodilo, da je ob devetih zvečer,
               ob devetih zvečer izpadel računalniški sistem. Izpadel računalniški sistem, na
               ministrstvu. Seveda, zdaj si predstavljajte… Vsak si lahko predstavlja, kaj se je
               tukaj dogajalo. Na vsak način jih je bilo ne 50, bilo jih je 36, potem je še… Ta
               številka ni napačna. Neki novinarji pišejo zdaj že o 70. Skratka, ta številka, če je
               ne bi danes demantiral, bi prišla na tisoč. In še to – zakaj se je to zgodilo? Ni
               bilo nobene noči dolgih nožev, nič od tega in tudi nobene koncesije tudi takrat ni
               bilo podeljene na način, ki bi bil proti takrat veljavni zakonodaji. Tako da, to vas
               prosim, no, za prihodnje, saj ne bom drugega, ampak prosim, da to upoštevate, to
               razlago, ki sem jo zdaj tukaj podal, ker sem pač videl edino možnost, da to
               povem.</p>
               <p>Seveda je v tem poročilu… Bi še nekaj povedal. Ko je bilo rečeno, da ni bilo nič
               narejenega. Namreč, dejansko smo mi leta 2006 skrajšali čakalne dobe na nič. V 14, v
               14, v 14 pregledovanih področjih so bile čakalne dobe na nič. In to je vse objavljeno
               v ISIS-u, seveda po podatkih Zdravstvene zavarovalnice. Kaj se je kasneje dogajale,
               ko so se čakalne dobe spet podaljševale, tega jaz ne vem, ampak za tisto obdobje
               lahko tole povem in so v ISIS-u objavljeni tudi podatki zavarovalnice. Tega si nisem
               jaz izmislil. Skratka, v tem času je bilo narejenega kar veliko. Vsaj poskušalo se je
               narediti, marsičesa pa ni bilo možno.</p>
               <p>Seveda so še druge zadeve, o katerih bi govoril – o kadrih, o resolucijah, o
               investicijah,… Jaz zase osebno vem, da sem kot minister naredil napako, da se nisem
               bolj poglabljal v investicije. Moram reči, jaz sem mislil, da sem prišel na
               ministrstvo, da bom minister za zdravstvo, ne za gradnje. To je napaka. Ampak danes
               je ne bi več ponovil. Ampak ne glede na to, to priznam. Potem pa se je izkazalo, da z
               eno zelo slabo ekipo ali pa z zelo slabo kadrovsko ekipo obravnava tako pomembno
               področje, ki ga sam tudi nisem ne vem kako obvladal. Moram reči, da je seveda težko.
               To je treba v prihodnjem ministrstvu bistveno spremeniti, ekipo, ki se ukvarja z
               investicijami, je treba izredno, izredno ojačati.</p>
               <p>Drugače pa iz tega poročila zveni, da je sedanje ministrstvo na pravi poti, tudi
               danes je bilo rečeno. Jaz imam občutek, da ta pot ni prava. Čakalne dobe se daljšajo,
               sprejeti zakoni gredo nazaj v socializem, tako da ta pot sigurno ni prava. To vam pa
               garantiram. In je bistveno slabša od tiste, ki smo jo mi peljali.</p>
               <p>S tem pa zaključujem.</p>
            </sp>
            <sp xml:id="SDT7-OZZ-redna-27-2017-11-08.sp9">

               <speaker>PREDSEDNIK TOMAŽ GANTAR:</speaker>

               <p>Besedi dajem še državni sekretarki iz Ministrstva za zdravje.</p>
               <p>Gospa Jožica Maučec Zakotnik, izvolite.</p>
            </sp>
            <sp xml:id="SDT7-OZZ-redna-27-2017-11-08.sp10">

               <speaker>JOŽICA MAUČEC ZAKOTNIK:</speaker>

               <p>Hvala lepa, gospod predsednik. Spoštovani predstavniki Računskega sodišča. Gospe in
               gospodje poslanke in poslanci in ostali prisotni.</p>
               <p>Naj povem nekaj dejstev, mogoče, ki jih je tudi že gospod Kranjc navedel, ko je
               ugotavljal ugotovitve Računskega sodišča, kakšno je pravzaprav stanje na omenjenih
               področjih na Ministrstvu za zdravje. Ministrstvo je po prejemu poročila pač izrazilo
               neke vrste zadovoljstvo, da je bila revizija opravljena in smo že pred navedeno
               revizijo začeli z aktivnostmi, ki bodo prispevale k odpravljanju nekih ugotovljenih
               problemov in prispevale k večji učinkovitosti pri urejanju delovanja sistema
               zdravstvenega varstva.</p>
               <p>Da morda izpostavim nekaj teh ključnih področij, ki jih je gospod Kranjc tudi navedel
               … Pri očitku, da pravzaprav ni ustrezne evidence zdravstvenih delavcev, bi poudarila,
               da je v letu 2009 v okviru projekta e-zdravje Ministrstvo za zdravje kot enega
               temeljnih projektov definiralo projekt vzpostavitve registra izvajalcev zdravstvenih
               dejavnosti in delavcev v zdravstvu in da je v bistvu v tem letu <stage type="mag"/> <stage>(nadaljevanje)</stage> prišlo do zaključka in pa pravzaprav do
               realizacije tega projekta, da se bo vzpostavil aktiven register izvajalcev
               zdravstvenih dejavnosti in pa delavcev v zdravstvu ob koncu leta oziroma z naslednjim
               letom. In sicer, kjer bo ta nov register, pač je nasledil prejšnjo bazo podatkov
               izvajalcev in osnovno izhodišče pri oblikovanju rešitev je sledilo priporočilu, da se
               podatke zajema na mestih, kjer ti nastajajo in bo tako ta register omogočil
               neposredno urejanje podatkov in elektronsko izmenjavo podatkov, za katere so
               zadolženi izvajalci zdravstvenih dejavnosti, ministrstvo, zbornica z javnimi
               pooblastili na področju zdravstva ter elektronsko izmenjavo podatkov. S tem se
               poenostavljajo postopki zakonsko predpisanega posredovanja podatkov v zbirko, hkrati
               pa se omogoča pooblaščenim uporabnikom neposredni dostop do podatkov v skladu z
               njihovimi pooblastili. Ministrstvo za zdravje bo tako lahko neposredno pogledalo v
               podatke registra, hkrati pa bo tudi ažuriralo določene vsebine, to je tiste vsebine,
               ki nastajajo pri ministrstvu, na primer podatek o strokovnem izpitu. Glede na
               navedeno je register izvajalcev zdravstvene dejavnosti in delavcev v zdravstvu skupna
               referenčna podatkovna zbirka, ki bo omogočala popolne in ažurne podatke. Sedaj poteka
               aktivno usposabljanje uporabnikov tega registra in bo, kot že rečeno, ta register
               vzpostavljen aktivno z uporabo vseh tako izvajalcev kot ostalih pooblaščenih s koncem
               leta oziroma z začetkom naslednjega leta.</p>
               <p>Glede drugega področja, se pravi, zagotavljanje mreže javne zdravstvene službe … Z
               vidika pravične dostopnosti, spreminjajočih se potreb prebivalstva, kakovostne in
               varne zdravstvene oskrbe ter racionalne rabe virov naj poudarim, da je ministrstvo
               sedaj, pravzaprav v letošnjem letu stopilo v projekt skupaj z Nacionalnim inštitutom
               za javno zdravje. Ta projekt podpira Evropska komisija s sredstvi strukturnih reform.
               In da bomo, se pravi v tem in v prvi polovici naslednjega leta, imeli že določene
               konkretne rezultate in sicer se ta projekt osredotoča na prostorsko in časovno
               razporejanje virov, s čimer se bodo določila merila in pa kriteriji za razporejanje
               virov. Se pravi, izdela se model, ki bo na podlagi teh kriterijev in meril omogočal
               optimizacijo javne zdravstvene mreže. Ta merila in kriteriji bodo pripravljeni za
               primarno, sekundarno, terciarno raven zdravstvene dejavnosti. In pa drugi del, ta
               projekt bo omogočal razvoj orodij, da bomo lahko spremljali učinkovitost zdravstvene
               oskrbe, s čimer bo na podlagi normativov za delo, meril in kriterijev za kakovostno
               in varno zdravstveno obravnavo, obsega in stroškov zdravstvenih storitev izdelan
               model za spremljanje učinkovitosti izvajalcev zdravstvene dejavnosti. Na ta način
               določena javna zdravstvena mreža bo omogočala optimalno organizacijo javnih
               zdravstvenih zavodov in podeljevanje koncesij zasebnim izvajalcem zdravstvene
               dejavnosti.</p>
               <p>Morda še to tretje področje, ki je bilo tudi omenjeno pri navedbi Računskega sodišča
               … Se pravi, zbiranje in urejanje dokumentacije, ki zadeva izdajo dovoljenj za
               upravljanje zasebne zdravstvene dejavnosti, bo ministrstvo predvidoma do konca leta
               te zbirke podatkov uredilo. Pri urejanju dokumentacije je ministrstvo istočasno
               preverjalo tudi skladnost upravnih postopkov pri izdaji dovoljenj podeljevanju
               koncesij na sekundarni ravni zdravstvene dejavnosti in pa izdajo soglasij za
               podelitev koncesij glede na veljavno zakonodajo, skladno s podatkom navedenih
               dokumentov z dejanskim stanjem, in podobno. Tako da bodo zanesljivi, točni in ažurni
               podatki, ki jih bo vsebovala podatkovna baza, služili za vzpostavitev evidenc o
               izdanih in veljavnih dovoljenjih, podeljenih in aktualnih koncesijah na primarni in
               sekundarni ravni zdravstvene dejavnosti ter o izdanih soglasjih za podelitev koncesij
               na primarni ravni. <stage type="mag"/><stage>(nadaljevanje)</stage>
               Tudi Zakon o zdravstveni dejavnosti določa, da za namen spremljanja in nadzora nad
               izvajalci zdravstvene dejavnosti ministrstvo vodi evidenco dovoljenj za upravljanje
               zdravstvene dejavnosti, evidenco koncesij in pogodbo o koncesijah, evidenc o izdanih
               soglasjih. Poleg tega natančno določa podatke, ki jih mora vsebovati posamezna
               evidenca. Ministrstvo je zaradi spoznanja zaradi neurejenosti na področje zasebne
               zdravstvene dejavnosti ukrepalo tudi z imenovanjem posebne skupine, katere ključna
               prioriteta je odpravljanje upravnih zaostankov na področju zasebne zdravstvene
               dejavnosti in oblikovanja stališč glede posameznih upravnih postopkov na tem
               področju, kot je bilo že omenjeno, urejanja dokumentacije in ustvarjanju podatkovne
               baze.</p>
               <p>Pri pregledu dokumentacije tudi preverjamo ali so podatki ministrstva o koncesijah
               glede vrste zdravstvene dejavnosti, naslovu opravljanja dejavnosti, ujemanja s
               podatki ZZZS. Ugotovili smo, da se ti podatki ujemajo in posebej pa pravzaprav
               obstajajo neki določeni problemi glede spremljanja višine oziroma obsega programa,
               ker veliko pogodb o koncesijah na sekundarni ravni ne vsebuje tega podatka. Zdaj zato
               nam v delno pomoč nam bo sicer pri tem ugotavljanju stanja pravzaprav pregled
               splošnega, širjenje programov na podlagi splošnega dogovora v zadnjih desetih letih,
               ki ga je tudi ministrstvo že pravzaprav opravilo oziroma pripravilo. Še slabše stanje
               pa je na primarni ravni, saj občine skoraj nikoli niso posredovale ministrstvu pogodb
               o koncesiji. Sicer zdajšnji Zakon o zdravstveni dejavnosti določa, da mora
               ministrstvo voditi evidenco koncesij, ki bodo vsebovale poleg vrste tudi obseg
               opravljanja zdravstvenih storitev oziroma programov zdravstvene dejavnosti.</p>
               <p>V zvezi z zadnjimi navedbami, ki jih je pač tudi gospod Krajnc navedel tukaj
               Računskega sodišča, kjer priporoča Ministrstvu za zdravje, da ponovno preveri
               ustreznost notranje organizacije ministrstva, predvsem povezanosti in pa sodelovanja
               posameznih organizacijskih enot in s tem zagotovi boljše sodelovanje in preglednost
               izvajanja nalog ministrstva in pa v internih aktih določi procese za izvajanje nalog
               in aktivnosti ter tudi določi odgovorne osebe za njihovo izvajanje, moram pojasniti,
               da smo na podlagi priporočil Računskega sodišče že izvedli analizo aktivnosti na
               podlagi katere smo sprejeli ukrepe za izboljšanje notranje organizacije ministrstva,
               konkretno pa je tudi v teku usklajevanje delovnih področij in pristojnosti posameznih
               notranjih organizacijskih enot, ki v zaključeno do konca leta 2017, med tem, ko smo
               pooblaščanje zaposlenih že uredili.</p>
               <p>Hvala lepa.</p>
            </sp>
            <sp xml:id="SDT7-OZZ-redna-27-2017-11-08.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Zdaj pa odpiram razpravo. Jaz sem se prvi prijavil, glede na to, da sta moja
               predhodna kolega ministra že govorila bom tudi jaz kot nekdanji minister svoje misli
               ob temle poročilu.</p>
               <p>Torej najprej bi seveda rekel, da se je lotilo Računsko sodišče enega zelo pomembnega
               in zahtevnega vprašanja. Za sila dolgo obdobje 24 let. Ker samo na sebi seveda
               pomeni, da je ocenjevati v takem obdobju kaj je kdo kaj naredil in koliko je bil
               učinkovit, je seveda že samo na sebi lahko vprašljivo in sporno. Meni je žal seveda,
               da se pri tem, čeprav ste nas navedli nekdanji minister kot odgovorne osebe, da razno
               z aktualno ministrico ali ministrstvom z nobenim od nas niste govorili, nas niste
               želeli v postopku. Ker bi lahko marsikaj razjasnili glede tega kar bom naprej govoril
               že v tej fazi priprave takega poročila, ki sicer v marsičem drži, v marsičem pa tudi
               ne. Ali pa v marsičemu ni moč pripisati odgovornosti za nekaj kar ni bilo narejeno na
               Ministrstvu za zdravje in zaradi tega reči, da je bilo Ministrstvo za zdravje
               neučinkovito.</p>
               <p>Usmerili ste se, se pravi na urejenost področja zdravstvenega varstva in na podlagi
               tega ocenjevanje učinkovitosti Ministrstva za zdravje. Ožje gledano seveda na
               organiziranost in pa kadrovsko pokritost zdravstvene dejavnosti <stage type="mag"/><stage>(nadaljevanje)</stage> in pri tem eno splošno pavšalno
               ugotovitev ali Ministrstvo za zdravje ni bilo učinkovito v 24 letih, kar je, kar
               seveda ne morem sprejemati, kar mislim, da tudi podatki nobene podlage nimate
               strokovne na podlagi katere bi lahko to trdili, da ministrstvo 24 let ni bilo
               učinkovito. Bom pa se vrnil na argumente zakaj to trdim, ki niso plod samo mojega
               razmišljanja, ampak številnih analiz, ki so bile opravljene, bodisi doma, bodisi tudi
               v tujini.</p>
               <p>Naslednja stvar, ki je ključna pri ocenjevanju organiziranosti in kadrovske
               pokritosti pa se je vi v ničemer niste dotaknili pa je finančni vidik. Finančni
               vidik, ki je eden ključnih, ki je eden ključnih elementov, ki opredeljuje in
               organiziranost in tudi kadrovsko, kadrovsko pokritost celotne zdravstvene dejavnosti.
               Upam si trditi in bom tudi v nadaljevanju seveda s podatki dokazal, da ima Slovenija
               glede na vložena sredstva zelo učinkovito zdravstvo. Na drugi strani po vašem mnenju
               seveda popolnoma neučinkovito Ministrstvo za zdravje v 24 letih, kar verjetno ne gre
               skupaj v tej računici in tej enačbi ne bo držalo. Jasno je seveda, da so sedanje
               razmere tudi s predolgimi čakalnimi dobami v prvi vrsti posledica težav v
               financiranju in zaradi težav v financiranju seveda tudi kadrovskih težav, ki so se
               kopičile. Ne pa zato, ker ministrstvo ali ministri ne bi vedeli kaj je potrebno
               narediti, kaj je potrebno sprejeti in podobno, ampak enostavno tega nismo mogli
               narediti, ker ni bilo odvisno od nas ministrov. Verjamem pa da so in prisotni oziroma
               prisotna pa še tisti, ki jih ni zraven, enako dobro poznali številke in podatke, ki
               so zelo enostavni. Tukaj ni zapletene enačbe za izračunati koliko ljudi potrebujemo
               za določen obseg zdravstvenih storitev.</p>
               <p>Zdaj pa, da ne bo to izpadlo samo neko moje subjektivno mnenje, bom to učinkovitost
               zdravstvenega sistema malo obrazložil na podlagi ene študije s katero se v celoti
               strinjam. Pred kratkim jo je objavil, priznam, makroekonomist dr. Velimir Bole. To je
               zelo dobra študija. Temelji na mednarodnih primerjavah, na analizah in tudi dosti
               svežih in iz tega so podatki o tem kakšno je naše zdravstvo, precej drugačni kot to
               kar bi vi lahko sklepali iz tega, da napišete neučinkovita politika Ministrstva za
               zdravje oziroma neučinkovito Ministrstvo za zdravje, ki pa ima čudežno pa kar dobro
               učinkovit zdravstveni sistem za posledico. Zato, ker smo sproti delali in prilagajali
               in reševali probleme kot se jih je rešiti dalo po najboljši vesti in možnosti v danih
               trenutkih in upam si trditi, da smo to delali dokaj uspešno. Seveda pa se strinjam,
               da delo na Ministrstvu za zdravje ni idealno. Ni bilo in tudi ni danes. Da so
               številne pomanjkljivosti, pa naj bo to od vodenja investicij, kar je bilo omenjeno s
               strani ministrice, pa do številnih drugih področij kjer so pomanjkljivosti, kjer se
               pač z vami seveda tudi lahko strinjam, da bi bilo treba zadeve bolj postaviti na
               pravo mesto.</p>
               <p>Mogoče nekaj o razlogih. V vseh letih so se v zdravstvu uvajale številne spremembe.
               Res veliko smo jih vpeljali. Res pa je, da v teh obdobjih ni bila sprejeta ključna
               zakonodaja. Razlogi so dokaj jasni in če tukaj lahko kar približno citiram to kar je
               bilo napisano v članku, da je »pri uvajanju in sprejemanju zakonskih predlogov so v
               ozadju lobistične skupine, ki skušajo neposredno ali preko medijev običajno
               obveščanje ali afere izmišljene ali dejanske vplivati na pripravo zakonskih sprememb
               in na poslance, ki jih bodo sprejemali in onemogočali tudi njihovo sprejemanje.«
                  <stage type="mag"/><stage>(nadaljevanje)</stage> Lahko rečem, da je
               večina med nami zelo veliko zakonov pripravila in napisala, zato nam očitati
               neučinkovitost, da tega nismo delali, se mi zdi nekorektno. Podobno se je seveda
               dogajalo tudi na nekaterih drugih področjih – iz leta 2011 je poznana pokojninska
               zakonodaja na enak način in podobno. Ampak zato temeljni zakoni niso bili 15 in več
               let sprejeti. Tu je težko trditi, da je za to odgovorno samo Ministrstvo za
               zdravje.</p>
               <p>Zdaj večje sistemske pomanjkljivosti v delovanju zdravstvenega sistema pa seveda ali
               pa da trdimo lahko da je neučinkovit ta zdravstveni sistem ali pa neprilagojen, kako
               jih lahko dobimo. Se pravi najlažje in najbolj učinkovito je s primerjavami in
               uspešnimi zdravstvenimi sistemi v drugih državah. Drugih državah, ki imajo podobne
               gospodarske okoliščine in podobne razmere. Seveda s tem mislim države Evropske unije
               oziroma OECD. In tudi na tem področju je bilo seveda napravljenih veliko analiz.
               Potem je bistveno kaj primerjamo s temi državami. Omenil sem en najbolj enostaven
               vidik primerjave, to je primerjava finančnih virov pa končnih učinkov oziroma
               rezultatov zdravljenja in v tem je Slovenija brez dvoma sila učinkovita. Za denar, ki
               je namenjen zdravstvu napravimo ogromno storitev in je naš sistem zelo učinkovit in
               ponovno ne sam od sebe. Potem so pa zahtevnejše primerjave, kjer moramo pa več faz
               delovanja zdravstvenega sistema primerjati in preučevati. Ena teh faz je seveda
               oblikovanje finančnih virov oziroma financiranja, kar ni predmet današnje razprave,
               je pa seveda kot sem že rekel ena ključnih točk, ki vpliva tudi na končno
               učinkovitost zdravstvenega sistema. Potem druga faza so seveda fizični resursi,
               kadri, to kar ste se lotili in se bomo vrnili na to kje je problem kadrov in zakaj je
               do tega problema prišlo. Potem je izvajanje zdravstvenih storitev. Če zelo
               poenostavim, število zdravstvenih storitev, pregledov, odpustov iz bolnišnice,
               število bolniško oskrbnih dni in tako naprej. Se pravi enostavno merjenje
               učinkovitosti proizvodnje učinkovitosti, če lahko grobo rečem. In potem to kar je
               danes bolj sodobna primerjava z zdravstvenimi sistemi, je pa vrednotenje učinkov. Se
               pravi po kazalcih zdravja, se pravi kakšna je umrljivost, koliko je zdravo obdobje
               življenja, ali po 65. letu ali manj in podobni kazalci. Potem imamo smrtnost
               novorojenčkov in tako naprej. Teh pokazateljev je zelo veliko in po večini je
               Slovenija seveda tudi uspešna. Res pa je, da ravno v zadnjih teh vedno bolj zaostaja,
               kar je logično. Bom pa tudi povedal zakaj.</p>
               <p>Torej če grem na kadre. Pri kadrih imamo zdaj upam, da mi ne bodo medicinske sestre
               preveč zamerile, ampak jih imamo po podatkih kjer se vodijo evidence približno 20 več
               kot je povprečje EU, s tem da so tu štete seveda vse sestre, tudi srednje, tendenca
               danes je, da bi bile to samo diplomirane. Zato trdijo, da jih je premalo. Potem
               veliko je govora o tem, da imamo preveč bolnišnic. V resnici jih imamo približno 20 %
               bolniških postelj manj kot je povprečje EU. In pa ključna omejitev seveda število
               zdravnikov, kjer jih je približno 20 % pod povprečjem EU. Predvsem je problem, da so
               tu neenakomerno pomanjkanje po posameznih specialnostih. Približno 60 % specialnosti
               ni pokritih. Približno 40 % jih je pa pretirano pokritih. Zdaj seveda kje so razlogi
               za pretirano ali nedosledno pokrite. Jaz mislim, da si moramo tukaj odgovornost
               deliti tudi z Zdravniško zbornico, ki je v zadnjih letih vrste specializacije
               razpisovala, res pa je bil soglasodajalec ministrstvo. Ampak na predlog zbornice, ki
               je vse te evidence vodila. Težko bi pa sprejemali odgovornosti v tem delu za
               premajhno število zdravnikov. Namreč vsa leta je veljalo, jaz sem bil direktor
               bolnišnice 15 let nazaj ali še več in že takrat so bile glavne <stage type="mag"/><stage>(nadaljevanje)</stage> grožnje direktorjev bolnišnic, če bo
               slučajno zaposlil enega ali dva več kot jih sme, glede na vir financiranja, ki je bil
               omejen in tu je kadrovski problem zakaj ni zdravnikov, ker se jih ni smelo
               zaposlovati, ker je eden izmed nekdanjih direktorjev Zavoda za zdravstveno
               zavarovanje sam priznal, je rekel: »Niso problem vaše plače, problem je, ker delate
               storitve, ki stanejo.« In se je namerno vrsto let zaradi premalo denarja zaposlovalo
               premalo zdravnikov. Ampak to očitati ministrom pa Ministrstvu za zdravje, ki je točno
               vedelo kaj se dogaja in tudi poskušalo to popravljati, mislim, da tudi to ni hudo
               korektno. Je pa res, da je ta neenakomerna razporeditev zdaj problem, za ozko grlo in
               za čakalne dobe na posameznih področjih, ki so zdaj dejansko eskalirale.</p>
               <p>Se pravi glede, zdaj če gledam oceno celovite učinkovitosti zdravstvenega sistema.
               Vrsto let se je spremljala količina opravljenih storitev glede na vložene resurse,
               zdaj pa poglejmo še čisto ostale podatke. Če gledamo število storitev je Slovenija z
               omejenim številom zdravnikom nad povprečjem EU. Se pravi produktivnost in delo teh
               zdravnikov je večja kot je v povprečju v EU. Se pravi napravimo več. Težko bi rekli,
               da smo neučinkoviti. Je pa res, kot rečeno, da jih je na posameznih področjih
               premalo. Če pa gledamo seveda na končne rezultate, zakaj se nam poslabšuje
               najpomembnejši parametri spremljanja zdravja prebivalstva, so pa v bistvu tudi v
               veliki meri neodvisni od zdravja, so vezane na življenjske navade, na alkoholizem, na
               debelost, na ne-aktivnost. In tudi tukaj bi težko rekel, da Ministrstvo za zdravje ni
               poskušalo narediti korakov naprej. Kolikokrat so nam zaustavili, pa ne samo meni, še
               komu drugemu, recimo omejevanje pijač s sladkorjem kot enega od učinkovitih ukrepov
               za dolgoročno uspešno zdravje prebivalstva. Pač pa ministri nismo uspeli. Težko bi pa
               rekel, da nismo poskusili ali pa da smo bili zato toliko manj učinkoviti. Žal Vlade
               tega niso želele sprejemati ali pa drugi ministri ne ali pa finančni ministri ne. In
               dejstvo je tudi, da je celovita učinkovitost našega zdravstvenega sistema po vseh
               primerjavah, da ne grem po celi študiji gospoda Boleta, od leta 2010 še boljša kot je
               bila pred tem in boljša od mediane zdravstvenih sistemov držav evropske skupnosti.
               Zato govoriti kako nismo delali oziroma kaj ni bilo narejeno in kako neučinkovito je
               bilo Ministrstvo za zdravje, mislim, da ne gre. Po številu pregledov sem rekel na
               prebivalca, presegamo povprečje EU, problem je kot rečeno struktura zdravnikov.</p>
               <p>Potem ponovno se vračamo med razloge za zaostajanje v nekaterih parametrih, ki se
               nanaša na financiranje. Financiranje in zaostajanje tudi na področju, to je pa v
               zadnjem času, nekoliko nižje kvalitete z manjšim odstopanjem od mediane navzdol,
               ponovno zaradi finančnih omejitev. Ne zato, ker ne bi ministri vedeli kaj je potrebno
               narediti. Zato, ker niso na razpolago tehnologije, ker se ne plačuje storitev, ker se
               jih omejuje že vrsto let. Treba je vedeti, da danes po študiji, ki je bila
               opravljena, samo normalizacija fizičnih resursov, števila zdravnikov, zahteva 5 % več
               denarja v zdravstvu. Samo normalizacija fizičnih resursov. Zdaj vam je lahko jasno
               zakaj jih ni, ne zato, ker ne bi vedeli ampak zato, ker ni denarja za to. Ker je zelo
               enostavno število narediti. Saj poznamo vse uspešne evropske sisteme, vemo koliko
               zdravnikov je na tisoč prebivalcev, na milijon prebivalcev, koliko je specialistov
               kardiologov, nevrokirurgov na toliko prebivalcev, saj to je enostavno. Mreža za
               primarni nivo za družinske zdravnike je bila narejena leta 2013, sprejel jo je
               Zdravstveni svet. Po tej mreži je primanjkovalo mislim, da 300 ali 400 družinskih
               zdravnikov. Ni bilo pa denarja za njihovo financiranje in to je bila mreža, ki je
               bila sprejeta s strani županov, s strani <stage type="mag"/><stage>(nadaljevanje)</stage> direktorjev zdravstvenih domov in tudi potrjena,
               sprejeta s strani zdravnikov, glede na to, da smo znižali glavarinski količnik na
               tisoč 500 s to mrežo. Zdaj ta mreža je in ta je ključna glede na to, da družinskega
               zdravnika ne moreš iskati na drugem koncu Slovenije, med tem, ko pa posameznega
               specialista je pa ravno obratno – ne moreš zagotavljati števila nevrokirurgov po
               regiji, ali pa ne vem, kardiokirurgov ali pa ne vem koga. Ampak velja število na
               širšem območju. Zato govoriti, da smo delali na pamet, mislim, da je dejansko
               zgrešeno.</p>
               <p>Ne nazadnje to kar smo delali, treba je vedeti, pa naj bo to v času največje krize
               ali prej, vedno smo se ukvarjali s čakalnimi dobami in jih reševali kolikor smo
               vedeli in zmogli in znali in zato so bile tudi mnoge koncesije podeljene. Jaz se
               spomnim recimo koncesije mojega kolega, prijatelja dobrega dr. Bitenca, ki jo je
               dobil pred leti, mislim, da si mu jo ti dal … <stage>/ oglašanje iz dvorane/</stage></p>
               <p>No, aja saj je vseeno. On je lahko v UKC operiral, ne vem, opravil dve tri operaciji
               na teden, danes jih naredi, ne vem, 15, 20 in če on ne bi danes operiral, bi bila
               čakalna doba za karcinom pljuč 6 mesecev daljša kot je danes. In reci, da je bila
               neučinkovito podeljena. Pa na pamet. Glejte, je treba vedeti pa poznati malo več
               podatkov, da lahko na pamet rečeš, da so bile koncesije takole <stage>/ tleskne s prsti/</stage>
               podeljene »šenkane« nekomu preko palca. Enostavno to ni res. Na to se bom še
               vrnil.</p>
               <p>Mogoče iz zaključkov, ki so tukaj iz te študije gospoda Velimirja Boleta, seveda je
               nujno povečati število zdravnikov, predvsem na posameznih področjih, kar se poskuša
               doseči, ampak ponovno brez dodatnega denarja, kar je problem, to kar delamo in je
               popolnoma zgrešeno je ravno obratno, treba vsebinsko povezati ne pa ločevati javnih
               in zasebnih zdravstvenih delavcev. Namreč kje je bil interes za zasebne zdravstvene
               delavce? Seveda tam kjer so se kopičile čakalne dobe, kjer so se pojavljali problemi
               in tam so se seveda tudi koncesije podeljevale. Ker sicer koncesionar ne dobi enega
               evra, če ne dobi pacienta in če ga ne zdravi. V nasprotju z zdravstvenimi zavodi, ki
               so le delno plansko financirani. Koncesionar, če ne bo zdravil toliko bolnikov, bo
               pač ostal brez plače. Ne dela pa za več denarja, dela pa lahko bolj učinkovito, ker
               ni vezan na kup drugih stvari. Se pravi korekcija financiranja je tudi ena od
               ključnih točk, da bo zdravstvo bolje organizirano in da bo bolj učinkovito in da bodo
               rezultati boljši na koncu. In morda še nekaj kar je ključno pri učinkovitosti
               zdravstva je vodenje. Ampak vodenje velja na podlagi, ne vem, 20 ali 25 let starega
               Zakona o javnih zavodih, ki ni predmet sprememb s strani Ministrstva za zdravje ampak
               Ministrstva za javno upravo. In naslednja stvar, ki je kritična pri učinkovitem delu,
               je pa plačni sistem, ki tudi ni v rokah Ministrstva za zdravje.</p>
               <p>Zato govoriti, imeti na eni strani po vseh primerjavah v bistvu zelo učinkovit
               zdravstveni sistem, na drugi strani pa reči, da je bilo Ministrstvo za zdravje 24 let
               neučinkovito, glejte, to je ena taka pavšalna ocena, ki jo, ki jo res težko
               sprejemam, ker mislim, da je krivična do vseh, ki so delali v zdravstvu in ki po
               podatkih tudi mnogo več kot bi bilo … In ne nazadnje seveda tudi Ministrstvo za
               zdravje samo. Glede na težo, ki jo ima na eni strani in pomen, ki ga ima za vse nas,
               je to vrsto let po mojem mnenju nerazumno podhranjeno, kadrovsko podhranjeno
               ministrstvo, ki se razlikuje od drugih ministrstev, ker zdravniki večinoma delajo v
               zdravstvenih zavodih, ne na ministrstvih. Ministrstvo določenih nalog enostavno
               namesto vseh ostalih opravljati. Zato pooblastila Zdravniški zbornici pa še ostalim.
               Ker enostavno tega ne morejo imeti.</p>
               <p>Zdaj, omenili ste, če se vrnem še na te koncesije, da Ministrstvo za zdravje ni
               podalo koncesij na podlago objektivno ugotovljenih potreb. Kaj pa so za vas
               objektivno ugotovljene potrebe? Za nas so bile, prvič, eno je bila seveda, da delamo
               v skladu z veljavno <stage type="mag"/><stage>(nadaljevanje)</stage>
               zakonodajo, za drugo so pa potrebe bile čakalne dobe, predvsem čakajoči bolniki,
               preskrbljenost prebivalstva na določenem področju z določeno dejavnostjo in, ko smo
               podeljevali koncesije, jaz, ena moja ne vem urologija, ker sem jaz urolog, ko mi je
               bilo dolgo očitno, da sem jo sebi dal. Preskrbljenost na mojem področju z urologijo
               je bila 38 % slovenskega povprečja in eden se je prijavil, reči, da je bila ne
               transparentno podeljena, ne vem, jaz seveda se ne strinjam s tem, predvsem me moti
               mešanje seveda eno je zakonitosti dela in drugo je samih vodenja postopkov.
               Zakonitost dela, glejte, imate pravnih mnenj pet, najmanj pet popolnoma različnih in
               kot ste sami sicer pravilno napisali v tole mnenje, pravna praksa ministrstva je bila
               do leta 2015 ali 16 taka, da se pač razpisov ni delalo in, če bi nekdo iz pravne
               službe rekel, glejte dragi ministri, morate narediti razpis, bi pač naredili razpis
               pa ne mislite, da bi bili bistveno drugačni rezultati zato, ker, če ti iščeš
               specialista v Ljubljani, jih mogoče še najdeš tri, ki bodo pripravljeni, ko ga pa
               iščeš v eni vasi ali pa v enem mestu nekje na drugem koncu Slovenije, ali mislite, da
               boste dobili pet ortodontov, ki se bodo javili na razpis? Jih ne bo. In zato je tudi
               Evropska unija v svoji direktivi, ta je mislim, da je 23/14 izvzela zdravstvo iz
               javnih razpisov, ker je to nesmiselno, to ni omejevanje gospodarske pobude pa
               konkurenčnosti in tako naprej, ne smisel je pa čeprav sem jaz v predlog zakona to
               vključeval, da naj bodo razpisi, ker pač je bil očitek ves čas prisoten in zdaj je to
               sprejeto, je pa neumnost, ker to ne funkcionira, po Evropi ne funkcionira na ta način
               in Evropa ne zahteva, čeprav je pri javnih razpisih in vseh teh postopkih izredno
               rigorozna na vseh drugih mestih, ampak na tem pa ne. In kriteriji, ki so bili po
               zakonu mnenje Zdravniške zbornice, predvsem pa financerja, ki točko ve kje ima
               potrebe, kaj ima na razpolago od sredstev, kaj lahko financiramo in na podlagi tega
               seveda je imelo ministrstvo pa ne misliti, da je želja notri 500 na seznamu, ampak
               jih je ne vem koliko, 30, 40 iz celotne Slovenije od 5, 6, 7 tisoč aktivnih
               zdravnikov je 30, 40 vlog na Ministrstvu za zdravje, čeprav se dostikrat predstavlja
               kot, da bi vsi samo radi privat delali pa služili ne vem kakšne denarje, ni tako
               enostavno in tudi zato se mi zdi taka ocena očitek dejansko kot kriminal, ne
               transparentno, nepregledno, zdajle ste vse delali, podeljevali koncesije prej ali pa
               potem, to ni res, ker so podatki za tem bili, ne vem kdo vam je razlagal, lahko bi pa
               vprašali in naslednja stvar, vsaj, če gledam pri sebi, zakaj koncesije na nekaterih
               področjih, v letu 2013 je bila sprejeta direktiva o čezmejnem zdravstvenem varstvu,
               direktiva, ki omogoča vsem čakajočim oziroma komurkoli, da gre čez mejo k zdravniku v
               breme Zavoda za zdravstveno zavarovanje Slovenije in smo želeli jih obdržat na naši
               strani meje in zato smo tudi na tistih področjih nekaj koncesij podelili, ker so bile
               čakalne dobe, da ne bi šli v tujino in, da ne bi prihajalo do odliva denarja iz ZZZS
               v tujino, to je bilo leta 2013 sprejeta direktiva, ki še danes velja in je vedno
               večji problem, ker je vedno več ljudi, ki dejansko hodijo brez potrebnih soglasij v
               tujino, ker specialistični pregledi in »day hospitals« pa je dnevna bolnišnica nista
               vezana na nobeno predhodno soglasje. Zato se z, seveda z nekaterimi vašimi
               ugotovitvami res, res težko strinjam, čeprav v nekaterih segmentih, kot sem rekel,
               tudi Ministrstvu za zdravje nosi svojo odgovornost, sem, še enkrat zdi se mi pa ocena
               24 letna ministrstvo ni bilo učinkovito, lahko je napisati, mislim pa, da ocena ni
               pravilna in, da je treba zdravstveni sistem, ki je v resnici zahteven precej bolje
               poznati kako deluje, na kakšen način, kje so smiselne spremembe pa ne nazadnje tudi
               kakšen je pomen resolucij, ki jo toliko poudarjate. Glejte resolucijo, ki smo jo
               zdajle sprejeli, žal je seznam lepih želja, <stage type="mag"/><stage>(nadaljevanje)</stage> ki jih noben sistem ne bo financiral, tudi naš ne. In
               so večinoma na žalost dokumenti, ki končajo v predalu, ne pa konkretni dokumenti. In,
               če bi čakali na resolucijo, ko rešujemo konkreten problem, pred časom, da ne govorim
               zame, bilo je čakajočih na operacijo sive mrene, na srčne operacije, na ne vem koga
               vse, ogromno in se je rešilo v kratkem, ne pa po parih letih, če bi prej sprejemali
               pa spreminjali pa ne vem kaj delali z resolucijami. Jaz bi prej rekel, da je bilo
               Ministrstvo za zdravje zato učinkovito, ker je rešilo problem tolikih bolnikov, ne
               pa, da je bilo neučinkovito, ker pa ni spisalo resolucije, da bi to naredilo. In
               danes ljudje ne pridejo do zdravljenja zato, ker ni denarja, zato, ker se že vrsto
               let ne plačuje, ne zato, ker ne bi drugače organizirano, ker že vrsto let bolnišnice
               ne dobijo vseh programov plačanih, ne zato, ker ne bi vedeli kaj je treba narediti pa
               koga je treba sprejeti. Zato sem res bil, ko sem tole bral, res razočaran nad tem pa
               čeprav seveda nekatere ugotovitve, jaz verjamem, da ste to dobronamerno delali in, da
               so kritike ponekod popolnoma na mestu, da pa so v bistvu te vaše ocene, v bistvu
               zelo, zelo grobe. Tako, da smo bili na ministrstvu tamle zdaj ne vem koliko, serija
               kriminalcev, ki se jim ni ljubilo delati pa noge na mizo dala, to ni res, to ni res,
               ker smo imeli zakonske osnove zato. In, če vi govorite o učinkovitosti ne morete
               reči, da smo neučinkovito delali, ne morete, enostavno ne morete ali pa ne poznate
               vsebine. Sem končal.</p>
            </sp>
            <sp xml:id="SDT7-OZZ-redna-27-2017-11-08.sp12">

               <speaker>MAG. ANDREJ BRUČAN:</speaker>

               <p>Bom jaz vmes nekaj se še oglasil.</p>
               <p>Zdaj tiste koncesije mislim, da je bila res pri nas podeljena, ne vem, nisem siguren.
               V redu.</p>
            </sp>
            <sp xml:id="SDT7-OZZ-redna-27-2017-11-08.sp13">

               <speaker>PREDSEDNIK TOMAŽ GANTAR:</speaker>

               <p>Naslednji je prijavljen gospod Möderndorfer.</p>
            </sp>
            <sp xml:id="SDT7-OZZ-redna-27-2017-11-08.sp14">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa.</p>
               <p>Zagotovo se lahko na samem začetku strinjam z mojim predhodnikom, da je seveda
               nehvaležno, ko delaš poročilo, revizijsko poročilo za tako dolgo obdobje in, ko
               zajameš v bistvu več različnih časovnih obdobij kjer se v resnici, če nimaš tega
               predznanja kaj se je pravzaprav v teh obdobjih v resnici res dogajalo, od najprej od
               osamosvojitve kjer pravzaprav se je zakonodaja najprej sploh postavljala, potem imamo
               drugi del, ko pravzaprav smo bili v ekspanziji in je bilo sredstev in pa, bom rekel,
               dogovorov kako bodo pravzaprav potekala ta prilivanja in plačevanja popolnoma so se
               začela spreminjati, ne nazadnje vemo, da se je vmes zgodila zdravstvena blagajna,
               potem vmes se je zgodila še ena druga stvar, to pa je, da se je ogromno sredstev iz
               proračuna začelo, ki bi jih moral proračun nositi začelo prenašati na zdravstveno
               blagajno, potem se zgodi še Evropska unija kar pomeni posledično, da smo morali
               prevzemati še evropsko zakonodajo in jo prilagajati in seveda spoštovati neke
               določene zaveze ob vstopu v Evropsko unijo. In seveda se na koncu človek vpraša v teh
               25 letih, ali je bila res neka konsistenca narejena pri samem razvoju in to pa
               mislim, da je tisto kar pravzaprav revizijsko poročilo veš čas govori, da neke
               konsistentnosti v 25 letih z nekim jasnim ciljem kaj pravzaprav bi radi dosegli in
               kako bi prišli ni bilo narejenega in jaz sem razumel to poročilo kot tako, ne kot
               osebni napad ali »attack« na posamezne ministre kaj so pravzaprav počeli v posameznem
               obdobju. Ne nazadnje treba je vedeti, da posamezni ministri, posameznih Vlad, ki so
               vodili to ministrstvo so politične funkcije in za sabo imajo cel celoten strokovni
               aparat, ki pravzaprav, ne nazadnje pa tudi obstoječo zakonodajo in pa neke določene
               zaveze, ki hočeš ali nočeš jih pač preprosto pač morajo ne glede na to kako so
               politično usmerjeni, jih morajo preprosto prevzeti in delati. Seveda znotraj tega
               mandata v kolikor je imel poln mandat, je bistveno lažje speljal določene politike,
               ki si jih je zastavil na samem začetku mandata, težko rečemo za ministre, ki so bili
               leto, dve, ker pravzaprav <stage type="mag"/><stage>(nadaljevanje)</stage> takrat, ko so odšli so šele ugotovili kaj so pravzaprav
               bili in kaj bi pravzaprav zdaj pa res morali začeti delati. Gre za resno materijo, da
               pa se razumemo, jaz Računskemu sodišču sploh nič ne očitam, da se je odločilo za
               takšen način. Je pa seveda zanimivo, ko berete to revizijsko poročilo je treba
               prebrati tudi potem in primerjati njihova revizijska poročila vmesna, ki so se pa
               dogajal na posameznih, bom rekel, področjih znotraj zdravstva. Tukaj pred sabo imam
               konkretno revizijsko poročilo iz leta 2008 kjer govori samo o koncesijah, ker danes
               smo zelo veliko govorili o koncesijah pa so tukaj notri samo omenjene, ni pa to
               glavni srž in delež, če se hočemo res posvetiti koncesijam dajmo pogledati leto 2008
               pa bomo tam dobili pa ni nič drugače, razen to, da je Zakon o zdravstveni dejavnosti
               sprejet, ki zdaj to končno ureja to področje. In to poročilo iz 2008 govori vse tisto
               kar seveda danes nekateri zdravniki, sploh pa Zdravniška zbornica z njeno predsednico
               na čelu vehementno govori kako pravzaprav celo koncesije niso potrebne, to revizijsko
               poročilo računskega sodišča ne govori o tem, govori samo kako je neurejeno in kako je
               nekonsistentno se podeljuje te koncesije. In, ker je bilo danes kar nekaj omenjeno,
               jaz se moram samo odzvati na ta del, ker je mislim, da je prav, da odgovorim gospodu
               Bručanu, posredno tudi gospe predsednice Zdravniške zbornice, namreč veste trditi, da
               to je neodgovorno, trditi, da koncesionar ni zasebnik, zdaj ali se delamo sami iz
               sebe norca ali pa enostavno res verjamemo slepo, da ne razumemo o čem pravzaprav
               govorimo. Če bi dokončali stavek in bi rekli, zasebnik, ki je dobil koncesijo je
               vstopil v javno zdravstveno mrežo in dela enako in mora delati enako kot vsi znotraj
               te mreže in je plačan z javnimi sredstvi, no to je pa nekaj čisto popolnoma drugega,
               ne to kar ste vi rekel, da sem si prav zapisal, koncesionarji niso zasebniki, to je
               laž. Ne, oprostite, to je bedarija kar ste izjavil, zakon zelo jasno opredeljuje kdo
               je zasebnik, vemo kaj je zasebnik, kaj je koncesionar in kaj so vsi ostali. Je pa res
               to kar Računsko sodišče sicer ugotavlja in posredno seveda se tega vprašanja ne
               dotika, dejstvo pa je in vsi vemo, da na začetku, ko smo prešli v novo družbeno
               ureditev v Republiki Sloveniji smo dobili tako imenovane začasne javne zavode oziroma
               obliko, pravno obliko javnih zavodov, ki je bila mišljena kot začasna oblika in, da
               se bo kasneje transformirala in prilagodila in to sem že nekajkrat na tem odboru
               razlagal in je prav, da še enkrat ponovim kadar govorimo o taki temi, zato, da bomo
               imeli jasno sliko. Takrat seveda so te javni zavodi obsegali vse kar je bila
               ustanoviteljica bodisi država ali lokalna skupnost in seveda smo imeli takšno pravno
               obliko oziroma organizacijsko obliko delovanja tega podjetja, te firme ali pa
               organizacijsko strukturo, je organizirana enako za živalski vrt, za bolnico, za šolo,
               za fakulteto, skratka za vse je bilo enako. Mi pa vsi danes vemo, da te forme enako
               ne morejo funkcionirati in, da se je v času tega razvoja in postalo in marsikaj
               spremenilo in marsikaj je že čista gospodarska dejavnost, marsikaj se je tudi
               spravilo tudi na trg in tako naprej, ampak nismo pa uredili bistva, nismo spremenili
               Zakona o javnih zavodih, bil je celo rok do kdaj se mora ta zakon spremeniti oziroma
               se te forme morajo popraviti, to je bilo mislim, da tam nekje okoli leta 2006, 2007
               je bil ta zadnji rok postavljen, potem pa to nikoli ni bilo speljano. In, če bi bilo,
               bi bilo danes bistveno lažje se pogovarjati in to je tudi eden odgovorov zakaj
               zdravstvenih domov v Evropi takšnih kot jih imamo mi pri nas organizirane, nikjer v
               Evropi ne poznajo, zato, ker nikoli tega prehoda, te organizacijske oblike nikoli
               nismo speljali do konca. To, da se danes pogovarjamo, no tukaj moram opozoriti in
               mislim, da je fer do vseh nas, ki tukaj sedimo in ne nazadnje tudi za slovensko
               javnost, da, ko govorimo o koncesiji in, ko govorimo o koncesionarjih je treba seveda
               razčistiti o, in to je recimo zelo jasno demonstriral višji minister gospod Bručan,
               ki ga kot zdravnika na svojem področju izredno cenim, vendar kot politik pa se ni
               najbolje odrezali ali pa najbolje znašel v svoji funkciji, to je pač moja osebna
               ocena, da v resnici je koncesija <stage type="mag"/><stage>(nadaljevanje)</stage> ene vrste modela pogleda kako naj bi bil organiziran
               oziroma kako naj bi delovalo naš zdravstveni sistem. Eni seveda so prepričani tako
               kot predsednica zdravniške zbornice, da je to stvar trga oziroma, da je to
               gospodarska dejavnost in, da se omejuje zdravnike in tako naprej, še več, šla je v
               svojih izjavah tako daleč, tudi v svojih medijskih izjavah in to bo zdaj pač seveda
               sledilo kadarkoli bom seveda razpravljal o tej temi, da nobena država ni tako omejila
               in normirala zdravnike kot je to Republika Slovenija, seveda to ne drži, to je
               »nonsens«, mi imamo nekaj poklicev v tej državi, ki jih zelo reguliramo, poglejte
               voznike, poglejte strugarje, ključavničarje, skratka vse poklice smo v resnici jim
               zelo jasno povedali kaj in kako naj počnejo. Seveda je pa stvar pogleda, zdravniki
               pač enostavno mislijo, da so »untouchable«, da enostavno njih se pač preprosto ne sme
               dotikati, ker imajo svojo strokovno znanje, imajo svoj položaj, imajo preprosto ugled
               v tej družbi in jih normirati do te meje, da se jim bo predpisovalo kaj in kako naj
               počnejo, oprostite mislim, da je prav, ne nazadnje zato obstaja Zdravniška zbornica
               in je tudi dobila javno pooblastilo, da tudi izvaja, bom rekel, tovrstni nadzor, ki
               pa seveda, če bomo šli pogledati številke za nazaj, to ne govorim za vaš mandat, ker
               ste premalo časa se predsednica, da bi lahko karkoli kaj vam očitali, ampak
               Zdravniška zbornica seveda ni opravila tistega svojega osnovnega poslanstva. Jaz
               moram reči, zadnje čase me vedno bolj prepričujejo, da se bolj bližajo sindikatu kot
               pa osnovnemu poslanstvu temu kar ga Zdravniška zbornica ima. Dobro, ampak, če se
               vrnem nazaj bistvo, to kar je gospod Bručan rekel, namreč dal je celo en primer
               katerega je prav izpostaviti in sem mu hvaležen za ta primer, ki ga je navedel, na
               sedmih koncesij na psihiatriji, no to je bil eklatanten primer kako minister ne sme
               odreagirati, ampak on je tako odreagiral. Na podlagi telefonskega klica direktorja
               ali vi res hočete svojih 7 psihiatrov jim dati koncesijo in je tisti rekel ja in
               minister je šel jim podeliti koncesijo, oprostite, če je to način in metoda
               podeljevanja koncesije smo še kako najbolj Zakon o zdravstveni dejavnosti, ki je to
               zdaj predpisal česa minister ne sme več početi. In a veste, to je, to je absurd in to
               Računsko sodišče seveda ugotavlja v več svojih poročilih in to je nevarno kar
               pravzaprav počnemo in, ker govorimo o javnih sredstvih je Računsko sodišče prvo
               poklicano, da seveda to tudi ugotovi, opozori, naša naloga pa, da se tega zavedamo,
               to popravimo in seveda temu ustrezno tudi ukrepamo. Danes nismo zato in ne misliti
               gospod Bručan, nisem niti vedel, da boste prišel, daleč od tega, ni čas, da lovimo
               čarovnice pa se tukaj znašamo na druge in vas tudi danes niti ne bi omenil, če vi ne
               bi mene, ampak sem dolžan seveda v svoj bran seveda povedati še drugo plat dejstev.
               Povedal ste, da se je, mene omenjate, ker govorim o noči dolgih nožev, vsakič, ko to
               rečem si preberem in en in isti članek na dveh straneh kjer dejansko so vaše izjave,
               vaše trditve in tudi povzetek, potem kasneje se pa to ponovi še na ostalih portalih,
               Delo, Dnevnik je o tem pisal, tako, da ne bo mišljeno, da je to samo en medij pisal.
               Ne nazadnje ste potem na koncu še celo sami odgovarjali na spletni strani Ministrstva
               za zdravje, odgovor na seveda te trditve, ki so bile podane.</p>
               <p>Zdaj pa k bistvu, vi trdite, da se je zgodil notranji puč, oprostite, na ministrstvu,
               niti na Vladi, nikjer v nobenih postopkih tega niste ne najavili, ne prijavili,
               nikjer se ta postopek, nikjer niti ni evidentiral, tudi to je danes vaša trditev po
               praktično desetih letih, ko se je to zgodilo, ker če smo danes 2017, zgodilo se je pa
               to leta 2006, to je kot ena. Kot dve, pol leta ste imeli čas preverjati preden ste
               izdal te dokumentacije, jaz ne morem verjeti, da ste pol leta rekli ste, da poleti ne
               boste izdajali, to je pač vaša odločitev, ampak glejte v to se jaz niti ne spuščam,
               ampak danes govoriti, da se je zgodil nek puč, v resnici pa, da se vam očita ne vem
               kakšno podeljevanje koncesij, glejte, jaz vam bom kar povedal številke, <stage type="mag"/><stage>(nadaljevanje)</stage> to niso moje, to so
               ugotovitve Računskega sodišča, da ne boste mislili, da sem si jih jaz »napopal« in
               tudi ni res, da ste podelili tisoč koncesij, podelili ste jih samo 221. Nič več.
               Ampak, da bova pogledala … Za vas premalo, ker za vas bi morali biti vsi zdravniki
               koncesionarji oziroma koncesij sploh ne bi smelo biti, ne bi smelo biti javnih
               zavodov ampak bi moral biti prosti trg in kdor ima denar ta pride do zdravstvene
               storitve, tisti, ki se bo uspel zavarovati pri katerikoli zavarovalnici, ki mu bo
               ponudila ugoden paket, ker je ugoden, ker bo tisto leto neke vrste popust. Lepo vas
               prosim, upam, da res ne razmišljamo o tem sistemu javnega zdravja, mislim, da bomo
               uničili javno zdravje in šli na ta koncept. Obljubil sem vam podatke, samo moment. Ja
               tukaj so. Ja, ne bom upošteval leta 2004, poročilo je od leta 2000 do 2006, 2007 ne
               morem upoštevati, končal ste svoj mandat septembra 2007, zato 2004 tudi ne bom
               upošteval, zaradi tega, ker ste nastopili šele decembra meseca in bi bilo ne »fair«
               in nekorektno govoriti o tem. Lahko pa upoštevam vsaj 2005 in 2006 in imam tukaj pač
               te realne podatke, ostalo me pa niti ne zanima. Ste minister, ki je podelil največ
               koncesij od vseh ministrov. To je dejstvo in tega niti ne skrivate. Ampak, da bomo
               pogledali, v letu 2005 ste podelil 24 na splošni medicini in 2006 34. Iz leta v leto
               se vam je povečevalo. Zobozdravstvena dejavnost je pri vas enormno presegala, ker
               tako ali tako smatrate, da bi moralo biti to, vsi pravzaprav imeti možnost dostopa do
               koncesij. 33 v 2005, v 2006 40 koncesij. Specialistično dejavnost ginekologija ste
               podelili v 2005 dve koncesiji v 2006 10 koncesij s področja ginekologije. Jaz vam jih
               pa še povem kam ste jih podelili. Za primarne preventivne preglede ginekološke ste
               podelil ginekološki kliniki, kjer jih je 8 in jih imajo še danes neupravičeno, ker
               preventivne preglede ne morejo delati v kliniki ampak jih morajo delati na primarni
               ravni. <stage>/ oglašanje iz dvorane/</stage></p>
               <p>Ja seveda! Po vaši teoriji marsikaj lahko delajo. In to je seveda narobe, da so se na
               takšen način podeljevale koncesije. Potem je tukaj še ostalo patronaža v 2005 17 in
               32 v 2006 in to so več kot jasno dejstva, da so se pri nas podeljevale koncesije
               preko reda. Kdor pravzaprav jih je hotel imeti. To smo danes slišali. Tisto kar je
               pomembno pa je kaj za v naprej. Danes je več kot jasno, da seveda s tem ko
               referenduma ne bo, začne veljati zakon in s tem tudi nova pravila igre kako se
               koncesionarji oziroma kako koncendent mora podeljevati koncesije in seveda na kakšen
               način in za kakšno obdobje in pod kakšnimi pogoji lahko dobivajo oziroma koliko časa
               potem še ostale stvari ureja ta zakon, ampak nepomembno. Bolj pomembno je predvsem
               to, da si izbijemo iz glave, da bi kdorkoli kadarkoli trdil, da koncesionarje
               ukinjamo, ker jih ne. Naš javni zdravstveni sistem ne more in ne bo preživel brez
               koncesionarjev. Lahko mogoče čez 30, 40 let, ko se bo sistem spremenil pa če bo nafta
               začela teči v Sloveniji pa bo denar tekel v potokih pa bomo te stvari drugače urejali
               pa bomo drugačen sistem postavili. Na takšen način kot imamo danes organizirano, si
               jaz upam zagotavljati in trditi, da javno in zasebno morata sodelovati z roko v roki
               vendar na transparenten in urejen zakonit način. Samo to dvoje lahko funkcionira. Ne
               more pa se zgoditi to kar nekateri mislijo in to je seveda problem in s tem se bo
               morala ukvarjati tudi Računsko sodišče, tudi ne nazadnje Ministrstvo za zdravje in
               tudi nazadnje stroka sama na zbornici, to pa je, da se pogledajo tudi kako dela
               zasebnik in kako delajo v javnih zavodih. Ali so ti timi enakovredni? Ali so temu
               potrebno tudi enakovredno plačani? Ali so storitve temu primerno tudi enakovredne?
               Glejte, to so stvari, ki jih bo potrebno pregledati. O čem govorim, za preproste
               laike, da bodo razumeli. Ne more se zgoditi, da zahtevamo v javnem zdravstvenem
               zavodu v operacijski tim takšen in takšen s tolikimi sodelavci, pri zasebniku je ta
               polovico mlajši, manjši, ki delajo iste stvari, za isti denar, seveda zaradi tega,
               ker jih prikažejo, da jih je šest, ne pa samo trije in podobne stvari in to <stage type="mag"/><stage>(nadaljevanje)</stage> potem nekaj ni v redu.
               Zdaj pa kaj ni v redu? Jaz ne trdim, da koncesionar dela narobe. Daleč od tega.
               Mogoče pa standardi niso pravi tudi za javni zavod, da jih je tam preveč ali obratno,
               če se razumemo. Samo o tem naj stroka pove. In naj se do konca zmeni. In ne da ko
               dela dopoldan v javnem zavodu hoče imeti ekipo sedmih ljudi, popoldan je pa
               zadovoljen v svoji ambulanti, če dela manjše posege pa ne vem z dvema. Pa zdaj zelo
               na pamet govorim, ampak vi veste o čem govorim. Ampak blagajna, ki pa to plačuje, je
               pa plačala pa storitev. V tej storitvi pa vemo kaj vsebuje cena. Ve se potem kako in
               kje je ta dobiček. Jaz sem že stokrat rekel, veste zobozdravniki rabijo koncesijo
               samo prvih 5, 10 let, da dobijo klientelo. Potem je pa ne rabijo več. Potem jo pa
               vračajo. In si izberejo samo tiste paciente, ki so donosni. Ne tisti, ki niso.
               Koncesija mora biti veste zakaj, ker smo v zadnjih 20 letih kar se zobozdravstva tiče
               lahko zagotovo trdim, nam je ušel iz javnega zdravstvenega sistema. <stage>/ oglašanje iz
               dvorane/</stage> Prosim? Ja, ja že tam se je začelo. Ni bilo nobenega nadzora. In nam je
               ušel. Ali hočemo to še na drugi strani narediti? Jaz mislim, da ne. Zato pravim, so
               si še vsi ministri, ki so iskreno mislili, da bodo spremenili zakonodajo, da bodo
               bodisi po eni plati, bodisi po drugi plati, sploh ne govorim o konceptih, zdaj
               govorim na splošno, polomil zobe. Pa veste zakaj? Zato, ker tisti, ki danes delajo v
               kalnem, jim to ustreza. Oni ne želijo, da je zdravstvena blagajna aktivni kupec, zato
               se danes čudijo ljudje zakaj tisti zdravnik, ki je delal krčne žile v Italiji, ne
               glede na to, da tečejo postopki proti njemu, da je stroka ugotovila, da dela bom
               rekel izven, bom rekel, izven določenih doktrin, je zdravstvena blagajna vseeno
               morala plačati te storitve, tudi če so bile »falš« narejene. To je narobe pri nas v
               našem sistemu. In to pa seveda očitati posameznim ministrom je nekorektno. Treba je
               gledati kot celoto in jaz moram reči, da jaz to revizijsko poročilo razumem samo
               tako. Ne kot očitek posameznikom, ampak kot bom rekel celotnemu sistemu, ki glede na
               dokumente sprejete, ki jih imamo, glede na zakonodajo, ki je veljavna, seveda se ne
               izvajajo tisti, bom rekel koraki, ki bi se morali. Jaz sem prepričan in verjamem v
               to, da smo tega zmožni. Vendar na kar pa Računsko sodišče ne more vplivati in en bo
               moglo nikoli vplivati, je pa koncept. Kakšen koncept zdravstvenega sistema želimo
               imeti. O tem bo pa odločala politika in upam, da ne vsakokratna. Ker do sedaj je
               vsakokratna oblast, ko je prišla in želela po malem malo rahljati in spreminjati
               sistem, je naredila še večjo gnojnico ali pa še bolj kalno celo zgodbo kot je v
               resnici bila, zaradi tega ker se koncepti niso ujemali in stvari niso kompatibilne.
               Da je temu res tako, ste imeli danes demonstracijo tega. Drugače pa nobenemu ministru
               ni bilo enostavno. Verjamem, da ne. Sploh, če ima vsak svoj koncept.</p>
            </sp>
            <sp xml:id="SDT7-OZZ-redna-27-2017-11-08.sp15">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Kdo želi še od kolegov poslancev? Ne. V kolikor ne, potem zaključujem razpravo. <stage>/
               oglašanje iz dvorane/</stage> Aja? Ne ne, ne. Zaključujem razpravo. <stage>/ oglašanje iz dvorane/</stage>
               Ne, nima… Zaključujem razpravo. K besedi vabljeni ste imeli in tu je samo
               ugotovitveni sklep: »Odbor za zdravstvo se je seznanil z revizijskim poročilom
               organizacijski in kadrovski izzivi zdravstvenega varstva v Republiki Sloveniji.«</p>
               <p>S tem je ta točka dnevnega reda zaključena.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Pod razno želi kdo kaj? Ne. Potem zaključujem tudi to točko dnevnega reda in s tem
               27. sejo Odbora za zdravstvo. <stage type="mag"/><stage>(nadaljevanje)</stage> Hvala. Naslednjo začnemo ob 17. uri. <stage type="time">Seja se je
                  končala 8. novembra 2017 ob 15.55.</stage>
               </p>
            </sp>
         </div>
      </body>
   </text>
</TEI>