<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZP-nujna-1-2014-09-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F8122115F85D7146C1257D5400346E44</idno>
               <idno type="custom" subtype="day">6E7261F86E1DD8CFC1257D5E00332729</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=6E7261F86E1DD8CFC1257D5E00332729</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZP-nujna-1-2014-09-24.KZP" n="1">
               <name>nujna seja</name>
               <date when="2014-09-24"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZP-nujna-1-2014-09-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZP-nujna-1-2014-09-24.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="title">REPUBLIKA SLOVENIJA  DRŽAVNI ZBOR KOMISIJA ZA POSLOVNIK</stage>
            <stage type="session">1. nujna seja</stage>
            <stage type="date">(24. september 2014)</stage>
            <stage type="chairman">Sejo je vodil dr. Matej T. Vatovec, predsednik komisije.</stage>
            <stage type="time">Seja se je pričela ob 10.00.</stage>
            <sp xml:id="SDT7-KZP-nujna-1-2014-09-24.sp1">
               <speaker>PREDSEDNIK DR. MATEJ T. VATOVEC:</speaker>
               <p>Lep pozdrav vsem. Člani komisije, vabljeni in ostali prisotni.</p>
               <p>Pričenjam 1. nujno sejo Komisije za Poslovnik.</p>
               <p>Sklic ste prejeli dne 16. 9., dne 18. 9. pa sem zaradi nadaljevanja 3. izredne seje
               Državnega zbora sejo prestavil na današnji dan.</p>
               <p>Zadržanih ni, kot nadomestna članica namesto gospe Nade Brinovšek je tukaj z nami
               gospa Eva Irgl.</p>
               <p>Na sejo so bili vabljeni še v imenu predlagateljev gospod Jani Möderndorfer, dr.
               Milan Brglez, predsednik Državnega zbora, ki se je opravičil, gospa Uršula Zore
               Tavčar, generalna sekretarka in Jerneja Bergoč, namestnica generalne sekretarke.</p>
               <p>Ker nisem prejel predloga za umik točke z dnevnega reda in predlogov za razširitev
               dnevnega reda seje, ugotavljam, da je dnevni red seje tak, kot vam je bil dne 16. 9 .
               posredovan s sklicem.</p>
               <p>Prehajam na <title>1. TOČKO DNEVNEGA REDA</title>, ki se glasi</p>
               <p>
                  <title>POBUDA ZA RAZLAGO PRVEGA IN DRUGEGA ODSTAVKA 230. ČLENA IN PRVEGA ODSTAVKA 231.
               ČLENA POSLOVNIKA DRŽAVNEGA ZBORA V POVEZAVI Z DOLOČBAMI PRVEGA ODSTAVKA 41. IN PRVEGA
               ODSTAVKA 42. ČLENA, KI UREJAJO PREDSTAVITVE KANDIDATOV ZA MINISTRE NA MATIČNEM
               DELOVNEM TELESU IN MNENJE O NJIHOVI PREDSTAVITVI.</title>
               </p>
               <p>Pobudo je dne 15. 9. vložila Poslanska skupina Zavezništvo Alenke Bratušek. V
               predlogu je postavila vprašanje na katerega bi želela dobiti odgovor v obliki razlage
               Poslovnika, vprašanje pa se glasi: <q>"Ali je možno v primeru postopka imenovanja
               ministrov, kot ga določa prvi in drugi odstavek 230. člena in prvi odstavek 231.
               člena, smiselna uporaba prvega odstavka 41. člena v povezavi z določbami prvega
               odstavka 42. člena Poslovnika ter ali je na njegovi podlagi možen sklic seje
               zainteresiranega delovnega telesa, pred katerim naj se predstavi kandidat za ministra
               in glede katerega mnenje oblikuje tudi zainteresirano delovno telo."</q> Na koncu
               obrazložitve je tudi ponudila v odločanje predlog besedila razlage, ki smo ga
               uporabili pri pripravi osnutka razlage, ki ste ga prejeli 23. 9.</p>
               <p>Besedo dajem predstavniku predlagatelja gospodu Janiju Möderndorferju, da nam na
               kratko predstavi predlog.</p>
            </sp>
            <sp xml:id="SDT7-KZP-nujna-1-2014-09-24.sp2">
               <speaker>JANI (JANKO) MÖDERNDORFER (PS ZaAB):</speaker>
               <p>Hvala lepa, predsednik.</p>
               <p>Seveda smo v Zavezništvu takoj, ko je nastal svojevrsten in neobičajen in nekorekten
               predlog in ne nazadnje celo dejanje s strani Poslanske skupine SDS smo smatrali, da s
               takšno razlago Poslovnika Državnega zbora Republike Slovenije lahko za v prihodnje
               kadarkoli zamejimo kakršenkoli takšen manever katerekoli, kogarkoli v Državnem zboru,
               ki bi se rad igral s Poslovnikom in ga obračal in razlagal po svoje.</p>
               <p>Namreč, dejstvo je, da se je zgodil svojevrsten paradoks, v zgodovini Državnega zbora
               tega ni bilo. Namreč, od samega začetka, to pa je, da si je poslanska skupina
               privoščila, ob hearingu ministrov in ministric svojevrsten unikum, to pa je, da lahko
               zainteresirano telo celo zasliši ministra, ki niti ni minister, ampak je kandidat in
               seveda krši več členov Poslovnika in ne nazadnje tudi parlamentarno prakso, zraven
               tega pa tudi tisto, kar je najbolj nevarno, ovira proces sestave vlade, kajti sam
               Poslovnik je narejen tako, da v resnici omogoča tudi z neko časovno dimenzijo v nekih
               določenih rokih vzpostaviti vlado.</p>
               <p>Dejstvo je, da zainteresirano telo v praksi, parlamentarni praksi in ne nazadnje tudi
               po Poslovniku je več kot jasno, da je namenjeno predvsem in samo takrat, kadar
               delovno telo ima interes obravnavati določen posamezen akt znotraj same procedure v
               Državnem zboru in na ta način tudi podati svoja stališča in mnenja na predlog
               določenega akta in seveda opraviti tudi razpravo.</p>
               <p>Tisto, kar je bilo kršeno, pa bom zdaj malo bolj konkretiziral pa je predvsem to,
                   da namen, ki ga
               določa tako Ustava, kot Poslovnik in je samo zaslišanje kandidatov in kandidatk,
               ministric in ministrov posebej opredeljeno v Poslovniku s svojimi določbami in seveda
               s tem tudi določa neko vrsto dinamike kako sploh poteka postopek zaslišanja in le-ta
               sploh ne predvideva nikakršnega dodatnega zainteresiranega telesa, je več kot jasno,
               da je šlo tukaj samo za manever, ki si ga lahko privošči, kar je že večkrat pokazala
               tudi z drugimi dejanji, Poslanska skupina SDS za v resnici neke vrste političnega
               pobalinstva in ne nazadnje tudi nagajanje. Dejstvo je, da je bilo več kot jasno v
               samem postopku, ko je Stranka Mira Cerarja zmagala na volitvah, da je postala tudi ne
               samo relativni zmagovalec, ampak tudi tisti, ki bo prvi sestavljal vlado in poskušal
               sestaviti vlado. Ne nazadnje je zelo pomembno to vprašanje predvsem z vidika, da je
               prav, da se omogoči tistemu, ki ima to možnost, in ne nazadnje je tudi dobil za to
               jasno sporočilo državljank in državljanov kdo naj sestavi vlado, da je bil ta
               svojevrsten presedan v resnici neke vrste, ne najdem besede, ki bi lahko definirala
               to potezo, ki jo je potegnila SDS, da na ta način v resnici se ne gre drugega, kot
               samo neke vrste nagajanja.</p>
               <p>Zdaj pa k dejstvom. Dejstvo je, da sta tako Komisija za peticije ter človekove
               pravice in enake možnosti, ki ji seveda predseduje predsednica gospa Eva Irgl in
               Komisija za nadzor javnih financ, ki jo je sklical njen predsednik Andrej Šircelj,
               seveda kršila kar nekaj določb. Ne samo to, da sta kršila določbe, namreč zgodilo se
               je še nekaj drugega. Zgodilo se je tudi to, da so celo izkoristili ti dve komisiji za
               to, da so potem lahko seveda, zato, ker komisija, logično, ni bila sklepčna, ker je
               bila obstruirana s strani vseh ostalih političnih strank, razen Nove Slovenije, je v
               resnici se zgodilo to, da so zlorabili v tej meri, da so potem slovenski javnosti
               predstavljali, da se je prvič v zgodovini zgodilo to, da se kandidati za ministre in
               ministrice niso prišli predstaviti zainteresiranim telesom. To se mi zdi res, jaz
               vsakič znova ostajam brez besed pri tej poslanski skupini, pri teh potezah, ki jih
               potegne in tisto, kar je dejstvo pa je, da so, ker v bistvu niso prebrali niti
               svojega lastnega odloka na podlagi katerega je ta komisija bila ustanovljena.
               Komisija za peticije v tem odloku zelo jasno piše kaj in kdaj se ta komisija
               sklicuje, katere naloge opravljal in ne nazadnje katera področja pokriva. Nikjer v
               tem odloku ni zapisano, da opravlja tudi hearing oziroma zaslišanje in da se prijavi
               kot zainteresirano telo. Enako velja tudi za Komisijo za nadzor javnih financ, ki je
               bila ustanovljena na podlagi 38. člena Poslovnika in ima prav tako določene naloge
               kaj je v resnici njeno delo, kjer sem v sami obrazložitvi zelo jasno opredelil in
               tudi nakazal in tisto, kar se mi osebno zdi najbolj sporno pa je to, da tudi če bi
               časovno gledali to dimenzijo, bi če bi na tak način se vse, vsi odbori in komisije v
               Državnem zboru oklicali zainteresirane in začeli en za drugim v praksi sklicevati
               takšna zaslišanja oziroma se pojavljati kot zainteresirano telo, bi se zgodilo to, da
               v resnici bi bil zamujen rok, ker časovno sploh ne bi uspeli speljati do konca vseh
               hearingov v času, ko bi predsednik vlade v resnici moral tudi sporočiti glede na roke
               kdaj in katerega ministra oziroma kandidata ali kandidatko ne bi predlagal v samo
               vlado.</p>
               <p>Zakaj je pomembno da danes sprejmemo takšno razlago, ki smo jo predlagali ali pa s
               predlogom modificiranega predloga. Predvsem je pomembno zaradi tega, ker v resnici v
               praksi se je pokazalo, da vlada ni nujno da bo trajala 4 leta, niti ni nujno, da bo
               predsednik vlade ne delal rekonstrukcije vlade. Se pravi, ne da je ne bo, ampak da jo
               lahko. Kar pomeni, da se lahko že čez mesec, dva ali tri znajdemo popolnoma pred
               istim problemom, in zato je nujno potrebno ne spreminjati Poslovnik, saj Poslovnik
                   ostane takšen
               kakršen je in točno se ve kakšna je pot za spreminjanje Poslovnika. Potrebujemo
               dvotretjinsko večino, ampak parlamentarna praksa to pot pa je, da smo ob takšnih
               primerih, ko ni bilo jasno oziroma je prihajalo do nesporazumov in zapletov, komisija
               in zato jo tudi imamo, podala ustrezno razlago in za vse večne čase dokler Poslovnik
               ni bil spremenjen je bila jasna razlaga. In zato pričakujem, od opozicije seveda ne,
               zagotovo pa od koalicije, pričakujem, da sprejme ustrezno razlago, kajti edino na ta
               način lahko zavarujemo institut, ki ne samo tej koaliciji, ampak katerikoli koaliciji
               omogoča resno, spodobno sestavljanje vlade oziroma tudi sam postopek, ki ga
               predsednik Vlade kot mandatar v tistem času ima kot nalogo in dolžnost, da jih v
               nekem določenem roku tudi pripelje do svojega konca ali ne konca. To pa je že stvar
               samega mandatarja.</p>
               <p>Ob tem moram reči, da mi v Zavezništvu ne moremo vplivati na nobeno spremembo, tako
               ne na komisiji, tako ne v Državnem zboru in seveda tukaj odgovornost za to prevzema
               samo tisti, ki ima večino in tisti, ki odloča. Računati na to, da se bo Poslovnik
               nekje v prihodnosti spreminjal in bo bolj jasno in določno to zapisano, se
               opravičujem, ampak tukaj javno povem, v to ne verjamem, dve tretjini nimamo in ne
               nazadnje sam vem, da takoj ko se začne odpirati Poslovnik, se začnejo odpirati tudi
               druga vprašanja znotraj Poslovnika in potem nikoli več ni konsenza doseženega in zato
               bo ta ideja in ta priložnost splavala po vodi. Naša dolžnost je, kot poslanci in
               poslanke, da sprejmemo tisto razlago, ki bo zaščitila ta Poslovnik in preprečila vsem
               poslancem in poslankam, ki mislijo, da lahko zlorabljajo svojevrstno razlago tega
               Poslovnika, ki je seveda samo njihova in njim podobna.</p>
               <p>Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp3">
               <speaker>PREDSEDNIK DR. MATEJ T. VATOVEC:</speaker>
               <p>Gospod Möderndorfer, hvala za to predstavitev.</p>
               <p>Naj povem, da Komisija za Poslovnik, če bo odločala o tej razlagi bo odločala za
               naprej in ne o konkretnih primerih, temveč generalno, tako da konkreten primer na
               katerega se nanaša ta pobuda je povod za to, ampak ne predmet razprave za naprej.</p>
               <p>Bi pa želel še opozoriti, da bi morali danes odločiti ali te predmetne določbe
               Poslovnika če potrebujejo razlago in če v kateri smeri in da moramo to določiti
               oziroma to sprejeti z dvotretjinsko večino navzočih članov komisije. Članice in na
               sejo vabljene zato vljudno vabim, da se v razpravi opredelijo ali potrebujemo razlago
               prvega in drugega odstavka 230. člena in prvega odstavka 231. člena Poslovnika, v
               povezavi z določbami prvega odstavka 41. in prvega odstavka 42. člena, ki urejajo
               predstavitve kandidatov za ministre na matičnem delovnem telesu in mnenje o njihovi
               predstavitvi.</p>
               <p>Odpiram razpravo.</p>
               <p>Gospod Lisec.</p>
            </sp>
            <sp xml:id="SDT7-KZP-nujna-1-2014-09-24.sp4">
               <speaker>TOMAŽ LISEC (PS SDS):</speaker>
               <p>Hvala, predsednik, za besedo. Kolegice, kolegi, vsi ostali vabljeni, lep pozdrav.</p>
               <p>Uf, težko sem poslušal tega uvodničarja, ker je bilo toliko političnih pamfletov, da
               se mi zdi, da to na Komisijo za Poslovnik ne paše. Od tega političnega pobalinstva do
               nagajanja do zlorabe in vseh ostalih besed, pri tem pa predlagatelj tako za sklic te
               seje, kot tudi za razlago določenih členov in odstavkov Poslovnika ni navedel niti
               enega, niti ene kršitve Poslovnika. Govoril je kako je Poslanska skupina SDS se igra
               politično pobalinstvo, kako nagaja, kar absolutno zavračamo, absolutno zavračamo in
               ne gre za nobeno zlorabo Poslovnika, ker tudi predlagatelj sam ni navedel zlorabe
               Poslovnika. Navedel je, citiram: <q>"sklic zainteresiranega delovnega telesa po našem
               mnenju', Ne v nasprotju s Poslovnikom. 'po našem mnenju presega okvire določila
               Poslovnika, poleg tega pa je v nasprotju z dosedanjo parlamentarno prakso."</q> Pa se bom
               v začetku osredotočil na <q>"po našem mnenju"</q> in <q>"dosedanjo parlamentarno prakso"</q>.</p>
               <p>Spoštovani, že na eni izmed prejšnjih sej Državnega zbora smo se ukvarjali s tem kaj
               je Ustava, kaj je zakonodaja, kaj je Poslovnik in kaj je osebno ali je moje ali naše
                  mnenje. Za moje pojme kot
               poslanca velja Ustava, Poslovnik in zakonodaja. Me veseli, da ima kdo kakšno mnenje,
               ampak odločiti bi morali v skladu s Poslovnikom in Ustavo. In pri tem, ko sta kolega
               Andrej Šircelj in kolegica Eva Irgl pravočasno sklicala seje zainteresiranih delovnih
               teles, nista niti v enem stavku in niti eni besedi kršila določil Poslovnika. In jaz
               verjamem, da v skladu z Ustavo ali s Poslovnikom ni prepovedano, je dovoljeno.
               Spoštujem mnenje Zavezništva Alenke Bratušek, ampak nima čisto nobene opore v
               Poslovniku Državnega zbora. Ali tukaj strah pred Poslansko skupino SDS, mislim da je.
               Kajti, ko SDS nekaj predlaga je treba iti na okope, ne glede na to ali imaš eno
               tretjinsko večino, absolutno večino ali kakršnokoli drugo večino. In tudi tukaj je
               zanimivo, kako se Zavezništvo Alenke Bratušek sklicuje, kako bo opozicija. Jaz
               mislim, da so tudi oni opozicija, sicer bolj mehka opozicija. Jaz predlagam
               predsedniku Vlade, da jim da eno ministrsko mesto in da končno rešimo to vprašanje
               kje so oziroma kje niso. Na koncu pa predlagatelj reče: mi ne prevzemamo nobene
               odgovornosti. Oni skličejo sejo, dajo pobudo za razlago Poslovnika, ampak rečejo: na,
               nič ni od nas odvisno. Mislim, da bi bilo najbolj smiselno, če bi na začetku rekel
               predlagatelj, da je ta seja nepotrebna. Prvič, zaradi aktualnih zadev, ki jih je
               predlagatelj sam navedel, zaradi sklica komisije za nadzor proračuna in komisije za
               človekove pravice. Zadeva je pase. Verjetno pa je predlagatelja strah kaj se bo kdaj
               naredilo, ampak verjetno ne ve, da lahko ta strah obstaja, če se bosta kdaj koalicija
               in opozicija zamenjala. Lahko se zgodi. Jaz upam, da se bo čim prej naredilo, da
               enkrat pridemo do enega reda. 41. člen Poslovnika zelo lepo piše: Druga delovna
               telesa lahko obravnavajo te zadeve kot zainteresirana delovna telesa. Skratka, kar ni
               prepovedno je dovoljeno. In še enkrat ponavljam. Kolega Šircelj in kolegica Irglova
               sta pravočasno sklicala. In ni šlo za nobeno politično pobalinstvo in za nobeno
               nagajanje. Se pa sprašujem, če minister oziroma kandidat za ministra za finance ni
               pripravljen niti na Komisijo za nadzor proračuna. Česa ga je strah? Da mu člani
               komisije ne glede na to ali so iz koalicije ali iz opozicije, pa verjamem, kolikor
               poznam sestavo, so zelo kvalificirani člani te komisije, da ga seznanijo z dejstvi, s
               svojimi pogledi, mu dajo tudi kakšna priporočila. Mislim, da vsak minister, ki ga je
               malo v hlačah, predvsem pa ki želi dobro sodelovanje z Državnim zborom bi bil vesel
               povabila na komisijo, ki obravnava tisto, s čimer se bo on srečeval pri svojem delu.
               In isto je pri komisiji za človekove pravice. Jaz sem sam v Državnem zboru že od leta
               2005. Bil sem strokovni sodelavec v koaliciji in opoziciji, bil sem poslanec v
               koaliciji in opoziciji in tudi vem kdo je predsedoval tej komisiji za človekove
               pravice. Kaj vse se je obravnavalo in večina je šla na področje pravosodja. In sedaj
               rečete, da minister za pravosodje ni kompetentna oseba, da bi se udeležil zasedanja
               komisije za človekove pravice. Skratka, to vaše mnenje spoštujem. Nikakor pa ne morem
               reči, da je v nasprotju s Poslovnikom Državnega zbora in niti sami niste tako v
               sklicu za to sejo, kot tudi v delovnem gradivu za razlago nikjer napisali kje se
               Poslovnik krši. Če bi bila kršitev Poslovnika tako očitna, kot je bilo navedeno,
               potem niti ne bi rabili razlago. To je tudi moje mnenje. Ampak zanimivo je, da nimamo
               mnenja Zakonodajno-pravne službe. Sicer pa vemo, kako je z mnenje Zakonodajo-pravne
               službe. Ta koalicija, ko ga bo potrebovala ga bo dala na sveti gral, ko ga ne bo
               rabila bo pa morda naredila strokovno komisijo, ki se bo ukvarjala z mnenjem
               Zakonodajno-pravne službe ali je njihovo stališče pravo ali nepravo.</p>
               <p>Ena stvar še. Zapisali ste v predlogu za sklic te seje, da je razvidno, da gre v
               postopku za imenovanje ministra za postopek sui generis in da ima mnenje delovnega
               telesa posebno težo, saj lahko vpliva na odločitev predsednika Vlade, da spremeni
               svojo odločitev o kandidatu za ministra in da zato, ker je problematično mnenje
               zainteresiranega delovnega telesa. Po mojem mnenju glede na hearinge, kar ste
               zapisali,  lahko pride
               na odločitev predsednika Vlade. Ni ga boga, da bi spremenil odločitev predsednika
               Vlade ne glede nato, če vsi člani odbora določenega matičnega delovnega telesa
               glasujejo proti predstavitvi. In moram reči, da ko sem bil na petih hearingih, bi
               marsikateremu, ne samo predsedniku Vlade, tudi ministru svetoval, da naredi korak
               nazaj in ponudi svoje delovno mesto komu drugemu, ne pa, da lahko ima delovno telo
               neko posebno težo. EPP kandidata za ministra, kjer ga niti, če bi ga opozicija
               dvanajst ur masirala, ne bi spremenilo mnenje večine, torej bodoče koalicije niti
               mnenje predsednika Vlade. Mediji so se ukvarjali z določenimi kandidati za ministre.
               In kaj se je zgodilo? Nič se ni zgodilo. Nič. Vsi tisti kandidati so že v predhodnih
               fazah koalicijskih usklajevanj odstopili iz mesta kandidata, iz mesta kandidata za
               ministra. Po hearingih oziroma ob hearingih pa do seje Vlade oziroma do seje
               Državnega zbora, kjer smo potrdili Vlado, se je zgodilo nič. Morda edino kar je
               sporno v Poslovniku za koga je to, imamo matično in zainteresirano delovno telo in
               imamo pristojno delavno telo. Imam občutek, da se je predlagatelj pri teh besednih
               zvezah malo izgubil. Skratka, jaz mislim, da je ta današnja točka oziroma seja
               popolnoma brezpredmetna. Kaže na nek strah pred SDS. Brez skrbi, naj vas ne bo strah,
               imate dvotretjinsko večino, čeprav sami pravite, da nimate. Lahko delate kar hočete,
               lahko spreminjate Ustavo, Poslovnik, zakonodajo, nobenega problema, ampak mislim, da
               si pa ne morete privoščiti, da bi onemogočili opozicijo, bom rekel pravo opozicijo,
               kamor štejem SDS pa morda še koga, ampak morda še koga, da bi razpravljal in izrekel
               naše mnenje. Ne bomo to naše mnenje zapisali ne v Poslovnik ne v Ustavo. Lahko pa ga
               izrazimo, ampak zato ne potrebujemo posebnih sej posameznih odborov in komisij, ampak
               to lahko naredimo v razpravi na splošno pri posameznih točkah posameznih delovnih
               teles. To pa, da se nek sklicatelj sklicuje, da v njegovem mnenju je nekaj v
               nasprotju z dosedanjo prakso, pa je takole malo iz, jaz bom rekel, iz petnih žil
               privlečeno oziroma je nek strah.</p>
               <p>Spoštovani predlagatelji, za današnjo sejo komisije še ni<gap n="…"/> Koliko je? Tri mesece, ste
               bili na oblasti. Ko ste imeli parlamentarno prakso, ki vam je ustrezala, ste se jo
               držali popolnoma. Ko ste ustanovili kakšno svojo parlamentarno prakso, ki pa je bila
               v nasprotju s Poslovnikom, kar so vam dokazali tudi iz Zakonodajno-pravne službe pa
               še kdo drug, požvižgali ste se. Tukaj pa niste sedaj eno besedo dokazali kaj je v
               nasprotju s Poslovnikom, pa govorite kako je v nasprotju s parlamentarno prakso. Jaz
               mislim, da je parlament eno živo telo, in če pride kaj novega v parlamentarno prakso,
               kar ni izrecno prepovedano, je torej dovoljeno, ni nobenega problema, če ni v
               nasprotju s poslovnikom. In to kar sta predlagala kolega Eva Irgl in kolega Andrej
               Šircelj, ni nikjer v nasprotju s Poslovnikom. In sprejemanje razlage z nekim bodočim
               strahom, ko boste dejansko, Zavezništvo Alenke Bratušek v opoziciji, ko vas bo strah
               kaj boste lahko delali oziroma česar ne boste smeli, je popolnoma odveč, pa se ne bom
               spuščal na politični teren kaj in kako bo izgledala zastava Državnega zbora s
               katerimi strankami v Državnem zboru po naslednjih, verjetno predčasnih parlamentarnih
               volitvah. Skratka, mnenja oziroma hearingi pred zainteresiranimi delovnimi telesi
               niso nikjer v Poslovniku, nikjer v neskladju s Poslovnikom Državnega zbora. Če bi
               bilo, bi verjetno dobili tudi mnenje Zakonodajno-pravne službe, ki bi rekla, napačno
               je. Jaz, spoštovani, ne v sklicu, ne v razlagi kot delovnemu gradivu, nikjer ne <stage>/
               nerazumljivo/</stage> mnenje Zakonodajno-pravne službe. Tudi sam se velikokrat nisem strinjal
               z mnenjem, ampak sem ga spoštoval. Tukaj se ga niti ne posluša, verjetno se ga pa
               niti ne bi spoštovalo, če ne bi bilo v korist predlagateljem in pa koalicijskim
               poslancem oziroma koalicijskim strankam.  Skratka sploh ne vem kaj si naj mislim glede te seje.
               Sprejemanje razlage po mojem mnenju je za konkretno zadevo pase. Za absolutno, za v
               naprej pa mislim, da če se hočemo resno pogovarjati, rabimo pravno mnenje
               Zakonodajno-pravne službe, ki pa ga nimamo. Toliko za uvod. Hvala.</p>
            </sp>
            <sp xml:id="SDT7-KZP-nujna-1-2014-09-24.sp5">
               <speaker>PREDSEDNIK DR. MATEJ T. VATOVEC:</speaker>
               <p>Hvala gospod Lisec.</p>
               <p>Naj samo poudarim, da 282. člen Poslovnika določa, da komisija po potrebi dobi mnenje
               Zakonodajno-pravne službe. Mislim, da te potrebe ni bilo, ker je razlaga bila jasna
               in bi rad tudi poudaril, da sem kot predsednik te komisije, tudi predstavnik
               opozicije in ta komisija ne deluje, kot neko koalicijsko telo ali pa koalicijski
               stroj.</p>
               <p>Besedo predajam <gap n="…"/> Proceduralno. Gospod Möderndorfer.</p>
            </sp>
            <sp xml:id="SDT7-KZP-nujna-1-2014-09-24.sp6">
               <speaker>JANI (JANKO) MÖDERNDORFER (PS ZaAB):</speaker>
               <p>Jaz bi prosil, predsednik, samo zaradi same procedure, ker drugače bo ta razprava, že
               vidim, šla v čisto napačno smer. Namreč gospod Lisec poziva, da moramo imeti mnenje
               Zakonodajno-pravne službe oziroma razlago Zakonodajno-pravne službe kar je totalni
               nonsense, zato imamo komisijo in ne ZPS-ja. In če kaj ZPS, ne razlaga Poslovnika.
               Lahko da pa mnenje na določen predlog akta ali karkoli, ki ga obravnavamo v Državnem
               zboru in zato lepo prosim ne zavajati in vas, predsednik, prosim, če to diskusijo
               prekinemo kar se tiče ZPS-ja, ker drugače bomo to nadaljevali, da čakamo ZPS in
               ljudje bodo še res <stage>/ nerazumljivo/</stage>, da od ZPS-ja nočemo imeti mnenje. ZPS, še enkrat
               gospod Lisec, kljub vaši dolgoletni prisotnosti DZ-ju, kot strokovec in poslancev v
               več mandatih, ZPS ne tolmači Poslovnika, ok?</p>
            </sp>
            <sp xml:id="SDT7-KZP-nujna-1-2014-09-24.sp7">
               <speaker>PREDSEDNIK DR. MATEJ T. VATOVEC:</speaker>
               <p>Hvala gospod Möderndorfer. Kot sem poudaril je komisija ugotovila, da ni potrebe po
               mnenju Zakonodajno-pravne službe tako da bi prosil, če se o tem ne razpravlja več
               ampak razpravljamo konkretno o tem kar je točka dnevnega reda, se pravi ali
               potrebujemo razlago omenjenih členov. Prosim?</p>
            </sp>
            <sp xml:id="SDT7-KZP-nujna-1-2014-09-24.sp8">
               <speaker>TOMAŽ LISEC (PS SDS):</speaker>
               <p>Da zaključiva z gospodom Möderndorferjem. Komisija po potrebi pridobi mnenje
               Zakonodajno-pravne službe, 282. člen Poslovnika. Po potrebi. Verjamem, vam se ta
               potreba, je nimate, pač boste izglasovali, prešteli ste se že takoj na začetku seje,
               sklepčni smo, večino imate, dvotretjinsko večino z glasovi opozicije ali brez glasov
               opozicije. Skratka lahko pridobi ampak vam se je zdelo to irelevantno, ker verjetno
               vas je strah, da bi komisija rekla pa da, zainteresirano delovno telo lahko skliče v
               nekem časovnem roku hearing kandidata za ministre in bi verjetno Zakonodajno-pravna
               služba rekla, da kar ni prepovedano je dovoljeno. In tega mnenja Zakonodajno-pravne
               službe vas je strah in zato ste, predsednik, sicer čisto legitimno naredili po svoje
               ampak še enkrat, komisija po potrebi pridobi mnenje ZPS-a. Vam se je zdelo to brez
               veze, kar spoštujem ampak moje mnenje je drugačno.</p>
            </sp>
            <sp xml:id="SDT7-KZP-nujna-1-2014-09-24.sp9">
               <speaker>PREDSEDNIK DR. MATEJ T. VATOVEC:</speaker>
               <p>Zato, da čim prej rešimo to stvar predlagam, da damo na glasovanje ali prekinemo sejo
               in zaprosimo Zakonodajno-pravno službo za mnenje. Se pravi glasujemo, da se seja
               prekine in pridobimo mnenje Zakonodajno-pravne službe.</p>
               <p>Kdo je za? <stage>(...)</stage> Kdo je proti? <stage>(...)</stage></p>
               <p>Sklep ni sprejet.</p>
               <p>Prosim, če lahko nadaljujemo z razpravo o predlagani točki dnevnega reda. Nadaljuje
               gospod dr. Horvat.</p>
            </sp>
            <sp xml:id="SDT7-KZP-nujna-1-2014-09-24.sp10">
               <speaker>DR. MITJA HORVAT (PS SMC):</speaker>
               <p>Najlepša hvala za besedo.</p>
               <p>Torej nikakor se ne morem strinjati z razlogi, ki jih navaja gospod Lisec. Niti ne
               gre za vprašanje ali bi bilo delovanje zainteresiranih matičnih delovnih teles v
               zadnjem času protizakonito ali proti Poslovniku. Gre pa za to, da so razlogi, ki jih
               predlagatelj sklepa navaja tako jasni in očitni, da sem seveda osebno mnenja, da
               sploh ni potrebno sprejeti razlage Poslovnika.  Kar se tiče 230. člena zelo jasno govori v ednini. Gre za
               posebne določbe glede imenovanja ministrov in seveda uporaba splošnih določb 41., 42.
               člena na tem mestu, seveda, ni primerna. Takšno je bilo tudi naše stališče, zato se
               seveda nismo udeležili sej zainteresiranih matičnih delovnih teles. V 230. členu zelo
               jasno Poslovnik govori v ednini, tako da mislim, da zaradi tega sprejem obvezne
               razlage Poslovnika v tem primeru sploh ni potrebno, preprosto zato, ker so določbe
               Poslovnika dovolj jasne in ni nobene potrebe po tem, da bi imeli še obvezno razlago.
               Najlepša hvala.</p>
            </sp>
            <sp xml:id="SDT7-KZP-nujna-1-2014-09-24.sp11">
               <speaker>PREDSEDNIK DR. MATEJ T. VATOVEC:</speaker>
               <p>Gospod Möderndorfer bi imel repliko.</p>
            </sp>
            <sp xml:id="SDT7-KZP-nujna-1-2014-09-24.sp12">
               <speaker>JANI (JANKO) MÖDERNDORFER (PS ZaAB):</speaker>
               <p>Zelo kratek bom. Če je temu res tako, potem ne vem zakaj se je potrebno opravičiti in
               zakaj je treba razlagati, da ne prideš na sejo. Ker veste, te stvari ne gredo skupaj,
               če je to tako jasno v Poslovniku. In zato mora biti razlaga, ker v nasprotnem primeru
               se ne rabiš niti opravičiti, ker je potem seveda jasno kdo je naredil napako. In zato
               ta teza ne bo držala, ker naslednjič, če te razlage danes ne bomo sprejeli opozicija
               oziroma SDS lahko kadarkoli sklicuje tovrstne sestanke ob kateremkoli primeru,
               tovrstnem kot se je do sedaj zgodil, in vsi se bomo morali opravičevati, da ne
               pridemo na to komisijo, ker<gap n="…"/> Zakaj že? Ker imamo službeno obveznost ali ker se nočemo
               udeležiti nelegalno sklicane ali pa, bom rekel, po našem mnenju, prepričanju, da
               takšna komisija po Poslovniku sploh ne more biti. Torej, zato ta obrazložitev ne
               zdrži. In mi moramo imeti danes imeti mnenje, ker jaz verjamem v to, da če bo takšno
               mnenje danes sprejeto SDS-u ne bo več prišlo na pamet, da bi kaj takšnega naredil,
               ker tudi ne bo mogel demonstrativno potem nastopiti, kako nezaslišano se je zgodilo,
               da ministri niso prišli, pardon, kandidati, ves čas govorimo o ministrih, kandidati.
               Kandidati pa seveda nič niso vedeli in razumeli in so se opravičevali, češ, da so
               zasedeni, da so v tujini, da so ne vem kje še vse. Poglejte, to tako ne gre. Več kot
               jasno je, da takšen poziv, če bi imel takšno mnenje in če bi si kdo privoščil takšen
               sklic, v resnici mu nisi dolžan niti odgovarjati, niti se opravičevati. To mislim, da
               je smisel tega mnenja in razlage.</p>
            </sp>
            <sp xml:id="SDT7-KZP-nujna-1-2014-09-24.sp13">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo ima dr. Murgel.</p>
            </sp>
            <sp xml:id="SDT7-KZP-nujna-1-2014-09-24.sp14">
               <speaker>DR. JASNA MURGEL (PS SD):</speaker>
               <p>Hvala lepa za besedo. Jaz se strinjam s predlogom Zavezništva Alenke Bratušek, da je
               potrebno preprečiti zlorabe Poslovnika in da je Poslovnik treba spoštovati. In tudi
               se strinjam s predlogom kot so ga podali, ampak mislim, da je ta razlaga nepotrebna
               glede na to, da je skoraj enaka tistemu besedilu členov, ki obstajajo v Poslovniku in
               je nepotrebno razlagati jasne določbe Poslovnika, in sicer kot je tudi kolega Mitja
               Horvat povedal, 230. člen Poslovnika govori v ednini, da se kandidat predstavi
               pristojnemu delovnemu telesu in govorimo samo o enem delovnem telesu, tako da ni
               potrebna razlaga Poslovnika tam, kjer imamo jasne določbe samega Poslovnika. Zato
               mislim,da take posebne razlage ni potrebno sprejemati. Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp15">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Želi še kdo razpravljati? Mag. Kozlovič.</p>
            </sp>
            <sp xml:id="SDT7-KZP-nujna-1-2014-09-24.sp16">
               <speaker>MAG. LILIJANA KOZLOVIČ (PS SMC):</speaker>
               <p>Hvala za besedo. Jaz bi mogoče samo omenila 95. člen Poslovnika, ki govori, da
               poslanec, ki se ne udeleži seje mora odsotnosti to sporočiti, in sicer v drugem
               odstavku je tudi navedeno, da je lahko tudi celotna poslanska skupina lahko odsotna
               in to obrazloži. In mislim, da je SMC se ni opravičil oziroma je navedel razloge
               svoje odsotnosti in je v tem navedel, da ne gre za udeležbo na matičnem delovnem
               telesu, ki je ustanovljeno za področje na katerem naj se minister ustanovi oziroma na
               katerem bo opravljal funkcijo. Kajti, z odlokom o ustanovitvi in nalogah delovnih
               teles Državnega zbora je bilo točno določeno kateri odbor je za katero ministrstvo
               oziroma za kateri resor  ustanovljeno in je tudi izrecno navedeno oziroma so iz same
               obrazložitve, ko gre za Komisijo za peticije in človekove pravice in enake možnosti
               ni razvidno, da je ustanovljeno za to področje. Hvala.</p>
               <p>Zato, samo še to dopolnjujem, tako da tudi jaz menim, da razlaga pravzaprav v tem
               primeru ni potrebna. Hvala.</p>
            </sp>
            <sp xml:id="SDT7-KZP-nujna-1-2014-09-24.sp17">
               <speaker>PREDSEDNIK DR. MATEJ T. VATOVEC:</speaker>
               <p>Hvala vam.</p>
               <p>Gospod Möderndorfer.</p>
            </sp>
            <sp xml:id="SDT7-KZP-nujna-1-2014-09-24.sp18">
               <speaker>JANI (JANKO) MÖDERNDORFER (PS ZaAB):</speaker>
               <p>Poglejte, potem imam jaz samo eno vprašanje. Kako boste ravnali ob naslednjem takšnem
               koraku? Kako boste ravnali? To je ključno, ne. Namreč, če razlage ni potrebne, potem
               lahko poslanska skupina, ki je takšno ravnanje že enkrat nastopila, smatra da lahko
               še enkrat to naredi oziroma kadarkoli. Jaz tega ne razumem. Jaz res tega ne razumem.
               Zaradi tega, ker od takrat, če tega seveda danes ne bomo sprejeli, bom jaz naslednjič
               kadarkoli se bo to zgodilo, popolnoma tiho in še prav jim bom dal, ker bom rekel, da
               ste se odrekli temu in jim daste prav, da to počnejo. Dajte razumeti, da enostavno te
               stvari ne gredo skupaj. Vi morate enostavno, imate danes komisijo, kjer z vašo večino
               odločate ali bo to mnenje sprejeto za naslednjič ali ne in verjemite mi, če bi bila
               obrnjena logika in bi vi hoteli to narediti, ma poglejte, SDS bi tako poskrbel, da bi
               tole mnenje bilo zdajle že sprejeto in končana razprava, sploh ne bi bilo več
               diskusije. V trenutku bi bilo to narejeno. Meni je žal, da moram na tak način
               posegati, ampak je tudi, saj jaz se strinjam, veste, najmanjša stranka zahteva mnenje
               razlage Poslovnika, je tudi neobičajno. Ne, nič ni dogovorjeno. Žal. Ker če bi bilo,
               potem bi danes bilo drugače, pa vidite, da ni. Ampak to je vaš problem, ne moj. In
               enostavno zato vas samo sprašujem, kako boste ravnali naslednjič. Se boste zoper
               opravičili?</p>
            </sp>
            <sp xml:id="SDT7-KZP-nujna-1-2014-09-24.sp19">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo ima gospa Irgl.</p>
            </sp>
            <sp xml:id="SDT7-KZP-nujna-1-2014-09-24.sp20">
               <speaker>EVA IRGL (PS SDS):</speaker>
               <p>Najlepša hvala za besedo. Spoštovane poslanke, spoštovani poslanci!</p>
               <p>Glede na to, da je pobuda po razlagi Poslovnika prišla na to poslovniško komisijo s
               strani predlagatelja tudi zaradi sklica seje za katerega sem sama odgovorna kot
               predsednica Komisije za peticije ter za človekove pravice in enake možnosti, želim
               pojasniti naslednje. Na tem omizju se danes postavlja vprašanje: Ali zainteresirano
               delovno telo lahko zasliši kandidate za ministre? Pojavlja se vprašanje, ki je bilo
               povedano s strani predlagatelja, ali gre za paradoks. Naj pojasnim, da ne gre za
               paradoks, in da, zainteresirano delovno telo lahko po Poslovniku zasliši kandidate za
               ministre. Vprašanje je ali sem ravnala v nasprotju s Poslovnikom? Nisem. Bom
               utemeljila kasneje zakaj nisem ravnala v nasprotju s Poslovnikom. In drugič. Ali sem
               ravnala precedenčno v smislu prakse? Sem. Ja. Res je. Do sedaj zainteresirano delovno
               telo še ni zaslišalo kandidatov za ministre, pa to še ne pomeni, da jih ne sme. Se
               pravi, jaz sem ravnala v skladu s Poslovnikom, kar se tiče pa prakse, sem pa res
               ravnala precedenčno, ker menim, da je zainteresirano delovno telo lahko zasliši
               ministra s področja, ki ga pokriva delovno telo. V tem primeru, konkretnem, gre za
               ministra za pravosodje, želeli smo ga zaslišati v zvezi s kršitvami človekovih pravic
               v pravosodju. Nedvomno področje, ki posega v delo oziroma s katerim se mora ukvarjati
               tudi minister za pravosodje. Ne nazadnje je minister za pravosodje tisti, ki mora
               pripraviti takšne ukrepe, da se bodo te kršitve človekovih pravic zmanjševale, sicer
               naj mi pa kolegi iz SMC odgovorijo, kateri minister je za to pristojen. Bi želela ta
               odgovor natančen. Kateri minister je za to pristojen? Kandidata za ministra za
               pravosodje sem želela vprašati v zvezi z vprašanjem vladavine prava. Kateri minister
               je za to pristojen? Mogoče minister za finance? Tudi. Tudi. Verjetno tudi. Ampak
               ključni resor, ki to pokriva, je Ministrstvo za pravosodje.</p>
               <p>In tretjič. Ministra za pravosodje smo želeli povprašati glede Zakona o integriteti
               in preprečevanju korupcije. Gre za zakon, ki nedvomno sodi v področje tudi, bom
               rekla, Ministrstva za pravosodje.  Zdaj pa naj utemeljim zakaj nisem ravnala v nasprotju s Poslovnikom
               kot predsednica Komisije za peticije ter za človekove pravice in enake možnosti.
               Prvič, ves čas se sklicujete na 230. člen Poslovnika Državnega zbora in ta je jasen,
               ta člen določa pristojnost matičnega delovnega telesa glede zaslišanja kandidatov za
               ministre. Ampak jaz kot predsednica te komisije, ki sem zahtevala, da se ministra
               zasliši tudi na zainteresiranem delovnem telesu, se nisem nikoli, ampak res nikoli,
               sklicevala na 230. člen Poslovnika ampak izključno na 41. člen Poslovnika Državnega
               zbora. Gre za širšo splošno določbo, ki omogoča zainteresiranemu delovnemu telesu, da
               obravnava vse zadeve za katere je kot pristojno delovno telo določeno tudi matično
               delovno telo z dodelitvijo seveda predsednika Državnega zbora. In poglejte, če mi
               pristanemo na logiko, da če neko zainteresirano delovno telo želi zaslišati ministra
               seveda na področju, ki ga zainteresirano delovno telo pokriva, da pristanemo na
               logiko, da tega ne sme storiti, potem po mojem mnenju tudi drugih vsebin
               zainteresirano delovno telo ne more obravnavati, pa veste, da jih lahko. Veste da jih
               lahko. In to vedo zelo jasno in dobro tudi strokovne službe in ve tudi
               predlagatelj.</p>
               <p>Prej je bilo rečeno, da so poslanci, ki niso prišli na sejo komisije takrat, da so
               sejo obstruirali. To je rekel predlagatelj. To ne drži. Gospod Möderndorfer, to ne
               drži. Vi natančno veste, da 65. člen Poslovnika, ki govori o obstrukciji, je jasen.
               In 65. člena pravi, da obstrukcija pomeni, da prideš na sejo, poveš argumentirano
               zakaj boš sejo obstruiral in jo potem obstruiraš. Članice in člani Komisije za
               človekove pravice pa tega niso storili ampak so se zgolj opravičili. Niso navedli
               argumentov zakaj se opravičujejo. Zgolj opravičili so se. Se pravi seje niso
               obstruirali.</p>
               <p>In še nekaj bom povedala. V primeru ministra za pravosodje. Tukaj govorite kako ga
               nebi smeli zaslišati ampak moram povedati, da sem sodelovala tudi na zaslišanju
               ministra za pravosodje na matičnem delovnem telesu in takrat je mag. Goran Klemenčič
               javno rekel, da bo prišel na zainteresirano delovno telo in da ne vidi nikakršnih
               težav, da z njim opravimo zaslišanje tudi na Komisiji za peticije ter za človekove
               pravice in enake možnosti. Vendar se je potem očitno zgodil nek preobrat, v koaliciji
               so ga očitno prepričali, da naj ne hodi na to sejo komisije, pa čeprav je sam želel
               priti in pojasniti stališča. Se pravi zdaj imamo pa res paradoks, spoštovani gospod
               Möderndorfer. Gospod minister želi odgovarjati na vprašanja, potem pa koalicija
               naredi cel halo, skupaj seveda z opozicijo, ki je tiha podpornica te koalicije in
               minister ne more odgovarjati na vprašanja, čeprav si to želi. Morda do sedaj to ni
               bila praksa ampak to še ne pomeni,da po Poslovniku ni možno storiti.</p>
               <p>In prej ste dejali, da imate težave s tem vprašanjem med Zavezništvom Alenke Bratušek
               in stranko SMC. Predlagam, da recimo ustanovite skupino neodvisnih pravnikov, da
               rešijo še to dilemo, eno neodvisno skupino pravnikov smo že ustanovili. Konkretno se
               bo ukvarjala z mandatom Janeza Janše, druga bi se pa lahko ukvarjala s to prvovrstno
               vrhunsko dilemo, ki jo je izpostavil kolega Möderndorfer. Hvala.</p>
            </sp>
            <sp xml:id="SDT7-KZP-nujna-1-2014-09-24.sp21">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Besedo ima mag. Kozlovič.</p>
            </sp>
            <sp xml:id="SDT7-KZP-nujna-1-2014-09-24.sp22">
               <speaker>MAG. LILIJANA KOZLOVIČ (PS SMC):</speaker>
               <p>Hvala.</p>
               <p>Jaz bi, gospod Möderndorfer je vprašal kako bomo v bodoče ravnali, če bo taka
               situacija. Dejala bi, da popolnoma enako, ker je ko bo šlo za primer imenovanja
               ministrov še vedno drugi odstavek 230. člena govori o pristojnem delovnem telesu, ki
               je ustanovljeno za to področje tako da komisija, ki je v tem konkretnem primeru
               sklicala in želela zaslišati ministra, pač ima možnost s člani priti tudi na ta
               odbor, ki je pristojen, ki je ustanovljen za to področje in tudi tam vprašanja
               postavljati. Hvala.</p>
            </sp>
            <sp xml:id="SDT7-KZP-nujna-1-2014-09-24.sp23">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Dr. Murgel.</p>
            </sp>
            <sp xml:id="SDT7-KZP-nujna-1-2014-09-24.sp24">
               <speaker>DR. JASNA MURGEL (PS SMC):</speaker>
               <p>Torej če morda nisem bila dovolj jasna v zvezi z razlago  230. Poslovnika. Tega je treba uporabiti, ker
               gre za posebno določbo, imamo sicer splošne določbe Poslovnika, ampak določba 240.
               člena predstavlja lex specialis, torej posebno določbo, ki jo moramo uporabiti kadar
               ta obstaja, če ureja posebno situacijo in to je posebna situacija, torej postopek
               zaslišanja ministrov in ne maram, ko uporabljamo besedo hearingov, kot da nimamo
               slovenske besede zaslišanje. Torej, sklic, da ne bo pomote, sklic zainteresiranega
               delovnega telesa v postopku zaslišanja ministrov je bil v nasprotju s Poslovnikom. To
               je pač tudi naše mnenje. Zainteresirani poslanci bi lahko o zadevah, ki pač mislijo,
               da morajo zaslišati ministra, to lahko storili v okviru matičnega delovnega telesa,
               tako da ste imeli to možnost. Skratka, razlaga 230. člena Poslovnika Državnega zbora
               je jasna, kar zadeva to zaslišanje kandidata za ministra v okviru zainteresiranega
               delovnega telesa, in zato posebne razlage ni treba sprejeti, ker je popolnoma jasna
               in natančno določena razlaga v tem omenjenem členu Poslovnika.</p>
               <p>Hvala.</p>
            </sp>
            <sp xml:id="SDT7-KZP-nujna-1-2014-09-24.sp25">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Besedo dajem gospodu Tanku.</p>
            </sp>
            <sp xml:id="SDT7-KZP-nujna-1-2014-09-24.sp26">
               <speaker>JOŽE TANKO (PS SDS):</speaker>
               <p>Hvala lepa za besedo. Spoštovani kolegi.</p>
               <p>Moram reči, da imam s temi interpretacijami Poslovnika, ki si jih privošči
               Zavezništvo Alenke Bratušek in ki jih morda nekateri povzemate, rahle težave.</p>
               <p>Namreč Poslovnika se ne da zlorabiti, Poslovnik lahko uporabljaš tako, kot piše in mi
               smo ta Poslovnik uporabljali tako, kot piše. Jaz verjamem, da nekateri, ki tega niste
               Poslovnika vzeli resno in ga preštudirali, kakšnih fines ne poznate in kakšnih
               možnosti, ki jih poslovnik nudi, drugi jih morda nekoliko bolj. In iz tega, iz te
               bojazni, ko se poslovniške določbe uporablja tako, kot pišejo, sledi ves ta strah in
               ta dikcija glede zlorabe Poslovnika. Mi imamo predsednika Državnega zbora, ki mora v
               teh primerih intervenirati, če pride do napačne uporabe Poslovnika, pa ob primeru
               sklica teh delovnih teles ni interveniral, ni naredil nič. Predsednik Državnega zbora
               ima posebno določbo, mislim, da je to 19. člen ali kateri že, ki mu določa, da mora
               skrbeti za izvajanje tega poslovnika. In dr. Brglez, kolikor je meni znano, na
               področju, pri teh dveh sklicih zainteresiranih delovnih teles, kar zadeve hearing ni
               storil nič, ni dal ne ustnega ne pisnega opozorila ne razlage ne odpovedi sej ne
               ničesar. Tako, da kakšno dilemo, gospod Möderndorfer to lahko zlahka razčistimo. In
               če predsednik Državnega zbora, ki ima posebno pooblastilo, da izvaja ta poslovnik
               tega ni storil, potem ne morete govoriti, da je šlo za zlorabo poslovnika, ampak je
               šlo za uporabo poslovnika. Toliko da, bi rekel, razčistimo te dileme.</p>
               <p>Druga stvar, kar je, imamo v tem Poslovniku od strani, pri meni, ki imam starega, je
               od strani 19 naprej poglavje številka 6. Tam piše Delovna telesa in ima člena od 32
               do 56. Med temi členi je tudi 41. člen in tako naprej, in tam zelo jasno piše kaj
               delajo delovna telesa in kaj delajo zainteresirana delovna telesa. In točno v tem
               paketu tudi jasno piše kaj lahko počnejo poslanci, ki niso člani delovnih teles.
               Torej, če niste preprečili zainteresiranemu poslancu, da prisostvuje hearingu, ker je
               v tem poglavju to napisano, in pravite hearing urejajo posebne določbe poslovnika,
               potem tudi ne morete preprečiti, da zainteresirano delovno telo opravi del hearinga.
               To je v istem paketu teh členov je to napisano. 55. člen Poslovnika določa, da se
               lahko poslanec udeležuje tudi sej delovnih teles, katerih ni član. Torej, po tej vaši
               obvezni razlagi zainteresiran poslanec ne bi mogel prisostvovati nobenemu hearingu,
               ker ni član delovnega telesa. Ja, glejte, to je dopustno, da lahko to stori. In zainteresiranemu
               delovnemu telesu je tudi dopustno, da lahko to skliče. Tudi to je dopustno, ker je,
               isto poglavje ureja delovna telesa in tako naprej in to tako tudi funkcionira. Tako,
               da se s temi stvari ne bi jaz na tak način ukvarjal.</p>
               <p>Tu se postavlja še poseben problem. Mi imamo v tej državi dve instituciji, ki imata v
               sistemu neko posebno vlogo. To je varuh človekovih pravic in Računsko sodišče. Za ta
               dva imamo tudi v Državnem zboru dve posebni delovni telesi, eno je obvezno, eno pa je
               ad hoc telo. In zdaj naj mi nekdo razloži, koga in katero delovno telo je pristojno
               recimo za revizije proračunov, proračunskih uporabnikov in kdo je pristojni minister
               za to. Kdo to sprašuje? Odbor za finance in ima druge pristojnosti, kot ima recimo
               Komisija za nadzor proračuna, Računsko sodišče ugotovi stotine napak, stotine
               kršitev, če boste pogledali recimo Komisijo za, protikorupcijsko komisijo, boste
               ugotovili, da je zapisala, da je Računsko sodišče zapisalo, da so kršili 8 zakonov, 3
               uredbe in jim izdali negativno mnenje. Tudi kršenje zakona o izvrševanju proračuna je
               bilo to zapisano, pa o javnih naročilih, javnem naročanju in tako naprej. Kdo ureja
               in na kakšen način recimo lahko poslanci to sprašujejo, katero telo ureja to
               področje. Se postavlja vprašanje, ker mi govorimo samo pri teh hearingih, samo o
               proračunskih načrtih ali pa o načrtu dela ministrstva, nihče pa ne postavi nikoli
               vprašanja kako pa odpraviti napake, ki so se do zdaj dogajale pri delu posameznih
               resorjev. Recimo, Računsko sodišče to ugotavlja. Tukaj bomo čez kakšen mesec imeli na
               mizi poročilo varuha človekovih pravic, tam se boste raztrgali glede priporočil, ki
               se sprejemajo. Kaj bi še dodali, kako bi dopisali in tako naprej. Zdaj pa povejte mi,
               koga vprašati glede človekovih pravic. Minister, ki je bil zaslišan je govoril samo o
               tem kaj bi se moralo zgoditi, nihče pa se ne ukvarja s tem kako to popraviti, kar se
               je narobe zgodilo. In s tem ko ste preprečili, da bi se ta dva hearinga naredila in
               naredila pravočasno, to moram posebej povedati, pred zasedanjem pristojnega delovnega
               telesa, te pač preprečili razpravo in razpravo o pomembnih vprašanjih te države.
               Pravzaprav ključnih napakah, o ključnih deformacijah, ki se delajo na področju javne
               porabe in recimo izvajanje zakonodaje, ker so državljani, bom rekel, v bistveno
               slabšem položaju proti institucijam. Človekove pravice so pač boj državljana z
               institucijami in na tem področju ni bilo nobene razprave o tem. Zdaj, če se spomnim
               prav, se pred vrhovnim sodiščem berejo sodne odločbe in sodniki, ki so 10-krat in
               večkrat odločali v nasprotju s človekovimi pravicami. Tam je bilo razveljavljeno na
               instancah mnogo sodnih odločb. Zdaj pa mi povejte, kako opraviti razpravo v Državnem
               zboru, recimo pri zaslišanju ministra, da bi odprli razpravo tudi o tem področju.
               Sodni svet ne deluje, očitno, ker ni ukrepal v niti enem primeru, pa je ustavna
               kategorija. Tudi predsednik Vlade, sedanji, gospod Cerar je bil predsednik Sodnega
               sveta v enem obdobju, pa gospod Masleša tudi, sta bila skupaj v istem obdobju sta se
               izmenjavala na mestu predsednika Sodnega sveta. Zdaj pa mi povejte kako te zadeve
               urejati?! Problem države niso načrti in leporečje, problem države je izvajanje
               tistega, kar je sprejeto po pravilih, ki so zapisana. Pa naj gre za področje financ,
               naj gre za področje človekovih pravic ali vprašanja sodstva, sociale in tako naprej.
               In ti dve pomembni kategoriji, ti dve pomembni področji nista zajeti v prav nobenem
               hearingu.  V prav
               nobenem hearingu, ekskluzivno izločen. Ekskluzivno izločen. In mi, ki smo v skladu s
               poslovniškimi določbami predlagali sklic teh dveh delovnih teles, da tudi ti dve
               področji, ki sta pa ključni na koncu, za državljana, odnos državljana do države in
               njenih institucij in pa tudi za pravilnost izvajanja načrtov, ste eliminirali in
               suspendirali. Ne da bi se kdorkoli sklical na katerokoli poslovniško določbo, je to v
               neskladju. Gospod Möderndorfer bo dobro vedel, da če niste napovedali obstrukcije je
               v primeru ko se opraviči več kot polovica poslanske skupine in je delovno telo
               nesklepčno, da pač sledijo neke sankcije iz tega ven. Mandatno-volilna komisija ali
               pač kakšno delovno telo mora o tem odločiti tudi mimogrede. Bojkot na tak način, kot
               ste ga privoščili in povzročanja namerne nesklepčnosti je tako kot pri Državnem zboru
               pri nesklepčni seji, nič drugače. Če bi vi napovedali obstrukcijo je to pač urejeno
               in je zadeva rešena. Ker ste napovedali opravičilo in je bila seja nesklepčna, pa je
               to tako kot je to, ker vi bi morali nadomestiti pač svojo kvoto v delovnem telesu in
               predlagam, da ste dosledni pri uporabi pravil Državnega zbora in na tudi ta del
               ustrezno penalizirate skozi ureditev, ki je v tem Državnem zboru. Pač tako je, ni
               nobene razlike.</p>
               <p>Še nekaj bi vam povedal. Mi smo v tem Državnem zboru v tem mandatu že pa tudi v
               prejšnjih, večkrat predlagali drugačno ureditev imenovanja vlade. Ureditev, kjer bi
               pač mandatar, se pravi predsednik vlade, brez hearingov lahko imenoval ministre in bi
               se vsem tem zadevam v bistvu izognili. Tudi sedaj imate vložen predlog za spremembo
               Ustave na področju imenovanja vlade, kjer damo izjemno težo mandatarju in se izognemo
               vsem tem nepotrebnim zapletom povezanim s hearingi. Če bi bili dosledni, ko ste
               opravili te hearinge, bi približno polovica kandidatov morala koalicija zaradi
               neznanja, nesposobnosti ali pa predhodnih napak enostavno eliminirati. Ampak ker ste,
               kot je rekel že gospod Möderndorfer, vzeli tisto dikcijo, ki jo je uporabil Kučan pa
               tudi še kakšen njegov naslednik, ker ste uporabili pobalinstvo so šli vsi čez. Vsi so
               šli čez kot kandidati za ministre, s soglasno koalicijsko podporo pa še kakšen del
               opozicije je za njih glasoval. Goran Klemenčič, po tem poročilu računskega sodišče ne
               izpolnjuje niti minimalnih standardov za to, da bi bil sploh predlagan kaj šele da
               dobi soglasje za kandidata za ministra ne glede kaj si kdo o njemu misli ampak
               računsko sodišče, ključna revizijska hiša v tej državi kar zadeva javne finance, je
               ugotovilo kršitve osmih zakonov, treh uredb in pogodbe in več pogodb, dalo negativno
               mnenje, vi ste pa to isto osebo predlagali za ministra za pravosodje. Kakšna ironija
               je to, posmeh? Kakšni standardi so to, ljudje božji? Vi ste glasovali za, za
               imenovanje kandidata. In tako naprej. In zdaj se tu, ko smo predlagali, da se tega
               gospoda zasliši pri področju urejanja človekovih pravic, sprenevedate kaj smo vse
               kršili in kako smo kakšno stvar zlorabili. Mi smo kršili Poslovnik, ki smo ga samo
               uporabili in predsednik Državnega zbora ni naredil nič, da bi opozoril ali kolegico
               Evo ali kolega Širclja, da je delal karkoli v nasprotju s Poslovnikom. V 19. členu je
               jasno zapisano kdo je za to posebej pristojen. In predlagam, spoštovani gospodje, da
               se nehamo tukaj obdelovati kdo kaj zlorablja. Mi smo uporabili določbe tako kot so
               zapisane. Nobena ni v neskladju z nobenim, zapisana so splošna pravila, ki se jih ne
               sme kršiti in kakšen postopek je tudi še dodatno razdelan ampak splošne določbe niso
               v neskladju s posebno ureditvijo, niso.  Pa še nekaj je, kar ni tukaj noben opozoril. Prav v
               tem poglavju kar zadeva hearinge oziroma imenovanje Vlade, je ta Poslovnik
               nedosleden. Je nedosleden. In pristojno delovno telo ni nikjer posebej urejeno v teh
               splošnih določbah Poslovnika. Nikjer. Imamo matično urejeno, imamo zainteresirano
               urejeno, pristojnega pa ni. Jaz vem, da je za človekove pravice lahko pristojno samo
               eno delovno telo. Ne more biti večjih. Ampak za ta del ni bilo določeno pristojno
               delovno telo. Minister je opravil hearing s področja pravosodja, ni ga pa s področja
               človekovih pravic. Minister za finance je opravil hearing s področja, ne vem, javnih
               financ, ne pa s področja izvrševanja javnih financ. Ključno poglavje, ključni dve
               poglavji v bistvu sta popolnoma izpadli iz hearingov, čeprav smo to želeli s tem
               našim predlogom posebej urejati. In jaz bi lepo prosil, da se ne uporabljajo razni
               termini, razne dikcije, pa kdorkoli je že to, da nas obtožujete zlorabe Poslovnika.
               To bi lepo prosil, ker imate popolnoma vse instrumente v roki. Mi smo manj kot
               četrtina Državnega zbor, bistveno manj. Tri četrtine je na drugi strani in nam ne
               preostane drugega, kot da poslovnik uporabljamo, gospod Möderndorfer in tudi ostali.
               Čisto nič drugega. In ga tudi uporabljamo, dobro ga uporabljamo in tudi naprej ga
               bomo, toliko da ne boste imeli kakšnih težav z drugimi stvarmi.</p>
               <p>In predlagam še to zadevo, da vsi tisti, ker je gospod Möderndorfer dejal, da se čez
               mesec, dva ali tri lahko situacija ponovi, torej je že napovedal določene aktivnosti
               s področja hearingov, ker sedaj se pogovarjamo o hearnigih, da v primerih, ko se
               zgodi to na teh področjih, da tudi to uredite, na kar smo sedaj opozorili in kar ste
               suspendirali hearinge s področja človekovih pravic in tudi s področja izvrševanja
               proračunov, takih in drugačnih, vseh tistih, ki spadajo v pristojnost Računskega
               sodišča. To je treba urediti. To je temelj demokracije, je upoštevanje in realizacija
               zakonskih določb. Eno je za državljane, se pravi, za človekove pravice, drugo so
               javne finance. Ni problem, gospod Möderndorfer, samo v tem koliko lahko mi poceni
               denar dobimo. Ključen problem je, kako ga pametno porabimo. In točno to področje je
               pametna poraba javnih sredstev, je iz tega hearinga izpadla. Kdo je to igro vodil, je
               meni čisto vseeno, ampak je neprimerno. To bi še razumel v časih velike gospodarske
               rasti in takrat, ko se v proračunih dogajajo presežki. Takrat, ko pa moramo po denar
               na svetovni trg, pa tega jaz ne razumem, da se to naredi. Ne razumem. Ker takrat, ko
               ne gre, je treba biti še posebej pozoren, pa tudi takrat ko gre, je treba biti
               pozoren, da ne delaš neumnosti in se potem te zadeve delajo naprej. Skratka,
               predlagam, da tudi tako razmislite o naši ustavni pobudi, ker bi se s tem cirkusom
               vsem izognili. Po mojem so nepotrebni, po naše so nepotrebni in to lahko ta ustavni
               del lahko hitro spremenimo, drugače čez dva meseca ne bomo več uporabljali institut
               hearinga, ampak bo rešen na drug način, bolj pameten, bolj logičen, hitrejši postopek
               bo kar zadeva imenovanje Vlade in pa seveda, mislim, da se je treba človekovim
               pravicam, glede na to kar se dogaja in na te informacije, ki prihajajo, tudi iz
               Vrhovnega sodišča, to so podatki Vrhovnega sodišča, da prav tem kršitvam namenimo še
               posebno vlogo predvsem pri hearingih, ker to je treba sanirati to stanje, na financah
               in pri človekovih pravicah. Ne se izmišljevati samo kako ga onemogočiti, ampak kako
               to urediti, da bo to normalno in čim bolj brez bolečin potekalo. In tukaj vidim, da
               nimamo vsi enakega pristopa do zdravja na raznih področjih v tej državi. Na zdravje
               javnih financ, zdravja človekovih pravic, izvrševanje zakonov in tako naprej. Predlagam, da se, kar zadeva
               te stvari, zadeve umirijo in spravijo v neko pravo mesto in pot, ne pa da se
               ukvarjate s temi deviacijami in spektakli, ki ne koristijo nikomur. Hvala.</p>
            </sp>
            <sp xml:id="SDT7-KZP-nujna-1-2014-09-24.sp27">
               <speaker>PREDSEDNIK DR. MATEJ T. VATOVEC:</speaker>
               <p>Hvala, gospod Tanko. Jaz bi še enkrat pozval, če se lahko v razpravi omejimo na
               konkreten dnevni red Komisije za poslovnik in malo manj diverzij posvečamo
               ustreznosti ministrom in delu določenih delovnih teles Državnega zbora. Če prav
               razumem gospod Möderndorfer imate repliko? Potem dajem besedo gospodu Hainzu.</p>
            </sp>
            <sp xml:id="SDT7-KZP-nujna-1-2014-09-24.sp28">
               <speaker>PRIMOŽ HAINZ (PS DeSUS):</speaker>
               <p>Hvala lepa. Torej, sam sem prepričan, berem Poslovnik tako, da pravzaprav ni nobenega
               dvoma, da gre za to, da eno delovno telo obravnava ministra, s tem, da moram reči, da
               me tudi zaslišanje rahlo moti. Vem, da je mednarodni oziroma angleški izraz hearing,
               ampak mislim, da bi lahko mirno uporabljali neke vrste predstavitev ministra. Ker ne
               gre za to, da ga zaslišuješ, ker ko še ni minister ni še čisto nič hudega naredil.
               tako, da bi tudi na tej točki mogoče lahko malo popravili svoje izrazoslovje.</p>
               <p>Je pa tako, če bi šli na razlago Poslovnika v tem smislu, da lahko sedaj seveda več
               delovnih teles, ker potem je seveda več možnosti, ni samo eno telo, ki je lahko
               zainteresirano, potem seveda bi ta minister nikoli ne opravil. Torej, zadeve bi
               lahko, jaz sem bil na dveh predstavitvah in moram reči, da so trajale pet ali šest
               ur. In če bi bilo to, recimo, dvakrat ali trikrat je seveda za situacijo, ko minister
               to mora opraviti v dveh, treh dneh, mislim da gre za nek grozovit nastop. Se pa
               pojavlja v tem seveda to vprašanje: kaj pa sedaj ostali, ne vem, Državni svet bi tudi
               rad obravnaval, ker ima po Poslovniku pravico o vsem diskutirati o čemer diskutira
               Državni zbor. To se pravi bi se moral minister predstaviti tudi komisijam ali celo po
               možnosti Državnemu svetu v celoti ali kaj podobnega. Pa še kakšna civilna družba bi
               se gotovo našla, če mene vprašate, ker so problemi, ki jih imamo, seveda veliko.
               Gospod Tanko je šel na vsebinska vprašanja. Tam bi se dalo vsebino vedno najti.
               Dejstvo pa je, to ste že nekateri opazili, če ste se v stranki dogovorili kaj so
               problemi pri posameznem ministru bi gospa Irgl lahko šla, recimo, na drugo komisijo
               oziroma šla h konkretnemu ministru Klemenčiču in ga tam vprašala. To ni. Predsedujoči
               so dali besedo. Dali so v nekaterih komisijah besedo tudi predstavniku Državnega
               sveta, kaj šele poslancu, ki bi zraven sedel in vprašal ministra za tisto temo, ki ga
               posebej zanima. Enako mislim,da velja za proračun, popolnoma enako. Jaz vsebinsko tu
               ne vidim nobenega razloga, da ne bi ministra mogli vprašati tisto, kar je kdo želel.
               Ali pa mogoče narobe razmišljal, ampak tako si razlagam.</p>
               <p>Blizu mi je seveda tisto, kar je gospod Tanko sedaj na zadnje rekel. V bistvu je
               odgovoren za vlado mandatar. In v tem smislu bi pa jaz bil pripravljen razmišljati,
               ali so ti pogovori ali predstavitve ministra sploh potrebne. Ministrski predsednik
               odgovarja, če minister ni dober ga zamenja in tako dalje. Ta postopek bi lahko na nek
               način skrajšali, ker ves čas je bila tudi kritika, kako je ta postopek imenovanja
               vlade dolg in seveda v tem smislu bi se dalo kar skrajšati tudi postopek imenovanja
               Vlade.</p>
               <p>Tako, da kar se mene tiče se danes pogovarja pravzaprav dveh možnostih: ali sprejeti
               ta predlog,da se poslovniška razlaga sprejme ali pa ta poslovniška razlaga ni
               potrebna. Torej, sam mislim, da bi lahko tudi poslovniško razlago sprejeli, da ne bi
               bilo nobenega dvoma kako in tudi v bodoče.</p>
            </sp>
            <sp xml:id="SDT7-KZP-nujna-1-2014-09-24.sp29">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo dajem gospodu Möderndorferju.</p>
            </sp>
            <sp xml:id="SDT7-KZP-nujna-1-2014-09-24.sp30">
               <speaker>JANI (JANKO) MÖDERNDORFER (PS ZaAB):</speaker>
               <p>Hvala lepa. Ker nekaj v teh razpravah jasno nakazuje, in to seveda opozarjam
               koalicijo, ki bo na koncu odločala o tem, ker ima večino, da bo, če ne bo mnenje
               sprejeto v takšnem predlogu kot je seveda tudi predlagano, bomo imeli probleme še
               vedno naprej. In to je bila sedaj demonstracija tega, da jih bomo imeli. Zato imeti
               to večno iluzijo, da seveda se to ne bo zgodilo je noro. Ampak sedaj pa čisto
               konkretno o tem,  kar
               seveda, bom rekel, iz Poslanske skupine SDS oziroma poslanci, poslanca in poslanka
               seveda kar naprej razlagajo, da jim zbijem ali pa predstavim na drugačno tezo kot jo
               oni zdaj predstavljajo. Če bi kolega Tanka danes prvič srečal, bi mu še zaploskal in
               bi rekel, to je to. Ampak, ker se Tanko, midva poznava že nekaj časa in veva da, vi
               sicer vedno ponavljate, da uporabljate in ne zlorabljate Poslovnik, imate pa
               svojevrstno atletiko v tem Poslovniku. In dejansko jo razlagate vedno skozi svojo
               prizmo oči in seveda to ne pomeni, da je ta pravilna, edina in zveličavna, čeprav se
               z njim ukvarjate že kar nekaj let.</p>
               <p>Pa pojdimo sedaj pa na fakte. Človekove pravice o katerih ste govoril in o katerih je
               govorila tudi kolega Eva Irgl, nima matičnega ministra ali matičnega ministrstva.
               Nima ga. in tudi v Zakonu o Vladi, kjer so zelo jasno napisane naloge, področja, ki
               jih pokriva minister ali katerokoli ministrstvo, ne govori o tem kateri minister
               eksplicitno pokriva človekove pravice. Jih ne govori. Govori pa Ustava o človekovih
               pravicah. Gre za mrežo prepletenih sistemov. Človekove pravice najdemo povsod, na
               kateremkoli ministrstvu in kjerkoli se lahko kršijo. Zato ta teza, da seveda se je
               gospa Irgl odločila, ko je sklicala sejo, Komisijo za človekove pravice, v skrajšani
               obliki govorim, in povabila ministra Klemenčiča oziroma kandidata, se opravičujem -
               kar naprej govorimo o ministrih, takrat sploh še niso bili ministri – kandidata za
               ministra za pravosodje, ki naj bi po njeni razlagi angro človekovih pravic oziroma
               vprašanj na to temo pokrival, naj bi opravila zaslišanje na tej komisiji, je seveda
               zmotno, ker potem bi morala poklicati še najmanj ministra za obrambo, ministra za
               notranje zadeve, skratka vse, ki pokrivajo takšne ali drugačne represivne vzvode,
               instrumente, pa tega niste naredili. Vi ste poklicali samo kandidata za pravosodje,
               ker ste pač ocenili, da je on tisti, ki nekako največ pokriva človekove pravice.</p>
               <p>In drugo, kar je še bolj pomembno, po tej logiki bi lahko tudi poklicali ministra za
               zdravje oziroma kandidatko za ministrico za zdravje, kjer so tudi človekove pravice
               lahko kršene, pa še kakšnega, da ne naštevam vseh. In po tej logiki bi vi morali
               imeti šestnajst zaslišanj. To je noro in to sami veste, da to ne gre. Vi ste si pač
               izbrali enega, iz znanih razlogov, ker to demonstrirate že več kot dve leti, da v
               resnici ste hoteli izkoristiti primer in seveda to kar ste danes že tudi v razpravi
               večkrat povedali in pripeljali spet svojega vrhovnega šefa skozi to razpravo, je to
               več ali manj bil razlog, ampak o tem ne bom danes razpravlja.</p>
               <p>Grem naprej. Gospod Šircelj, ki je sklical komisijo za nadzor javnih financ. V
               Poslovniku je zelo jasno določeno in pa seveda po nalogah v odborih, seveda kaj so te
               naloge, ki jih opravljata komisija. In bom sedaj zelo jasno naštel, ker drugače bomo
               res mislili, da govorimo o komisiji, ki opravlja neke druge naloge, zato je nujno
               potrebno, da pride minister za finance. Se opravičujem, tam bi lahko prišel tudi
               kakšen drug minister, ker sedaj po tej logiki seveda bom predstavil. Komisija pokriva
               naslednja področja: pokriva, nadzoruje izvrševanje državnega proračuna ter finančnih
               načrtov Zavoda za pokojninsko in invalidsko zavarovanje Slovenije, Zavoda za
               zdravstveno zavarovanje Slovenije, javnega zavoda Radiotelevizije Slovenije iz vidika
               zakonitosti, namenskosti in racionalnosti porabe ter pravilnosti njihovih finančnih
               izkazov na podlagi poročil Računskega sodišča, spremlja izvrševanje proračunov
               lokalnih skupnosti, ki prejemajo finančna sredstva za izravnavo in nadzoruje namensko
               porabo sredstev prejetih iz državnega proračuna, nadzoruje izvrševanje finančnih
               načrtov in pravilnost finančnih izkazov javnih skladov, javnih podjetij in zavodov
               katerih ustanovitelj je Republika Slovenija. Poroča o Državnem zboru o nadzoru,
               pozor, o nadzoru, ki ga opravlja in mu predlaga potrebne ukrepe. Sedaj pa vi meni
               razložite kako naj kandidat, kandidat, poudarjam, za ministra za finance razpravlja o
               nečem čemer prvič ni bil ne soudeležen, ni dolžen niti odgovarjati, ker v resnici
               tega nadzora niti ne pozna niti ni z njim seznanjen. Kako naj na tej komisiji v
               resnici razpravlja. Jaz sam osebno, če bi pa seveda šel po tej analogiji kot ste jo
               vi danes razložili, bi pa seveda jaz pričakoval še najmanj tri, štiri ministre, da mi
               pridejo na to komisijo razložiti kako mislijo delati na določenih področjih, ki so
               zadolženi čisto konkretno za določene stvari. Ministra za kulturo, komot bi ga lahko
               poklicali. Ministra za zdravje, komot bi ga lahko poklicali. Ministra za delo,
               družino in socialne zadeve, pokojninski sklad, komot bi ga lahko poklicali. Niste.
                   In naslednja
               zadeva, ki je zelo pomembna in o kateri ves čas govorite je seveda, da, sami pravite,
               da je temu tako, kot zainteresirano telo pa vi gospod Tanko tako hudo dobro veste in
               ker poznate Poslovnik in zato seveda ne gre samo za uporabo Poslovnika, kot ves čas
               govorite ampak gre za svojevrstno atletiko, da ne bom govoril izraza, ki vas blazno
               moti in me za njega lepo prosite, da se ga ne uporablja, gre seveda za naslednji
               korak. Vi ste oziroma gospod Šircelj, se opravičuje, ne vi, gospod Šircelj je sklical
               komisijo res da pred Odborom za finance, ki je matično delovno telo in vi dobro
               veste, da matično delovno telo pripravi poročilo za Državni zbor o katerem tudi
               poroča in na podlagi katerega seveda se poslanci in poslanke tudi odprejo razpravo in
               na koncu odločajo o vladi. Kaj je naredil gospod Šircelj? Prekinjeno sejo, ki je bila
               seveda nesklepčna, je sklical nadaljevanje 5 minut po končanem zaslišanju Odbora za
               finance, ko je bila že zadeva zaključena, ad acta. Kdo je ne krši Poslovnika, če že
               velja ta vaša analogija, ki jo ves čas razlagate? In o tem vam govorim gospodje in
               gospe, ker niso samo gospodje v tej dvorani, kolega Tanko, je seveda treba upoštevati
               potem celo sliko in po tej analogiji, kot ste jo vi hoteli zapeljati, ker gre
               dejansko ne več samo za dni ampak tudi za ure, ker veste, da vsak odbor mora
               pripraviti v 48 urah poročilo, v resnici potencialni mandatar, ki je sestavljal
               vlado, v resnici sploh nebi mogel izpeljati do konca svoje oziroma Državni zbor nebi
               mogel speljati postopka o tem kar je v resnici predlagal gospod Cerar na Državnem
               zboru. Zato je potrebna ta razlaga danes na komisiji, da bomo preprečili to aerobiko,
               ki se jo greste znotraj tega Poslovnika in je treba prekiniti s temi zgodbami in
               nehati razlagati kakšne so pravice človekove in kam vse spadajo kot da vsi ne vemo o
               čem govorimo.</p>
               <p>In moram še eno stvar povedati. Sem izredno zadovoljen, da je vlada sestavljena in da
               šele danes govorimo o tej temi, zato ker ne moremo vplivati za nazaj. Lahko vplivamo
               pa za naprej in to je zelo pomembno. Nič ne napovedujem kaj bo čez 2, 3 mesece,
               govorim pa, da obstaja lahko tudi ta možnost teoretična in ne obračati mojih besed.
               Srečno želim, da bo ta vlada delala 4 leta, ker ne potrebujemo nobenih novih telovadb
               okoli nestabilnosti politične v tej državi ampak potrebujemo pa tudi jasne razlage,
               ker tovrstne razlage, kot jih zdaj poslušam, ne bodo nas pripeljale daleč, zagotovo
               ne in zato zdaj seveda pa ne več na vas ampak res na koalicijo apeliram, za božjo
               voljo, dajte sprejeti to razlago, ker boste imeli vsaj mir. Vi imate večino, ker
               naslednjič se jaz res ne bom več oglašal zaradi tega, ker enostavno bom smatral, da v
               resnici to želite in dopuščate, da vam to počnejo kar počnejo.</p>
               <p>To kar ste pa, gospod Lisec, vi seveda razlagal, moram pa tako reči. Veste, mene ni
               nič strah, prav ničesar. Če bi me bilo, bi bil s štirimi poslanci skupaj zelo modro
               tiho, pa še fajn bi se imel za razliko od marsikoga, govorim zelo na glas, zelo jasno
               pa marsikaj si upam tako da meni ne očitati strahu. Nikogar se ne bojim, še najmanj
               pa vas.</p>
            </sp>
            <sp xml:id="SDT7-KZP-nujna-1-2014-09-24.sp31">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Besedo ima dr. Horvat.</p>
            </sp>
            <sp xml:id="SDT7-KZP-nujna-1-2014-09-24.sp32">
               <speaker>DR. MITJA HORVAT (PS SMC):</speaker>
               <p>Najlepša hvala.</p>
               <p>Saj v bistvu mi je zdaj malo manjkalo besed zaradi tega, ker je gospod Möderndorfer
               večino tega kar sem nameraval sam povedati, že povedal, pa vendar. Preprosto gre za
               to, da ste prekoračili pooblastila oziroma pristojnosti, prekoračili pristojnosti in
               ste izven svojih pristojnosti sklicali zaslišanja, se pravi nekaj kar je mišljeno kot
               predstavitve kandidatov in točno to sem želel poudariti. Zakaj ne vseh ministrov,
               zakaj samo enega. Glede na to kar ste povedali danes mi je popolnoma jasno vsaj za
               enega ministra zaradi tega, ker povezujete vse skupaj z dogodki pred sodiščem, kar
               imamo zdaj že nekaj časa. Kar se vprašanja zlorab tiče, najverjetneje vsak, ki bo
               pozorno spremljal dogajanje, mu bo  popolnoma jasno, kam je bilo merjeno in kaj ste želeli s
               tem manevrom doseči. Tako, da, čeprav sem na začetku, kot sem rekel menil, da je
               določba Poslovnika tako jasna, da ne potrebuje razlage, me boste počasi seveda s
               svojimi argumenti prepričali, da vendarle potrebujemo razlago, č ne bo mogoče
               sprejeti, da je Poslovnik, kar se tega tiče jasen, da ste s svojimi dejanji delovali
               izven pristojnosti, ki jih imate in da ste seveda uporabili poslovniške določbe, to
               je jasno, ampak ne z namenom, ki ga razglašate, ampak s čisto drugimi nameni, kar pa
               ne spominja na vprašanje zlorabe Poslovnika. Najlepša hvala.</p>
            </sp>
            <sp xml:id="SDT7-KZP-nujna-1-2014-09-24.sp33">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo dajem gospe Sluga.</p>
            </sp>
            <sp xml:id="SDT7-KZP-nujna-1-2014-09-24.sp34">
               <speaker>JANJA SLUGA (PS SMC):</speaker>
               <p>Jaz bi najprej rekla to, kar ugotavljam že vseskozi, odkar sem prisotna v tem
               Državnem zboru. Marsikatera razprava bi lahko bila dvakrat krajša, v marsikateri
               razpravi bi se lahko držali točke dnevnega reda. Jaz mislim, da se je že večkrat v
               preteklosti izkazalo, da je ena navadna gospodinjska logika lahko zelo ekonomična in
               zelo učinkovita in tudi tokrat jaz mislim, da se ta domneva samo potrjuje. Torej
               govorimo preprosto o členu Poslovnika, o njegovi dikciji. Glede na to, da govorimo o
               postopku imenovanja ministrov, jaz tukaj ne vidim nobene zveze z 41. in 42. členom,
               pač pa bi se držala 230. in 231. člena, ki sta tudi po mojem mnenju popolnoma jasna.
               Kandidat za ministra se predstavi delovnemu telesu. Jaz tukaj ne vidim nobene dodatne
               potrebe po kakršnikoli razlagi. Ta stavek je popolnoma jasen. In ne vem, se seveda
               strinjam z vsem, kar je Zavezništvo napisalo, ampak jaz mislim, da ta stavek
               utemeljuje vse te strani, ki so tukaj zdaj popisane in da v tem trenutku resnično ni
               nobene potrebe po tem. Bi pa mogoče pojasnila še eno stvar. Ne gre za vprašanje,
               kateri minister je pristojen za področje delovnega telesa, pač pa gre za vprašanje,
               katero delovno telo je pristojno za področje, ki ga obdeluje minister. Hvala.</p>
            </sp>
            <sp xml:id="SDT7-KZP-nujna-1-2014-09-24.sp35">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo ima dr. Kustec Lipicer.</p>
            </sp>
            <sp xml:id="SDT7-KZP-nujna-1-2014-09-24.sp36">
               <speaker>DR. SIMONA KUSTEC LIPICER (PS SMC):</speaker>
               <p>Hvala lepa gospod predsednik. Pozdravljene kolegice, kolegi. Jaz moram reči, da sem
               se pravzaprav zelo razveselila tega prvega sklica Komisije za Poslovnik, ker namreč
               gre za po moji oceni najpomembnejšo komisijo za delovanje tega Državnega zbora.
               Poslovnik Državnega zbora je neke vrste sveta knjiga za delovanje parlamentarne
               institucije osrednje parlamentarne institucije v tej državi. Je neke vrste svetinja
               do katere bi morali imeti tudi takšen odnos. To, kar danes poslušam, me izjemno
               žalosti, ker se je spet sprevrglo v strankarsko farso. In ne glede na to, da
               povezujemo današnji sklic oziroma vsebino z dvema različnima aktivnostima, imata te
               dve aktivnosti identično skupno točko. To je poskus politizacije Poslovnika zato, da
               se pokaže strankarska moč dveh opozicijskih strank. Prvo je bilo poskus uporabe
               Poslovnika za namene sklica. Ne matičnega delovnega telesa na zaslišanje kandidatov
               oziroma dveh kandidatov za ministra. Drugo, danes, je sklic te komisije, ki predlaga
               razlago Poslovnika tam, kjer je Poslovnik zelo jasen. O tem ste danes že veliko
               govorili ostali razpravljavci, tako da ne bom več se spuščala v vsebino tega petega
               poglavja Poslovnika Državnega zbora tretjega podpoglavja točke B. Vam bom pa prebrala
               nekaj drugega, kar danes še ni bilo omenjeno, pa je še nad Poslovnikom. To je pa 112.
               člen Ustave Republike Slovenije, ki se imenuje imenovanje ministrov in pravi takole:
               <q>"ministre imenuje in razrešuje Državni zbor na predlog predsednika vlade.  Predlagani minister se
               mora pred imenovanjem predstaviti pristojni komisiji državnega zbora in odgovarjati
               na njena vprašanja."</q></p>
               <p>V luči te vsebine tudi Poslovnik Državnega zbora v že omenjenem poglavju natančno
               dodefinira, kaj in kako. Zato osebno ocenjujem pravzaprav, da je v okviru vsebin, o
               katerih se danes pogovarjamo to naše srečanje nič drugega, kot samo poskus uporabe,
               da ne bo zloraba tako Ustave kot Poslovnika Državnega zbora za strankarske namene in
               ne za nemoteno politično sodelovanje Državnega zbora pri vodenju te naše države. In
               je zaskrbljujoče in žalostno pravzaprav, za delovanje parlamentarne demokracije, da
               se na takšen način tukaj pogovarjamo in tudi obnašamo. In verjemite mi, mi v tovrstno
               igre ne želimo in ne bomo pristajali. In iz tega razloga pravzaprav ne vidimo nobene
               potrebe po tem, da bi iskali oziroma dodatno iskali neko potrebo ali pa podpirali
               predlog po razlagi nečesa, kar je jasno. Se je pa nekaj drugega, potem tekom današnje
               razprave tudi pokazalo in tukaj posebej izpostavljam, da to ocenjujem kot ta zdrav
               konstruktiven del naše današnje debate, čeprav ga je bilo samo
               nekaj procentov. Namreč to, da bi morebiti lahko razmišljali o tem, da bi morali pa
               spremeniti Poslovnik v tem delu. Namreč to, kar je kolega Tanko izpostavljal mislim,
               da je izjemno relevantno. Ali bomo potem torej morali razrešiti dilemo in natančno
               definirati pristojnosti delovnih teles? In v tej povezavi pravzaprav to, katera od
               njih so pristojna za zaslišanje posameznih ministrskih kandidatov. Če je temu tako in
               jaz mislim, da je potrebno, potem ne bo dovolj samo razlaga, potem bo potrebna
               sprememba Poslovnika. Ampak ta sprememba Poslovnika, če jo želimo narediti dobro in
               odgovorno bo iskala konsenz na strokovni in odgovorni ravni in ne na ravni
               prevladujoče narave današnje debate. Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp37">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo ima gospod Möderndorfer.</p>
            </sp>
            <sp xml:id="SDT7-KZP-nujna-1-2014-09-24.sp38">
               <speaker>JANI (JANKO) MÖDERNDORFER (PS ZaAB):</speaker>
               <p>Vse to drži, kar smo zdaj slišali od kolegice. Ampak en problem je, predsednik
               Državnega zbora ni odreagiral in ker ni odreagiral je dal legitimeto temu dejanju.
               230. člen Poslovnika o tem govori. Kolega Tanko je o tem govoril. Nekdo je naredil
               napako. In Ustavo znamo vsi brati, Poslovnik tudi. In zato jaz pravim, da je
               preprosto potrebno to mnenje sprejeti, pa vam bom povedal zakaj, ker do Poslovnika
               spremembe ne bomo prišli še ohoho časa, ker rabimo dve tretjine in dve tretjine niso
               tako enostavne, o katerih govori kolega Tanko. Ne misliti, da jih bomo kar tako
               dobili. Verjemite mi, ko se enkrat začnejo spremembe Poslovnika odpirati. Veste,
               koliko časa je rabil leta 2002, da se je Poslovnik spremenil in kaj vse se je
               dogajalo, preden se je spremenil. In zadnja sprememba je leta 2013 malenkostna. Od
               takrat naprej je to tako kot je. In zato je mnenje nujno potrebno. Pa vam bom še eno
               stvar povedal. Predsednik Državnega zbora ni reagiral tudi zato ne, ker nekatere
               strokovne službe mislijo in mu svetujejo, da tega naj ne naredi in imamo mi
               konstantni problem, ker smo ujetniki nekih razlag in prišepetavalcev in razlagalcev.
               In to je ključni problem. In, ko bodo strokovne službe videle to razlago, verjemite
               mi, da mu bodo tako kazale. Tako mu bodo kazale, ne to pot pa ne predsednik Državnega
               zbora, ukrepati. Tako pač je, dajmo biti realni in zato rabimo razlago in tudi
               prejšnji predsednik Državnega zbora, ki bi moral reagirati, ni reagiral, pa sem ga
               trikrat pisno pozval, ni reagiral, zaradi istih strokovnih razlag.  Verjemite mi, da sem spoznal kako deluje ta
               Državni zbor in verjemite mi, da s tem, ko ne boste te razlage sprejeli ste si
               naredili mlinski kamen za vrat in boste imeli od te Komisije za poslovnik bore malo,
               žal. Demonstracijo vsega ste pa že videli na sejah Državnega zbora, na delovnih
               telesih in, žal, tudi na tej seji. Meni je žal, da moram tako razlagati, ampak
               enostavno drugače ne gre. Predsednik Državnega zbora ni odigral vloge, ki bi jo
               moral. Jaz mislim, da z dodatkom, ki je bil predlagan, ki pa je jasen in nedvoumen in
               zapomnite si razlaga ne pomeni spreminjanje Poslovnika. Poslovnik ostane takšen
               kakršen je. Pomeni pa jasno izhodišče za katerokoli prihodnje ravnanje kaj to pomeni.
               In verjemite mi, kar naenkrat ne bo več potreb po spremembi Poslovnika, kar naenkrat.
               Tako to je.</p>
            </sp>
            <sp xml:id="SDT7-KZP-nujna-1-2014-09-24.sp39">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo dajem gospodu Tanku.</p>
            </sp>
            <sp xml:id="SDT7-KZP-nujna-1-2014-09-24.sp40">
               <speaker>JOŽE TANKO (PS SDS):</speaker>
               <p>Hvala lepa za besedo. Jaz ne vem, v Državnem zboru se ni nikoli veliko demonstriralo,
               vsaj pred njim. Toliko, da tu normalno potekajo razprave, pač take ali drugačne,
               ampak demonstracije pa ne.</p>
               <p>Kar zadeva te interpretacije Poslovnika, Ustave in tako naprej. Poglejte, popolnoma
               nobena stvar, ki smo jo mi sklicali ne z Ustavo, ne s Poslovnikom ni prepovedana.
               Celo izrecna določba je v Poslovniku tam, da lahko zainteresirano delovno telo
               določene stvari obravnava oziroma vse, katere se tako opredeli in tudi zainteresiran
               poslanec lahko sodeluje povsod kjer želi. Prej sem vam povedal, da velja isto
               poglavje o zainteresiranih delovnih telesih in zainteresiranih poslancih Državnega
               zbora, prav enako. In drugo, kar je, z vsemi temi strahovi, ki so več ali manj,
               gospod Möderndorfer vsa delovna telesa, razen nekaterih izjem, vodi koalicija. razen
               nekaterih izjem. To strašiti kaj vse bi še bilo, kako bi bilo je brezpredmetno.
               Sedajle, ko ste bral določbe, recimo, glede Komisije za nadzor proračuna in drugih
               javnih financ ste bral v tistem členu, recimo, da nadzoruje izvrševanje državnega
               proračuna. Kaj pa naj bi gospod Šircelj tam drugega spraševal? Izvrševanje državnega
               proračuna so tudi dokapitalizacije bank, se pravi, to je del, ki ga je zagotovil
               državni proračun, predvsem Alenka Bratušek s svojo vehemenco in gospod Čufer enormne
               količine denarja, brez da se je kogarkoli karkoli vprašalo zakaj se je to zgodilo,
               suspendirali ste vse razprave o teh točkah dnevnega reda, izredne seje, komisij in
               tako naprej, tudi Odbora za finance. Tudi tisto kar državni proračun zagotavlja za <stage>/
               nerazumljivo./</stage> izvrševanje državnega proračuna, pa če bo treba tudi za zdravstveno
               blagajno in tako naprej. Govorimo o pomembnih zadevah. Dolgovi so v enem letu in še
               malo vaše vlade zrasli enormno, zadolžitve enormno. Jaz ne razumem nobenega
               odgovornega politika, da bi kjerkoli ali da bi tisti, ki predseduje takemu delovnemu
               telesu, ki se ukvarja z nadzorom proračuna, da ne bi sklical, bom rekel, hearinga ali
               pa zaslišanja, kakorkoli to vi rečete, tistega, ki kandidira za funkcijo za ministra
               za finance. To je ključna naloga je izvajanje proračuna. Lahko govorim tudi za druga
               področja.</p>
               <p>Pa še nekaj je, ta pretiravanja, ki smo jim tukaj priča. Obe zainteresirani delovni
               telesi sta sklicali sejo na katero sta bila vabljena kandidata za ministra nekaj dni
               prej, preden sta prišla je bila sklicana seja matičnega delovnega telesa.  Obe komisiji sta bili
               sklicani v petek, ministra sta se pa predstavila šele v ponedeljek. Toliko, da to o
               teh strahovih, ki jih vi govorite, kaj bi se vse in kako bi se zgodilo, to je vse za
               lase privlečeno. Prav vse za lase privlečeno. Prvič ima opozicija, tista ki je
               opozicija, dve komisiji, ostale so itak področne, ki jih že po nalogu stvari to
               opravijo in dve ključni temi, ki sta v zadnjem času postali problem, to pa so
               človekove pravice in izvrševanje proračuna, pa ste, kot na pobudo ne vem koga, ampak
               ste in opozicija in koalicija enostavno ignorirali in se opravičili od tega in to ni
               dobro sporočilo. In sedaj kar zadeva pa tisto kar sem v uvodu opozoril, sedaj
               pristojen za izvajanje tega poslovnika je predsednik Državnega zbora. Mimogrede,
               predsednik Državnega zbora skrbi tudi za uresničevanje z Ustavo, z zakonom in s tem
               Poslovnikom v določenih razmerjih z Državnim svetom, s predsednikom Republike, z
               Vlado in z drugimi državnimi organi. To je ista določba, isti 19. člen. In poglejte,
               še enkrat, nihče ni reagiral. Če bi predsednik Državnega zbora menil, da je s tema
               dvema sklicema karkoli narobe v nasprotju z Ustavo, pač bi to odreagiral. To je zdaj
               postalo del ali pa način dela Državnega zbora. Predlagam, da se to izvaja naprej, ker
               to je, dokler imamo tako ureditev glede imenovanja Vlade, to ni slabo, ker je o teh
               stvareh, če o katerih, je o teh stvareh potrebno govoriti. In to, da se sedaj
               ukvarjate ali pa, ne vem, nekdo s tem kako bi karkoli preprečil, kar zadeva pojasnila
               glede pomembnih tem, to verjetno ni dobronamerno ravnanje ne za politiko ne za
               javnost. Državljani o teh stvareh morajo ravno tako izvedeti marsikaj. In se tudi ne
               strinjam, da se karkoli v tem delu počne v strankarske namene. Naša pravila strank
               urejajo statuti in interni akti in tudi tam urejamo, v Državnem zboru smo pa poslanci
               Državnega zbora in to svoje poslanstvo moramo uresničevati. Jaz vem, da niso teme, ki
               jih obravnavamo, vedno briljantne, niso samo lepe. Več ali manj se Državni zbor
               ukvarja samo s problemi, popravki zakonodaje, popravki česarkoli, so nastali na
               osnovi imperije, izkustva, ki se je dogajalo ali pa zgodilo pri izvajanju določenih
               stvari. In sedaj, če mi ignoriramo slabe prakse in o njih ne govorimo, to še ne
               pomeni, da smo se jih znebili. To pomeni, da se zavestno dela samo na nadgradnji
               slabe prakse. In sedaj mi je pravzaprav jasno, gospod Möderndorfer, zakaj smo v tem
               delu tako zabredli, da se je za 100% v enem letu dvignila zadolžitev države.
               Poglejte, to je problem, ki je postal dejstvo in o stvareh, ki se dogajajo, je treba
               tudi s kandidati opraviti razgovor, da vemo kakšna je njihova usmeritev, kako bodo
               ravnali, kako bodo določene stvari realizirali, ki so se pokazale kot slabe. In
               sedaj, mene sicer ne zanima kako bo v tem delu ravnala koalicija, ampak mislim, da so
               pravila, ki jih imamo v Državnem zboru, da je Poslovnik v tem delu povsem nedvoumen
               in jasen in mislim, da je treba te stvari tudi v skladu s Poslovnikom izvajati. Vse
               tisto kar predlagate kot neko pojasnilo, je v bistvu samo dodaten zaplet in bežanje
               od realnega stanja v neke sfere imaginarnega slikanja lepega, itn. pač to so stvari,
               ki se jim Državni zbor, kakorkoli to gledate, ne more izogniti. Ne v postopku
               zaslišanj ne v fazi izvajanja aktov Državnega zbora in pa spremljanja preko poročil,
               ki prihajajo v Državni zbor. Ne more se izogniti. In ne more se izogniti v fazi
               analize poročil in ne bi se smel izogniti, to kar bi vi na vsak način radi naredili,
               niti v fazi, ko se o tej zadevi pogovarjamo takrat ko nekdo prevzema funkcijo.  Vi želite samo
               eliminirati ta del, da bi bil nedotakljiv v tistem trenutku ko se nekdo sooča s tem,
               da bo funkcijo prevzel. To je neresno. To je popolnoma neresen pristop in če boste vi
               tako postavili te stvari, pač je to tako. Imate večino zadostno, Poslovnik lahko
               spremenite izjemno hitro, ker imate že skoraj dvotretjinsko formalno večino,
               neformalno pa tri četrtine v tem Državnem zboru, ker je neznansko veliko soglasja
               okrog kakšnih stvari in bo najbrž tudi okrog te, če bo treba, narediti tako da pač
               boste postavili prakso za naprej. To je povsem jasno, kakršnokoli želite. Hvala
               lepa.</p>
            </sp>
            <sp xml:id="SDT7-KZP-nujna-1-2014-09-24.sp41">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Repliko ima gospod Möderndorfer.</p>
            </sp>
            <sp xml:id="SDT7-KZP-nujna-1-2014-09-24.sp42">
               <speaker>JANI (JANKO) MÖDERNDORFER (PS ZaAB):</speaker>
               <p> Kolega Tanko, beseda demonstracija po slovenskem knjižnem jeziku se uporablja v
               vsaj petih različnih primerih. Nisem mislil, da ste vi demonstracije delali v
               Državnem zboru, ste pa demonstrirali določena dejanja, da sem bolj nazoren. In o tem
               sem govoril in če boste magnetogram prebral, boste lahko to videli.</p>
               <p>Druga stvar, ki je pa bolj pomembna, je pa to. Komisija za nadzor javnih financ ima
               večino kdo? Pozicija, ali ne? Ker je samo po sebi logično, da nobeno zaslišanje ne
               uspe a priori, saj ste glasovali proti vladi, ali ne? Torej? Ne se hecati in se
               delati norca. Mi se tu pogovarjamo umetelno, ljudje res mislijo, da imamo nek resen
               problem gre pa v resnici za telovadbo, ki jo delate nad Poslovnikom. Sem pa že
               povedal, človekove pravice so vsepovsod in vi ste si izbrali samo enega ministra in
               točno vemo zakaj in to sploh ne zanikate. Toliko, saj je dovolj. Pa ne bom več
               sodeloval, ker itak ne glasujem in <gap n="…"/> Odločite se.</p>
            </sp>
            <sp xml:id="SDT7-KZP-nujna-1-2014-09-24.sp43">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Gospod Tanko.</p>
            </sp>
            <sp xml:id="SDT7-KZP-nujna-1-2014-09-24.sp44">
               <speaker>JOŽE TANKO (PS SDS):</speaker>
               <p>Hvala lepa.</p>
               <p>Ta mandat je edini, kjer ima sicer opozicija v enem delovnem telesu trenutno formalno
               večino, nima pa neformalne. Ker če gledamo kdo ni prišel na komisijo in kdo se je
               opravičil, pač pomeni to, da je to koalicija. In lahko se Möderndorfer jezi kakorkoli
               se hoče, pač tako je. Na peticijah niti formalne večine nima, na Komisiji za nadzor
               javnih financ pa neformalne nima, Komisije za nadzor varnostno obveščevalnih služb se
               pa niti ne ustanovi tako da to napletanje o tem, kar gospod Möderndorfer govori, nima
               nobene podlage ne s Poslovnikom ne z dejstvi, ne z ravnanji, ki so se zgodila v tem
               Državnem zboru ampak pač gre za en poskus, da bi se vzbudilo pozornost. Če bi bili
               tako dobri, nebi bili tam kjer smo, tudi oni ne. Naj bi delili zadevo s sosedom ampak
               pač tako se je zgodilo. Namesto, da bi temo nadgradili, ugotovili in bili veseli, da
               bi se o tem sploh razprava opravila, se vse dela na to, da bi se razprave čim bolj
               zaprle in to ne samo pri tej točki dnevnega reda ali pa pri hearingih ampak tudi na
               drugih. Saj druga delovna telesa, da ne bo kakšnega nesporazuma, ne ravnajo popolnoma
               nič drugače pa naj gre za mandatno komisijo, naj gre za odbore in tako naprej, je
               situacija popolnoma enaka. Namesto poslovniških določb se uporablja argument moči in
               tistega podpisa ali bo ali ne bo se nekaj zgodilo, ki pripada predstojniku ali pa
               predsedniku delovnega telesa. Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp45">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Bi želel še kdo razpravljati? Gospa Irgl.</p>
            </sp>
            <sp xml:id="SDT7-KZP-nujna-1-2014-09-24.sp46">
               <speaker>EVA IRGL (PS SDS):</speaker>
               <p>Najlepša hvala za besedo. Še enkrat lepo pozdravljeni.</p>
               <p>Poglejte, preveč besed je bilo izrečenih za temo, ki nedvomno ne bo rešila težav
               kakršne imamo v tej državi in tukaj se strinjam z gospo Kustec Lipicer, bi pa
               morebiti lahko prav zaslišanja teh dveh ministrov, se pravi dr. Mramorja in mag.
               Gorana Klemenčiča pa vendarle pripeljala do nekih rešitev oziroma ukrepov na področju
                   kršenja človekovih pravic
               v pravosodju in seveda zadev povezanih z nadzorom javnih financ. Vsekakor menim in
               vztrajam še vedno na tem stališču, in tu ne gre, gospa Kustec Lipicer, za nikakršno
               pobalinstvo. To pa lahko zatrdim. Že več časa sem predsednica komisije za človekove
               pravice in moram reči, da je šlo tu izključno za to, da kandidat za ministra lahko
               pojasni nekatera odprta vprašanja in dileme, ki se pojavljajo v okviru področja,
               katerega sam pokriva. To je bila naša želja in je bila izpeljana tudi v skladu s
               Poslovnikom.</p>
               <p>Zdi se mi, da je potrebno na tej poslovniški komisiji biti malce bolj suhoparen, ker
               gre za poslovniška vprašanja, in bom povedala takole. Komisija za peticije ter za
               človekove pravice in enake možnosti ter Komisija za nadzor javnih financ sta bili
               sklicani na podlagi 41. člena Poslovnika Državnega zbora, ki določa, da lahko
               zainteresirano delovno telo obravnava vse zadeve, ki so dodeljene matičnemu delovnemu
               telesu. In potem verjetno sedaj že nekateri poslanci, ki smo več časa tukaj mogoče to
               proceduro malo bolj poznamo, ampak prepričana sem, da ste se sedaj že seznanili z njo
               tudi tisti, ki ste prvič izvoljeni v ta državni zbor. Ampak za matično delovno potem
               zainteresirano delovno telo pripravi mnenje do katerega se mora matično delovno telo
               opredeliti. Tako nam naroča druga alineja prvega odstavka 42. člena Poslovnika. In
               potem mora matično delovno telo seveda tudi na svojo sejo povabiti predstavnika
               zainteresiranega delovnega telesa, da poda svoje mnenje. In če to mnenje potem ni
               sprejeto na matičnem delovnem telesu, potem pa lahko poročevalec iz zainteresiranega
               delovnega telesa predstavi mnenje na seji Državnega zbora. Zakaj to govorim? Predvsem
               zaradi tega, ker v kolikor bi mi opravili dejansko zaslišanje na katerega je minister
               za pravosodje želel priti in je želel tudi pojasniti določena vprašanja, pa mu
               koalicija očitno ni dovolila, sem prepričana, da mi tudi v Državnem zboru ne bi
               omogočili predstavitve stališča glede zainteresiranega delovnega telesa. V to sem
               prepričana, pa čeprav bi mi to po Poslovniku pripadalo. Skratka, argument iz
               predloga, ki ste ga dali za razlago Poslovnika, da sklic obeh zainteresiranih
               delovnih teles presega okvire 230. člena Poslovnika Državnega zbora torej ne drži,
               saj seji nista bili nikoli sklicani na tej podlagi, ampak izključno na podlagi prvega
               odstavka 41. člena Poslovnika Državnega zbora.</p>
               <p>Škoda, ker je kolega Möderndorfer že zapustil to razpravo, pa čeprav je predlagatelj
               prav on te razprave, ampak prej je dejal, da zakon o Vladi ureja delovna področja
               ministrstev. Lahko bi vedel, da to ne drži. Zakon o Vladi ureja le funkcije. To, kar
               je sam zatrdil ureja namreč zakon o državni upravi, ampak tega zakona zaenkrat še
               nimamo.</p>
               <p>Skratka, jaz menim, da je ta razprava danes pravzaprav nepotrebna, brezpredmetna, ker
               sem jaz kot predsednica komisije ravnala povsem v skladu s Poslovnikom Državnega
               zbora in tako nameravam nadaljevati tudi v prihodnje kot predsednica komisije na vseh
               področjih. Hvala.</p>
            </sp>
            <sp xml:id="SDT7-KZP-nujna-1-2014-09-24.sp47">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Gospod Tanko. Samo še eno kratko pojasnilo v izogib vsem tem zadevam o katerih
               govorimo. Če bi želeli v Poslovniku doseči, da bi veljal samo 230. člen, potem bi
               moralo v 41. členu Poslovnika pisati <q>"razen za zadeve iz"</q>, to najbrž vemo, ampak tako
               ne piše. Poslovnik je celovita zadeva, zato je treba splošna pravila in tudi tisti
               posebni del, ki se uporablja skupaj. Če pa bi želeli urediti to kot bi vi želeli
               oziroma tako kot najbrž na nek način gospod Möderndorfer predlaga, potem bi pa morali
               v tem členu pisati <q>"razen"</q>, ker imamo tudi v drugih poslovniških določbah napisano na
               podoben način. Se pravi, da izključiš splošno pravilo v določenih primerih.  Tudi imamo napisano recimo
               pri marsikateri zadevi na tak način tudi v tem Poslovniku, ampak tukaj ni tako
               urejeno. In zato je treba te poslovniške določbe brati skupaj, tako kot Zakon o
               integriteti. Ta komisija, ki je nova, ga bere s splošnimi in posebnimi določbami,
               gospod Klemenčič je pa samo svoja pravila upošteval in je pač za isto stvar na dva
               različna načina ista komisija obravnava te primere. Zato mislim, da je treba to na
               drugi način urediti, če se ureja, ampak zaenkrat je urejeno v paketu, se pravi je
               treba upoštevati tako splošno ureditev, kot tisti del, če pa želite iz splošnega dela
               oziroma splošni del izključiti je pač potrebno tam v tem splošnem delu to tako tudi
               urediti. Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp48">
               <speaker>PREDSEDNIK DR. MATEJ T. VATOVEC:</speaker>
               <p>Hvala. Besedo dajem še gospodu Liscu.</p>
            </sp>
            <sp xml:id="SDT7-KZP-nujna-1-2014-09-24.sp49">
               <speaker>TOMAŽ LISEC (PS SDS):</speaker>
               <p>Hvala predsednik še enkrat za besedo. Imam občutek, da po skoraj dveh urah razprave o
               tem ali je kdo kršil ali kdo ni kršil Poslovnika, mislim, da bi lahko vsebinsko se
               poenotili edino pri enemu sklepu, to pa je, da bi se moral predsednik Državnega zbora
               opravičiti kolegici Evi Irgl in kolegu mag. Andreju Širclju, zaradi tega, ker sta
               bila tako s strani koalicije kot pa tudi preko medijev označena za pobalinsko
               dejanje, da sta kršila Poslovnik in vse naprej. Ampak dve uri danes smo pokazali, da
               ni bilo ne pobalinsko dejanje, da je bilo v skladu s Poslovnikom in da je bilo zelo
               vsebinsko, da sta želela kot predsednika sklicati zainteresiranih delovnih teles.
               Pozivam predsednik Državnega zbora, da se jima opraviči, ker zaradi svojega
               nedelovanja je povzročil tudi današnjo sejo te komisije, predvsem pa je povzročil, da
               sta kolega Andrej in kolegica Eva bila popolnoma napačno predstavljena slovenski
               javnosti, da sta kršila Poslovnik. Nista ga. Še več, danes je bilo rečeno, če želimo
               spremeniti ali pa razlagati Poslovnik je treba imeti strokovno podlago. Strokovne
               podlage za odločanje o tej razlagi pa nimamo. To je bilo tisto, kar sem govoril v
               začetku ali potrebujejo ali ne potrebujemo mnenja Zakonodajno-pravne službe. Vodja
               poslanske skupine SMC je rekla, rabimo strokovno podlago. In, če boste danes sprejeli
               to razlago, ne bo nobene strokovne podlage, bo pa res, da bomo odločali tako kot smo
               politiki oziroma poslanci, po politični liniji, kjer se bomo sklicevali predvsem na
               to, moje mnenj je. Nikjer pa ne bomo odločali o tem, kaj piše v Poslovniku, kaj bi se
               na to odzvala Zakonodajno-pravna služba, tako da lahko rečem, da bi se danes odločali
               o tej razlagi po sistemu rekla-kazala.</p>
               <p>Zanimivo je tudi mnenje, da vsi tisti, ki govorijo, kako je njihovo osebno mnenje po
               našem mnenju in tako naprej, pravijo, da po mnenju predsednikov teh dveh Komisij za
               nadzor proračuna in pa Komisije za človekove pravice nista smela sklicati. Njihovo
               mnenje je zveličavno, torej zveličavno mnenje predvsem kolegov iz koalicije in pa
               določenih opozicijskih poslancev, predvsem iz stranke Zavezništva Alenka Bratušek,
               potem pa in to je zveličavno. Če sta se pa Eva Irgl in Andrej Šircelj odločila, da
               kot predsednika zainteresiranih delovnih teles, v skladu Poslovnikom skličeta
               komisije oziroma zasedanje teh dveh delovnih teles, pa je to njuno mnenje in je to
               njuno mnenje napačno. Čeprav je v skladu s Poslovnikom, dvojna morala, dvojna etika,
               ampak o tem smo slišali, očitno bo naslednja faza spet isto, dvojna pravna država, ki
               bo, če bomo sprejeli tole razlago, ki ni ne tič ne miš.</p>
               <p>Morda še nekaj stavkov glede izvajanj gospoda Möderndorferja, da kako kandidata ne
               moreta razglabljati o nekih temah, kjer prej nista imela izkušenj na tem področju.
               Vsaj pol kandidatov za ministre ni imelo neke pomembnejše izkušnje na svojem
               področju, pa ste jih z lahkoto spustili, preko hearingov in tudi preko sej Državnega
               zbora potrdili za ministre. Nobenih problemov niste imeli. Ko pa bi morala strokovno
               spregovoriti o vsebini, ki se jih zelo tiče, pa ste imeli problem.  In tudi to, če ima kje opozicija
               večino v kakšni komisiji, je ta večina za enkrat samo na papirju, v praksi smo lahko
               videli, tudi na samih hearingih, ko so se določeni poslanci določenih opozicijskih
               poslanskih skupin odločali tako, kot se je odločala koalicija. In tudi to ne drži,
               kar ste sami zapisali predlagatelji, da imajo mnenja delovnega telesa posebno težo.
               Že v uvodu sem rekel, nobene posebne teže nima, gre malo za EPP kandidata za
               ministra, ne glede na to kako odgovarja na vsebinska ali politična vprašanja, pa naj
               si bo poslancev koalicije ali pa opozicije.</p>
               <p>Jaz se strinjam, da je Poslovnik sveta knjiga, ampak še vedno trdim, če sveta knjiga
               nekaj ne prepoveduje, to dovoljuje. In vsi ti členi o katerih smo danes govorili
               glede poslovnika, 230 . člen, 231 . člen, 41 . in 42 . člen. Noben od teh členov ne
               prepoveduje to, kar se je želelo narediti. Noben ne prepoveduje. Samo vaše mnenje je,
               da prepoveduje. Spoštovani. Če imate vaše mnenje, imamo tudi mi svoje mnenje, ampak
               naše mnenje ni mimo poslovnika. Vaše mnenje pa interpretirate tako, da je vaše mnenje
               v skladu s poslovnikom, da tega ne bi smela storiti. Ampak, ne dokažete niti z enim
               dejstvom, razen tega, da je to pač vaše dejstvo. In gre izključno za politično
               mnenje, čeprav ko gledam življenjepise na spletni strani Državnega zbora, sem
               pričakoval da bo večkrat šlo za strokovno mnenje. In zato tudi zavračam, predvsem
               tisto, kar je rekel, gospod Möderndorfer, kako smo prekoračili pristojnosti, pri tem
               pa nismo kršili poslovnika. Kako naj poslovniška komisija odloča o tem kako smo
               prekoračili pristojnosti oziroma naj bi jih, ampak ne mimo poslovnika, mimo česa –
               mimo osebnega mnenja nekega poslanca. Če bi bilo osebno mnenje v skladu s
               poslovnikom, ni problema, tukaj pa pravite prekoračili smo pristojnosti, ampak ne
               mimo poslovnika. Meni osebno je, bom rekel, tak stavek žalitev tudi za to komisijo za
               Poslovnik, kjer naj odločimo o Poslovniku oziroma kako se ga uporablja, nekdo pa
               vehementno reče: prekoračili smo pristojnosti. Ne, ne, ne mimo poslovnika, ampak
               prekoračili pa smo jih. Kakšne, čigave, kje?! Na to pa ne dobimo odgovora.</p>
               <p>Skratka, jaz mislim, da pri poskusu sklica hearinga zainteresiranih delovnih teles ni
               šlo za nobeno politično aerobiko, ampak za to, kar dopušča Poslovnik Državnega zbora.
               Res je, da politična praksa še ni bila v tem segmentu hearinga, ampak politična
               praksa in poslovnik omogočata oziroma poslovnik omogoča, da se takšna politična
               praksa izvaja. In jaz osebno, pa upam, da ne bom nikoli v tej funkciji, kot kandidat
               za ministra, na primer za finance, bi izredno želel slišati mnenje članov Komisije za
               nadzor proračuna o zgodovinskih dejstvih zakaj smo tam kjer smo, zakaj smo že letos
               šli čez milijardo zadolženosti in še marsikatera druga vprašanja, ki se tičejo bom
               rekel skoraj izključno ministra za finance, ampak političen strah in politična trma
               sta to onemogočila, onemogočila sta nekaj kar poslovnik ne onemogoča. Torej,
               politično ste se odločili brez strokovnih podlag. Spoštovani, upam, da se ta praksa v
               tem Državnem zboru ne bo nadaljevala, da če bo neka parlamentarna praksa vam všeč, jo
               boste zagrabili z vsemi štirimi, če vam pa ne bo všeč se boste pa sklicevali na ne
               vem koga, na ne vem kaj, celo kakšne komisije naredili na novo, da vam bo le po
               volji, pa ne zaradi strokovne podlage, zaradi politične večine. V Državnem zboru smo,
               poslovnik, zakon, ustava. Mislim, da je naše vodilo, pa tudi če se s kakšnim zakonom
               kje ne strinjamo, če je zakon naj bo prvič – jasen, drugič pa – držimo se ga.  In na tem sklopu sta se
               kolega Šircelj in Irglova sklicevala na Poslovnik in ga nista nikakor ne zlorabila ne
               zaobšla. Drugič, ko ga bo kdo skušal kršiti, brez skrbi, tudi v Poslanski skupini SDS
               se bomo prvi oglasili, ampak ko bomo našli kršitev poslovnika, v tem primeru sklica
               seje ni bilo nikjer poskusa kršitve poslovnika.</p>
            </sp>
            <sp xml:id="SDT7-KZP-nujna-1-2014-09-24.sp50">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Besedo dajem dr. Jasni Murgel.</p>
            </sp>
            <sp xml:id="SDT7-KZP-nujna-1-2014-09-24.sp51">
               <speaker>DR. JASNA MURGEL (PS SMC):</speaker>
               <p>Hvala lepa.</p>
               <p>Glede na današnjo razpravo, v kateri se je pokazalo, da je razlaga določb poslovnika,
               kot jih predlaga Zavezništvo Alenke Bratušek, ne glede na jasnost teh določb, kot smo
               že pojasnili predstavniki SMC, da se je pokazalo, da je vseeno sporna in glede na to,
               da so predstavniki predvsem SDS-a napovedali, da bodo nadaljevali s prakso, ki bo v
               nasprotju z določbami poslovnika Državnega zbora, bomo poslanci Stranke Mira Cerarja
               glasovali za predlog sklepa razlage poslovnika. Pri čemer bomo glasovali za razlago,
               ki jo je, predlog sklepa, ki ga je podal predsednik Komisije za poslovnik, skratka,
               za to, s tem dodatkom, drugim odstavkom, variantnim dodatkom, ki se glasi, da se
               določbe poslovnika matičnemu in zainteresiranem delovnem telesu, členi 41 do 43
               Poslovnika ne uporabljajo v postopku imenovanja ministrov, členi 229 do 234
               Poslovnika.</p>
               <p>Hvala.</p>
            </sp>
            <sp xml:id="SDT7-KZP-nujna-1-2014-09-24.sp52">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Repliko ima gospod Lisec.</p>
            </sp>
            <sp xml:id="SDT7-KZP-nujna-1-2014-09-24.sp53">
               <speaker>TOMAŽ LISEC (PS SDS):</speaker>
               <p>No, to, da poslanci največje koalicijske stranke v roku dveh ur popolnoma spremenijo
               svoje stališče, se bomo morali očitno navaditi, da bo ta pravna država vsaki dve uri
               se malo spreminjala, ampak še enkrat. Ne kršimo parlamentarno prakso. Prvič, v tem
               primeru zato ne, ker v tem primeru še parlamentarne prakse ni bilo, torej ne moremo
               kršiti. In še enkrat sprašujem kje sta kolegica Irglova in kolega Šircelj bila v
               nasprotju s poslovnikom. Kje sta bila?! Delujete izključno na način <q>"rekla-kazala"</q> in
               ta vaš <q>"rekla-kazala"</q> se očitno spreminja vsaki dve uri. Parlamentarne prakse ni
               bilo, poslovnik jo pa omogoča. In če poslovnik omogoča, to ni tisto, kar ste vi
               rekli, da je pa to v nasprotju s poslovnikom. Torej, dvakrat ste se, bom rekel,
               zmotili, da ne bom kaj slabšega rekel, in glede parlamentarne prakse in glede uporabe
               poslovnika. In na podlagi tega na nas kažete kako nekaj želimo, sami pa v dveh urah
               diametralno spremenite.</p>
               <p>In še za zaključek. Govorimo izključno o hearingih, zaslišanjih po slovensko, ali
               kakorkoli bomo pač enkrat dali slovensko besedo pravilno za to dejanje, ki ga pač v
               sklopu Državnega zbora delamo, predstavitev kandidatov za ministre, in ne to, kar ste
               zdaj predhodnica rekli in prej gospod Möderndorfer, zdaj bo pa SDS vsaka dva meseca
               to izrabljal. Bomo imeli vsaka dva meseca nove hearinge?! Glede na začetek delovanja
               te vlade, bi se deloma lahko celo strinjal, da bomo vsaka dva meseca imel kakšno
               predstavitev kandidata za ministra. In zato rabite razlago, ne zaradi nas, zaradi
               vas, da ne boste vsake dve uri spreminjali stališče ali je potrebna ali ni potrebna,
               kdo je kršil poslovnik, kdo ga ni kršil. Sprejmite za svoje dobro razlago, imate
               večino, kakršnakoli bo ta razlaga, samo spoštujte jo in delujte po njej, ne pa na nas
               kazati kako je ne spoštujemo, sami po dveh urah dokažete ravno, dvakrat, trikrat
               nasprotno, in glede parlamentarne prakse in glede delovanja poslovnika kako sami ne
               veste kaj in kako.</p>
            </sp>
            <sp xml:id="SDT7-KZP-nujna-1-2014-09-24.sp54">
               <speaker>PREDSEDNIK DR. MATEJ T. VATOVEC:</speaker>
               <p>Hvala.</p>
               <p>Želi še kdo razpravljati?</p>
               <p>Gospod Tanko.</p>
            </sp>
            <sp xml:id="SDT7-KZP-nujna-1-2014-09-24.sp55">
               <speaker>JOŽE TANKO (PS SDS):</speaker>
               <p>Hvala za besedo.</p>
               <p>To, kar se je s težavo prebralo glede sprejema obvezne razlage pravzaprav dokazuje,
               da so poslovniške določbe jasne. Obratno je. Pravila v tem Državnem zboru so povsem
               nedvoumna in jasna, in zdaj to  s temi stvarmi, ki ste jih prebrali, pravzaprav hočete doseči, da se
               določene določbe Poslovnika izključijo iz uporabe v primerih prestavitev kandidatov.
               V čem pa je problem, da bi se kandidat za finančnega ministra, da bi predstavil svoj
               pogled na zadolževanje pa javni dolg pa sanacijo trga, recimo, ali pa kako se bo
               lotil urejanja poročil po poročilih Računskega sodišča za določene proračunske
               uporabnike. Ali to ni eno normalno pričakovanje od kandidata za ministra, da bo
               povedal kako se bo lotil reševanja negativnih odločb Računskega sodišča pri
               proračunskih uporabnikih in pri državnem proračunu recimo. Pravite, da je ključni
               minister in vi boste zdaj dosegli, da to za nadzorni del ne bo veljalo.</p>
               <p>Drugo kar je, gospa Murgel, pa bi vas lepo prosil, če pogledate ves magnetogram in
               ugotovite eno samo izjavo mene, kolegice in kolega, ko smo govorili, da bomo kršili
               Poslovnik. Eno sama izjava. To se mi zdi pa, to je pa pobalinstvo, da tukaj govorimo
               o tem, da bomo spoštovali Poslovnik, da bomo izvajali Poslovnik, vi pa nas, ki smo
               tukaj, obtožite, da smo povedali, da bomo kršili Poslovnik. Take pravne kulture
               verjetno na to delovno telo pa tudi v Državni zbor ni potrebno vnašati. Vi citirajte
               svoje izjave, če boste naše, bodite pa dosledni. Prekinite sejo, vzemite magnetogram,
               pa se bomo potem pogovorili ali smo kakšno besedo narobe rekli ali nismo. Ampak to
               kar ste vi povedali v obrazložitvi, sploh ne drži. Z niti eno besedo, ne kolega Lisec
               ne Irglova ne jaz nismo rekli o tem, da bomo kršili Poslovnik. To si privoščite vi,
               ko suspendirate uporabo določenih poslovniških določb v nekaterih primerih. Naslednja
               poslovniška komisija bo verjetno spremenila še kaj drugega z neko obvezno razlago ali
               pa s čemerkoli drugim. Če je to tehnologija dela, če je to pravna kultura, da se
               onemogoča razprava v Državnem zboru in točno za to gre, potem boste tukaj imeli lahko
               samo tiste, ki sedijo in tipkajo. In to itak demonstrirate že do sedaj, ker pri
               pomembnih vprašanjih, ki so bila sedaj na dnevnem redu Državnega zbora se je točno to
               zgodilo. Točno to. Ni bilo ene razprave, nobenega pravnega strokovnjaka, Stranke Mira
               Cerarja pri vprašanju ne izvolitve Komisije za nadzor varnostno obveščevalnih služb.
               Evidentno, da je v nasprotju z ustavno ureditvijo bila odločitev ne glede s katere
               strani jo pogledate. In sedaj delate naslednji korak. Sedaj bo problem, da boste
               predpisali kaj lahko sploh kakšnega ministra vprašamo, ker od tukaj, ko boste
               izključili določbe, pa do tega, da boste izključili ustna poslanska vprašanja je
               majhen korak. Predstavitev ministra in vprašanja je približno isto kot vprašanje in
               odgovor ministra na seji Državnega zbora. Točno tu, točno v to smer gremo sedaj, da
               se bodo prepovedala poslanska vprašanja o katerikoli temi. In bomo imeli pravljično
               situacijo, ko opozicija ne bo spraševala, ko opozicija ne bo govorila, ko opozicija
               ne bo razpravljala, ko se bo zavračalo predloge za obravnavo točk dnevnega reda, itn.
               in tako nazaj in bomo imeli idealno stanje. Tudi to kar se dogaja s tem našim
               primerom glede pridobitev sodnih določb, kar si je privoščil gospod Horvat in pa z
               javno predstavitvijo mnenj, sodi točno v ta kontekst. Točno v ta kontekst
               onemogočanja. Ker če bi ta razlaga, ki jo je dr. Horvat napisal v obrazložitvi na to
               našo zahtevo držala, potem smo mi za cel mandat opravili s  Komisijo za nadzor varnostno obveščevalnih služb ne
               bi smeli enega postopka več sprožiti, pa gremo že tretjič z iskanjem kandidatov za
               Komisijo za nadzor varnostno in obveščevalnih služb. In tako se te določbe Poslovnika
               tolmačijo priročno od primera do primera. Ne vem, pač sprejmite določbo, da bo sicer
               opozicija plačana, samo na sejo ne sme priti, če to lahko sprejmete, tako večino
               imate. In blizu tega smo.</p>
               <p>Želim pa, gospa Murgel, za tisto, kar ste v obrazložitvi brali, želim, da preverite,
               če je bilo res tako rečeno. In želim tudi vaš ustrezen odziv. Mi nismo Poslovnika
               kršili z nobeno izjavo, z nobenim dejstvom. Če je kdo kršil Poslovnik ga je
               predsednik Državnega zbora. In če želite koga suspendirati v tem, predlagajte
               razrešitev predsednika Državnega zbora, ne pa tole, kar ste prebrali, da boste
               omejili poslance opozicije pri opravljanju svoje naloge in tudi pri postavljanju
               vprašanj. Imate idealno priložnost da zamenjate predsednika Državnega zbora, ker ni
               upošteval določb Poslovnika. On je to, kar sedaj ste vi prebrali, dovolil. Predsednik
               Državnega zbora, ki je dolžan za uresničevanje razmerij med Državnim zborom in Vlado
               za izvajanje Poslovnika je to dovolil. Vi pa sedaj sprejemate ureditev ali rešitev,
               ki je v nasprotju z ravnanjem vašega predsednika Državnega ali pa našega predsednika
               Državnega zbora. In predlagam kadrovski predlog potem ali pričakujemo kadrovski
               predlog zamenjave predsednika Državnega zbora, ker ni opravil svoje naloge v skladu z
               19. členom Poslovnika. Če se že lotevate res tako urejanja teh razmerij in teh
               poslovniških določb, potem je treba vse zajeti, ne samo tisto, kar onemogoča poslance
               Slovenske demokratske stranke, ampak morate tudi postaviti na neko raven ravnanje
               vaših predstavnikov v Državnem zboru, sploh pa tistih, ki opravljajo pomembne
               funkcije. Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp56">
               <speaker>PREDSEDNIK DR. MATEJ T. VATOVEC:</speaker>
               <p>Hvala. K razpravi ni nihče več prijavljen in jo zato zaključujem. Glede na potek te
               naše dolge razprave in zadnjega stališča, ki ga je podala dr. Murgel predlagam, ker
               očitno je nek konsenz, da glasujemo o tem predlogu, se pravi, da večina meni, da je
               potrebno sprejeti razlago Poslovnika, zaradi česar samo tudi danes tukaj. Glasovali
               bomo z uporabo glasovalne naprave in predlagam, da to storimo v več korakih. Skratka,
               najprej o besedilu te razlage, potem o varianti, ki sem jo predlagal in potem še<gap n="…"/>
               Izvolite.</p>
            </sp>
            <sp xml:id="SDT7-KZP-nujna-1-2014-09-24.sp57">
               <speaker>BORIS VRIŠER:</speaker>
               <p>Se opravičujem, gospod predsednik. Lep pozdrav podpredsednici in članom oziroma
               članicam. Mislim, da bi bilo korektno, primerno v skladu s Poslovnikom in duhom
               Poslovnika, da bi pristopili, kot ste rekli pravilno, postopoma pri glasovanju. In
               sicer bi šli v smislu amandmajskega, se pravi besedilo je osnova ponujene varianta in
               variantni dodatek sta reci in piši amandma. Se pravi, bi predlagal, da najprej
               glasujete o varianti, s tem da v tem prvem odstavku izreka razlage se to opozorilo
               glede 55. člena Poslovnika pojavlja še v drugem stavku, tako da bi to varianto bilo
               potrebno to besedno zvezo <q>"ki sodeluje na predstavitvi"</q> popraviti tudi v naslednjem
               stavku, kjer so sodelovali v razpravi z dikcijo <q>"ki so se udeležili predstavitve"</q>
               oziroma smiselno. Potem bi prestopili k glasovanju o variantnem dodatku in jasno da
               potem še o izreku o celoti, potem pa bi pristopili k odločanju še o obrazložitvi.
               Toliko z moje strani. 
               </p>
            </sp>
            <sp xml:id="SDT7-KZP-nujna-1-2014-09-24.sp58">
               <speaker>PREDSEDNIK DR. MATEJ T. VATOVEC:</speaker>
               <p>Hvala gospod Vrišer za ta predlog in popravek. Torej na glasovanje dajem predlog te
               razlage prvega in drugega odstavka, 230. člena in prvega odstavka, 231. člena kot ste
               ga dobili v gradivu. Glasujemo.</p>
            </sp>
            <sp xml:id="SDT7-KZP-nujna-1-2014-09-24.sp59">
               <speaker>GOSPOD HAINZ:</speaker>
               <p>Mislim, da je bil gospod Vrišer jasen, da najprej glasujemo o tako imenovanem
               amandmaju in bi prosil, če ga preberete toliko, da bo jasno o čem glasujemo oziroma
               dveh celo.</p>
            </sp>
            <sp xml:id="SDT7-KZP-nujna-1-2014-09-24.sp60">
               <speaker>PREDSEDNIK DR. MATEJ T. VATOVEC:</speaker>
               <p>Amandma se glasi, da se dikcijo v prvem odstavku, kjer piše: članov in ostalih
               poslancev, ki sodelujejo na predstavitvi, spremeni v: ki so se udeležili
               predstavitve. In v naslednjem stavku, kjer je podobna dikcija: ki so sodelovali v
               razpravi, se zamenja za: ki so se udeležili predstavitve. Glasujemo. Ponavljamo
               glasovanje.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Amandma je sprejet.</p>
               <p>Na naslednje glasovanje dajem variantni dodatek, ki se glasi: določbe Poslovnika o
               matičnem in zainteresiranem delovnem telesu, 41., 42. In 30. Člen Poslovnika se ne
               uporabljajo v postopku imenovanja ministrov, v členih 229. do 234. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Variantni dodatek je sprejet.</p>
               <p>Sedaj dajem na glasovanje <gap n="…"/> Gospod Tanko?</p>
            </sp>
            <sp xml:id="SDT7-KZP-nujna-1-2014-09-24.sp61">
               <speaker>JOŽE TANKO (PS SDS):</speaker>
               <p>Samo da povem svoje mnenje. Glejte, tu se vidi, da sprememba Poslovnika je zelo
               enostavna. Tisto kar je gospod Möderndorfer govoril, o dvotretjinski večini sploh ne
               drži. Tu je 9:2 od 11, tam imate 80% glasov. In če želite Poslovnik spremeniti vam
               predlagam, da ga spremenite v smeri ko sem govoril, ne da se igramo s posameznimi
               obrazložitvami oziroma interpretacijami povsem jasnih in nedvoumni določb Poslovnika.
               Hvala lepa.</p>
            </sp>
            <sp xml:id="SDT7-KZP-nujna-1-2014-09-24.sp62">
               <speaker>PREDSEDNIK DR. MATEJ T. VATOVEC:</speaker>
               <p>Gospod Tanko, če smem, komisija je dobila pobudo za to, da to razlago bodisi sprejme
               ali ne. To kako se posameznik opredeljuje do tega pa ni odraz tega kako bi ta večina,
               kakšna je dejansko njena numerična osnova.</p>
               <p>Na glasovanje dajem izrek s popravkom, se pravi z izglasovanima amandmajema. Vsak
               kandidat za ministra se najprej 3 dni in najkasneje 7 dni po vložitvi predloga
               kandidatur predstavi zgolj pristojnemu delovnemu telesu Državnega zbora, ki je
               ustanovljeno za področje na katerem bo opravljal funkcijo ministra in odgovarjal na
               vprašanja njegovih članov in ostalih poslancev, ki so se udeležili predstavitve. Po
               predstavitvi predsednik delovnega telesa takoj, najkasneje pa v 48 urah po
               predstavitvi kandidata za ministra pripravi in pošlje predsedniku Državnega zbora in
               predsedniku vlade poročilo, ki vsebuje zgolj bistveno vsebino predstavitve kandidata
               in razprave članov in ostalih poslancev, ki so se udeležili predstavitve na delovnem
               telesu ter mnenje, ki ga je sprejelo delovno telo o tem ali je bila predstavitev
               pogledov in stališč kandidata za ministra z njegovega delovnega področja ustrezna.
               Določbe Poslovnika o matičnem in zainteresiranem delovnem telesu <stage>(41., 42. in 43.
               člen Poslovnika)</stage> se ne uporabljajo v postopku imenovanja ministrov <stage>(členi 229. do
               234.)</stage>. Glasujemo. Kdo
               je za? <stage>(9 članov.)</stage> Kdo je proti? <stage>(2 člana.)</stage></p>
               <p>Predlog je sprejet.</p>
               <p>Podajam še v razpravo obrazložitev, ki je bila podana v gradivu. Želi kdo
               razpravljati o tem? Če ne, zaključujem razpravo in dajem na glasovanje
               obrazložitev.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Obrazložitev je sprejet.</p>
               <p>S tem zaključujem to točko dnevnega reda in 1. nujno sejo Komisije za Poslovnik.
               Hvala vsem. <stage type="time">Seja je bila končana 24. septembra 2014 ob 12.21.</stage>
               </p>
            </sp>
         </div>
      </body>
   </text>
</TEI>