<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-167-2018-03-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EC445D9B9DCB61E7C125824F00322F03</idno>
               <idno type="custom" subtype="day">7C30694F0CC32565C1258272003ADAF1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=7C30694F0CC32565C1258272003ADAF1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-167-2018-03-23.OZZEU" n="167">
               <name>redna seja</name>
               <date when="2018-03-23"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-167-2018-03-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-167-2018-03-23.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">167. redna seja</stage>
            <stage type="date">(23. marec 2018)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 8.02 uri.</stage>


            <sp xml:id="SDT7-OZZEU-redna-167-2018-03-23.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi, pričenjam 167. sejo Odbora za zadeve Evropske
               unije.</p>
               <p>Obveščam vas, da je iz te seje opravičen dr. Franc Trček, Ireno Grošelj Košnik na tej
               seji nadomešča mag. Aleksander Kavčič in Vlasto Počkaj dr. Dragan Matić.</p>
               <p>Obveščam vas tudi, da so na sejo povabljeni poslanci evropskega parlamenta iz
               Republike Slovenije ter predstavniki Vlade in Državnega sveta. Prav lepo pozdravljam
               državne sekretarje z ekipama iz Ministrstva za finance in iz Ministrstva za notranje
               zadeve. Prav tako lepo pozdravljam predstavnika Državnega sveta in vse ostale
               navzoče.</p>
               <p>Prehajam na <title>določitev dnevnega reda</title> seje odbora. S sklicem seje ste ga
               tudi prejeli. V poslovniškem roku nisem prejel predlogov za njegovo spremembo, zato
               je določen takšen dnevni red, kot ste ga prejeli s sklicem.</p>
               <p>Uvodoma vas bi, kolegice in kolegi poslanci, vprašal, če se strinjate, da bi
               predstavitev in razpravo k 1. in 2. točki ter k 3. in 4. točki dnevnega reda opravili
               kar skupaj glede na to, da sta 1. in 2. točka povezani, 3. in 4. točka pa sta prav
               tako povezani, pa bi potem ločeno glasovali o predlogih stališč do teh vprašanj. Ker
               ne vidim nobenega nasprotovanja, ugotavljam, da je to tiha potrditev tega mojega
               predloga.</p>
               <p>Prehajamo na <title>1. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO PREDLOGA DIREKTIVE SVETA O SPREMEMBI DIREKTIVE 2006/112/ES O SKUPNEM SISTEMU
                  DAVKA NA DODANO VREDNOST GLEDE POSEBNE UREDITVE ZA MALA PODJETJA.</title>
               </p>
               <p>Gradivo k vsem točkam dnevnega reda smo prejeli od Vlade 8. marca na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Skrajni rok za njihovo obravnavo v Državnem zboru je danes.</p>
               <p>Gradivo k 1. in 2. točki je bilo v skladu z določili Poslovnika Državnega zbora
               dodeljeno našemu odboru kot pristojnemu odboru ter Odboru za finance in monetarno
               politiko kot matičnemu delovnemu telesu in ta ga je tudi obravnaval na svoji 90.
               nujni seji 21. marca in sprejel mnenji, ki jih imamo pred seboj.</p>
               <p>Na tej točki kar prosim državnega sekretarja  na Ministrstvu za finance, gospoda Tilna Božiča, da nam
               predstavi oba dokumenta.</p>
               <p>Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp2">

               <speaker>TILEN BOŽIČ:</speaker>

               <p>Spoštovani predsednik, hvala za besedo.</p>
               <p>Spoštovane poslanke in poslanci in ostali.</p>
               <p>Bom predstavil obe točki … Najprej bi začel s posebno ureditvijo za mala podjetja,
               nadaljeval pa bi potem še s predlogom reforme stopenj DDV.</p>
               <p>Evropska komisija je aprila 2016 sprejela akcijski načrt za posodobitev sistema DDV
               in ta bi šla v smeri, da bi bil ta enostavnejši, odpornejši na goljufije in tudi bolj
               prijazen, med drugim tudi za mala podjetja. Predlog pravil za mala podjetja, ki ga je
               komisija predložila 18. januarja letos, je povezan z drugimi predlogi za vzpostavitev
               dokončnega režima na področju DDV in predstavlja sestavni del dokončnega režima.
               Vsebuje sveženj ukrepov, s katerimi se poenostavijo obveznosti malih podjetij glede
               DDV, znižajo administrativne obremenitve in stroški za zavezance ter zagotovi enaka
               obravnava malih podjetij pri čezmejnem poslovanju.</p>
               <p>Cilj predlaganih sprememb je odprava ovir, ki malim podjetjem onemogoča izkoriščanje
               potencialov skupnega trga za njihov razvoj in rast. Za dosego tega cilja komisija
               predlaga več sklopov ukrepov. Uvede se nova opredelitev malega podjetja s prometom do
               dveh milijonov evrov, v katero so zajeta podjetja, ki so majhna z gospodarskega
               vidika, in ta podjetja se delijo na dve skupini. Prva so najmanjša podjetja, za
               katere lahko države članice uporabljajo ukrep oprostitve od obračunavanja DDV do
               višine nacionalno določenega praga letnega prometa. Pri nas je ta 50 tisoč evrov,
               maksimalen je pa 85 tisoč evrov. Države članice, ki uporabljajo oprostitev, morajo
               oprostitev na domačem trgu uporabljati tudi za mala podjetja s sedežem v drugih
               državah članicah, ki opravljajo čezmejne dobave v tej državi članici in izpolnjujejo
               pogoje za oprostitev. Nadalje, gre tudi za razširitev oprostitve na dobavitelje,
               torej mala podjetja s sedežem v drugih državah članicah, in ta je skladna z
               uveljavitvijo načela obdavčitve v državi članici potrošnje v dokončnem režimu DDV.
               Poleg tega se za mala oproščena podjetja, ki začasno presegajo prag za oprostitev
               uvede prehodno obdobje, v katerem lahko še naprej uporabljajo oprostitev. S tem se
               oproščenim podjetjem omogoči čas za prilagoditev in lažji prehod v sistem
               obračunavanja davka na dodano vrednost. Druga skupina malih podjetij so neoproščena
               mala podjetja. To so podjetja, ki so upravičena do oprostitve, vendar prostovoljno
               obračunavajo DDV, in podjetja s prometom, ki presega prag za oprostitev, vendar ne
               presega dveh milijonov evrov. Za vsako od obeh skupin malih podjetij vsebuje predlog
               komisije poseben sklop poenostavitev pri izpolnjevanju obveznosti. V skladu s
               predlogom komisije se pričnejo nova pravila za mala podjetja uporabljati s 1. julijem
               2022.</p>
               <p>S predlaganimi ukrepi bi se po oceni Deloitte <stage>(?)</stage> in komisije stroški upoštevanja DDV
               predpisov za mala podjetja, ki so relativno višji od teh stroškov v velikih podjetij,
               zmanjšali za 18 %, čezmejno trgovanje malih podjetij v uniji pa je ocenjeno, da bi se
               povečalo za 13,5 %. Predlagani ukrepi se nanašajo na večino podjetij s sedežem v
               Sloveniji. Kot veste, pri nas prevladujejo mala podjetja. V strukturi slovenskega
               gospodarstva je bilo leta 2016 okoli 98 % podjetij, ki ustrezajo opredelitvi malega
               podjetja iz predloga komisije, v strukturi zavezancev za DDV pa je bilo takšnih okoli
               96 % podjetij. Podjetja z letnim prometom do dveh milijonov evrov, ki so obračunavala
               DDV, so v istem letu ustvarila približno 25 % skupnega prometa zavezancev za DDV in
               prispevala okoli 24 % neto obračunanega DDV. Oprostitev, do katere so v Sloveniji
               upravičena podjetja z letnim prometom do 50 tisoč evrov, uporablja okoli 50 % vseh
               podjetij oziroma 71 % vseh do oprostitve upravičenih podjetij.</p>
               <p>V predlogu stališča Republika Slovenija podpira prenovo DDV pravil za mala podjetja,
               ki bo podjetja administrativno in stroškovno razbremenila in vzpostavila enake pogoje
               poslovanja na skupnem trgu za mala podjetja, ki poslujejo zgolj na domačem trgu, in
               za podjetja, ki poslujejo čezmejno. Manjše administrativne obremenitve, nižji stroški
               in izboljšanje konkurenčnih pogojev poslovanja bo malim podjetjem omogočilo hitrejšo
               rast, pri tem pa se zavzemamo za takšne poenostavitve, ki bodo davčnim organom
               omogočale učinkovit nadzor nad izpolnjevanjem obveznosti zavezancev in tudi
               učinkovito pobiranje davkov ter ki bodo zagotavljali vzdržnost javnih financ.</p>
               <p>Sedaj pa še k drugemu, se pravi glede reforme stopenj … V skladu  s trenutno ureditvijo pravil o stopnjah
               DDV, lahko države članice uporabljajo največ dve nižji DDV stopnji, se pravi v višini
               najmanj 5 %, uporabljajo se lahko za dobave blaga in storitev iz kategorij določenih
               v prilogi tri, direktive o DDV, ki vsebuje 24 kategorij. Najnižja splošna stopnja v
               državi članici ne sme biti nižja od 15 %, poleg tega je bilo odobrenih več kot 200
               odstopanj o stopnjah DDV, ki jih države članice lahko uporabljajo do uvedbe dokončne
               ureditve in vključujejo uporabo več nižjih stopenj, tudi nižjih od 5 %, vključno z
               ničelno stopnjo, tako za blago oziroma storitve iz priloge tri, kot za dodatne
               kategorije. Glede na prej omenjeni akcijski načrt se torej načrtuje tudi posodobitev
               pravil, ki določajo koliko svobode imajo države članice pri določanju stopenj DDV in
               komisija je sedaj pripravila tudi predlog reforme teh stopenj, pri tem pa izhajala iz
               predpostavke, da iz razloga, ker bodo dobave blaga in storitev v skladu s temi novimi
               pravili obdavčene v namembni državni članici, razlika v stopnjah DDV med članicami ne
               bodo več ovirale delovanja enotnega trga, saj dobavitelji ne bi imeli pomembne
               koristi od tega, da imajo sedež v državni članici z nižjo stopnjo. Državam članicam
               se tako s tem predlogom direktive omogoča večjo prožnost pri določanju stopenj DDV,
               tako glede števila stopenj kot tudi glede višine teh. Namen predloga direktive je
               torej ohranitev delovanja notranjega trga in preprečevanja izkrivljanja konkurence
               ter zagotovitev, da bodo imele članice enak dostop do uporabe nižjih stopenj in tudi
               odprava vseh razlik v stopnjah DDV med državami članicami, ko naj bi bile vse te
               enakopravno obravnavane in bi torej za nje po uvedbi dokončnega sistema DDV na
               čezmejna trgovanja znotraj unije morale veljati enake omejitve pri uporabi nižjih
               stopenj DDV. Za uresničitev namena se v predlog direktive vpeljujejo naslednja
               določila. Po tem predlogu, se pravi dveh stopenj, med 5 in 15, z odstopanjem od tega
               pravila omogočena tudi uporaba ene nižje stopnje, to je med 0 in 5 % ter oprostitev s
               pravico do odbitka DDV, to je ničelna stopnja. Dodana je zahteva, da morajo biti
               uporabljeni nižje stopnje in ničelna stopnja v korist končnega potrošnika in v
               splošnem interesu. Blago in storitve, ki se uporabljajo le kot polizdelki za
               gospodarsko dejavnost seveda ne bodo opravičeni do nižjih stopenj oziroma nižje
               stopnje. Črtana je prej omenjena priloga tri s seznamom dobav za katere se lahko
               uporabljajo nižje stopnje DDV, ki je nadomeščena z novo prilogo 3a, to je negativnim
               seznamom dobav, za katere se nižje stopnje ne smejo uporabljati, ker seveda znatno
               širi pristojnost držav pri tem kaj in kako se odločajo glede teh stopenj. Po predlogu
               direktive je predviden zaščitni ukrep za zaščito nacionalnih prihodkov in preprečitev
               čezmejnih makroekonomskih ravnotežij in sicer morajo države članice zagotoviti, da
               tehtana povprečna stopnja DDV vedno presega 12 %. To je zato, da se preprečuje
               morebitno dirko proti dnu. Predlagana ureditev se uveljavi hkrati z uveljavitvijo
               novih pravil o dokončni ureditvi DDV, se pravi še vseh ostalih pobud, ki so, za
               katere lahko rečemo, da sestavljajo en tak večji paket. V stališču je seveda
               zapisano, da Republika Slovenija podpira napore Evropske komisije za preoblikovanje
               režima davka na dodano vrednost in prehoda na dokončno ureditev na podlagi načela
               namembnega kraja vključno z posodobitvijo politike stopenj DDV. Ob tem je Republika
               Slovenija zadržana do predloga direktive zaradi sorazmerno velikega prenosa
               pristojnosti za določanje nižjih stopenj DDV na države članice, saj menimo, da bi
               uvedba takšnega sistema povzročila nadaljnje povečanje zapletenosti sistema DDV, ki
               bi povzročilo dodatne stroške za podjetja in ustvarilo pravno negotovost. Če tukaj še
               izpostavim nekatere poudarke, gre za spremembo koncepta na področju nižjih stopenj
               DDV na način, da so za vse blago in storitve načeloma mogoče nižje stopnje DDV
               oziroma ničelne stopnje, razen za tiste, ki so navedene na negativnem seznamu, kar
               pomeni, da se znatno širi možni nabor. Potem naprej, povečuje se fleksibilnost, ki bi
               lahko ustvarila dodatne pritiske na nižanje stopenj DDV tudi zaradi potencialne
               vzpodbude k tekmovalnosti med državami članicami, tukaj lahko pomislimo na obmejna
               območja in podobno, ko bi se recimo lahko posluževali določenih prijemov, da bi
               seveda pritegovali k sebi potrošnike, na ta račun tudi nekako bi se začela dogajati
               tista spirala, ko bi države članice med sabo tekmovale kdo gre lahko nižje. Nadalje
               seveda iz tega izhaja, da bi prišlo do  velikega tveganja zmanjšanja prihodkov iz naslova DDV. Kot
               veste, DDV je izjemno pomemben vir za naš proračun. Pri, recimo, tam okrog 3,6
               milijarde je tudi eden izmed najbolj stabilnih in so to zadeve, pri katerih je treba
               biti posebej previden. Naprej, tudi ta prenos pristojnosti za določanje stopenj DDV
               na države članice in s tem odstop od harmonizacije na ravni unije bi povzročil
               nadaljnje povečanje upravne obremenitve davčnih zavezancev in zapletenosti, predvsem
               iz vidika pravilne identifikacije ustreznih stopenj DDV in obračunavanja pravilnega
               DDV v primeru čezmejnih dobav in seveda nenazadnje tudi tveganje pravdnih sporov. Tu
               bi seveda poudaril to, da, če prejšnji predlog govori o poenostavitvah za mala
               podjetja, ta predlog, ko bo lahko vsaka država po svoje določala davčne stopnje, bi
               bil najbrž posebej za mala podjetja zelo težek, ker, kot veste, je enotnost sistema,
               enotnost skupnega trga ravno tista, ki nekako, predvsem malim podjetjem, omogoča, da
               z znanjem oziroma poznavanjem domače regulative in če je enaka regulativa tudi v
               drugih državah članicah, običajno to najbolj pomaga k temu, da se lahko širijo,
               čezmejno poslujejo in izkoristijo te dobrobiti skupnega trga oziroma tega, kar nam
               prinaša Evropska unija.</p>
               <p>Na podlagi teh pomislekov vam nekako polagam na srce, da tudi v prihodnje to področje
               pozorno spremljate tudi v tej hiši in predlagam, da obe stališči Vlade podprete.</p>
               <p>Hvala.</p>
            </sp>
            <sp xml:id="SDT7-OZZEU-redna-167-2018-03-23.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Kot že rečeno, je matično delovno telo obravnavalo oba ta dva dokumenta in naj samo
               povem, da na matičnem delovnem telesu ni bilo razprave in Odbor za finance in
               monetarno politiko je našemu odboru pisno poročal.</p>
               <p>Na svoji 5. seji, 20. marca pa je ti dve gradivi obravnavala tudi Komisija Državnega
               sveta za mednarodne odnose in evropske zadeve.</p>
               <p>Za predstavitev teh dveh mnenj prosim njenega predsednika, mag. Bojana Kekca. Prosim
               vas, da kar združite oba dokumenta.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-167-2018-03-23.sp4">

               <speaker>BOJAN KEKEC:</speaker>

               <p>Hvala za besedo, gospod predsednik.</p>
               <p>Torej, čisto kratek povzetek našega stališča …</p>
               <p>Se pravi, 1. točka – skupni sistem davka glede ureditve za mala podjetja. Smatramo,
               da je malo gospodarstvo v Sloveniji strukturno še veliko bolj prisotno kot v Evropski
               uniji, zato je treba vse te zadeve obravnavati z vso skrbnostjo. Pozdravljamo
               poenostavitev in znižanje administrativnih bremen, vendar smo zaskrbljeni nad dolgim
               prehodnim obdobjem, da se čim prej odpravi ta neenakost <stage>(?)</stage> med podjetji, ki
               poslujejo znotraj unije, in pa tistimi, ki poslujejo čezmejno. Se pravi, to obdobje
               bi bilo lahko po naši oceni krajše. No, spraševali smo še okrog konkretnih številk,
               to 18-odstotno znižanje stroškov za podjetja in pa še ena pripomba – 5-letno obdobje
               za oceno finančnih učinkov se tudi nam zdi predolgo, tako da bi nekako morali te
               učinke določiti prej.</p>
               <p>Glede 2. točke, se pravi glede teh nižjih davčnih stopenj, pa člani komisije
               podpiramo ohranitev delovanja notranjega trga in preprečevanje izkrivljanja
               konkurence, vendar sočasno opozarjamo na potrebo po celoviti sistemski ureditvi
               sistema DDV v Evropski uniji. Neko splošno stališče je bilo v tem, da podpiramo
               stališče Slovenije, vendar poudarjamo, da morajo naši predstavniki zastopati to, da
               nobeno dodatno obremenjevanje subjektov DDV ni primerno in tudi vztrajamo na tem, da
               se tako stališče tudi ohranja do teh direktiv.</p>
               <p>Tako da, povzetek je, da oba stališča Republike Slovenije do obeh teh direktiv
               podpiramo.</p>
            </sp>
            <sp xml:id="SDT7-OZZEU-redna-167-2018-03-23.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za predstavitev.</p>
               <p>Zdaj pa odpiram razpravo poslank in poslancev in kot prvi ima besedo mag. Bojan
               Krajnc.</p>
               <p>Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp6">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Lep pozdrav vsem skupaj.</p>
               <p>Samo eno kratko in enostavno vprašanje za državnega sekretarja, ki bi ga najbrž moral
               postaviti že na Odboru za finance, pa ne glede na to. Iz gradiva, gledam povzetek, je
               razvidno, da naj bi ta pobuda prispevala tudi k boju proti goljufijam na področju
               DDV. Tudi sami ste to omenili, če se spomnim, v uvodni predstavitvi na Odboru za
               finance, pa me zanima, če nam lahko razložite, kaj je problem sedanjega sistema DDV,
               ki ni skupen, ampak je pač tak, kot je, in bodočega, ki naj bi nastal po sprejetju
               teh obeh direktiv.</p>
               <p>Samo to. Hvala lepa. 
               </p>
            </sp>
            <sp xml:id="SDT7-OZZEU-redna-167-2018-03-23.sp7">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat.</p>
            </sp>
            <sp xml:id="SDT7-OZZEU-redna-167-2018-03-23.sp8">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Kolegice in kolegi, spoštovani predstavniki Vlade, dragi gostje.</p>
               <p>Gospod predsednik, če dovolite, glede na to, da smo na Odboru za zadeve Evropske
               unije, bi rad spomnil, da tega odbora ne bi imeli, če ne bi natanko pred 15 leti
               državljanke in državljani na referendumu odločili, da Slovenija postane članica
               Evropske unije. Na istem referendumu so seveda odločili tudi, da Slovenija postane
               članica zveze Nato. Včasih se mi zdi, da smo tukaj v Državnem zboru premalo resni
               prav pri evropskih zadevah glede na to, da se je kar 90 % volivcev takrat odločilo za
               vstop Slovenije v Evropsko unijo in da smo te odločitve zapisali tudi v našo
               Deklaracijo o zunanji politiki Republike Slovenije. Hashtag dobra odločitev.</p>
               <p>In zdaj k predlogu direktive, ki prinaša posebne ureditve DDV za mala podjetja …
               Seveda sem šel najprej pogledati, kakšni bodo učinki, kakšen bo vpliv na
               gospodarstvo. Moram reči, da je tudi mene podatek Evropske komisije oziroma ocena
               Evropske komisije prijetno presenetila, ker pravi, da naj bi bili s predlaganimi
               sklepi, torej po oceni Evropske komisije, stroški upoštevanja predpisov za mala
               podjetja nižji v povprečju za kar 18 %. To je veliko, to je skoraj petina. Ampak
               najbrž je imela Evropska komisija na mizi argumente, na podlagi katerih je dala to
               oceno in jo zapisala. Hkrati bi se čezmejno trgovanje malih podjetij v Evropski uniji
               povečalo v povprečju za dobrih 13 %. Gospod državni sekretar, tukaj najbrž nimamo
               oziroma Vlada najbrž nima ocene, za koliko se bo povečalo število domačih podjetij,
               slovenskih seveda, ki bi se na podlagi te ureditve, teh poenostavitev preusmerila v
               čezmejno poslovanje, ampak bolj ključno pa je seveda vprašanje, jasno za naslednjo
               vlado, ampak vi to že gotovo veste, katere akte poleg Zakona o davku na dodano
               vrednost bo potrebno spremeniti. Za nas, za slovensko gospodarstvo je gotovo ta
               direktiva izjemnega pomena. Kot ste pravilno ocenili, 98 % vseh slovenskih podjetij
               spada v kategorijo malih podjetij in to je gotovo dobra rešitev, dober predlog
               rešitve in zato sem tudi uvodoma povedal, da je bila odločitev Slovenije za članstvo
               v EU dobra. Bi vas pa tudi vprašal, gospod državni sekretar, ker je na nek način
               povsem logično, da bo imela ta direktiva, implementacija te direktive tudi vpliv na
               javno upravo, na davčni organ. Ta bo gotovo imel več obveznosti, torej tudi več
               stroškov. Ali razpolagate s kakšno oceno, vsaj približno? Predvsem pa me zanima
               spisek aktov - Zakon o DDV sem omenjal -, ki jih bo potrebno spremeniti za
               implementacijo te direktive.</p>
               <p>Zahvaljujem se za vaše odgovore.</p>
            </sp>
            <sp xml:id="SDT7-OZZEU-redna-167-2018-03-23.sp9">

               <speaker>PREDSEDNIK KAMAL IZIDOR SHAKER:</speaker>

               <p>Ne vidim več želje po razpravi.</p>
               <p>Gospod Tilen Božič, državni sekretar, izvolite.</p>
            </sp>
            <sp xml:id="SDT7-OZZEU-redna-167-2018-03-23.sp10">

               <speaker>TILEN BOŽIČ:</speaker>

               <p>Najprej na vprašanja mag. Krajnca. Tista navedba v predstavitvi in v gradivih, ki se
               tiče tega boja proti goljufijam na področju DDV, je ena splošna usmeritev za vse te
               spremembe, ki so na področju DDV-ja. To sta dve izmed, mislim da, šestih. Je pa
               dejstvo, da je ta zapis, ko pogledamo posamične predloge, lahko na trenutke nekoliko
               kontradiktoren zaradi tega, ker nekatere  rešitve še posebej ta za mala podjetja bi lahko
               pripeljala dejansko, če bi obveljalo tako kot je postavljena do povečanje vrzeli v
               DDV do znatno oteženega nadzora. Tudi - posredno to -, kar je gospod Horvat vprašal
               do znatnega povečanja stroškov na strani finančne uprave, drugačnih pristopov, ki pa
               bi šli, ne bi mogli iti v smeri avtomatizacije, v kolikor bi šli bolj v to smer, da
               bi mogel dejansko toliko in toliko ljudi več imeti, da bi te zadeve obdelovali.
               Trenutno tako kot imamo mi postavljen sistem Slovenija gre po poti digitalizacije in
               zelo veliko stvari se da odlično racionalizirati na način, da si pomagamo z
               informacijskimi tehnologijami in posredno tudi bistveno manj obremenjujemo zavezance
               s tem. Tako, da je nekako dvojna zmaga na strani tako države kot tudi zavezancev in
               po tej poti mislim, da se bo tudi šlo v prihodnje in upam, da bo po tej poti šla tudi
               Evropska unija.</p>
               <p>Kar se tiče pa, se pravi, če grem nazaj na to, kar ste rekli glede goljufij. To je
               tudi mišljeno nekako v splošnem smislu, ko se pogovarjamo o dokončnem sistemu DDV. Ta
               dokončni sistem DDV pomeni, da bo obdavčitev v namembni državi članici, kar pomeni,
               če zelo poenostavim, da bo ne glede na to, kam boste prodajali se bo - ne vem,
               prodajate v Nemčijo, bo njihova stopnja obračunana go, če ste Nemec prodajte v
               Slovenijo bo slovenska stopnja gor obračunana - in ne boste prišli v to situacijo, ki
               imamo sedaj to začasno rešitev, ko vi, ko izvozite recimo v Nemčijo naredite
               samoobdavčitev naredi tisti, ki je v Nemčiji, se pravi, gre z nulo ven. Ravno, zaradi
               tega, ker gre tako imenovani »reverse charge« mehanizem - obrnjenega davčnega bremena
               - se pogosto dogaja posebej pri teh davčnih vrtiljakih, da gre to z ničlo in potem se
               nikjer davek ne obračuna, ker se blago sprosti v promet brez, da bi do obračuna DDV
               prišlo. To se poskuša z dokončnim sistemom nekako nasloviti. Republika Slovenija
               seveda kot smo tukaj že govorili na tem odboru podpira čimprejšnjo uvedbo dokončnega
               sistema DDV, ki bo pa dokončen ne samo po nazivi, ampak tudi po vsebini, ker trenutno
               imamo DDV sistem je 20 in več let začasni sistem. To je ena reč.</p>
               <p>Druga reč. Drži glede tistih nižjih stroškov itd… Glede Slovenije te ocene še ni.
               Razlog je to, da je predlog relativno svež, do določene mere z nekaterimi rešitvami
               tudi preseneča in jaz ocenjujem tudi glede na dosedanjo razpravo, ki poteka na ravni
               EU, da bo še temeljito obrušena. Takrat bo pa tudi primerno, da se pripravi kakšna
               ocena učinkov na območju Republike Slovenije. Enako velja tudi tisto vprašanje, ki
               sem ga že prej nekako načel glede vpliva na FURS se bo takrat tudi, se pravi, glede
               stroškov, morebitnih dodatnih kadrov se bo to takrat tudi ugotavljalo. Kar ste
               omenili glede spremembe zakonodaje. Osnovne spremembe, ki bi se mogle v tem primeru
               zgoditi so zagotovo kot ste že sami povedali Zakon o davku na dodano vrednost in
               pravilnik. Glede na to, da ima Zakon o davku na dodano vrednost, kar nekaj
               postopkovnih določb ni nujno, če bi šli ozko gledati, da bi karkoli drugega šli
               spreminjati. Če bomo pa gledali celovito in v tem primeru, če bo prišlo do teh
               spremembe bo treba gledati celovito in bo treba določene rešitve, ki bodo
               pripravljena za področje DDV nekako potegniti vzporednice tudi na druga področja -
               definicija malega podjetja, kje začnejo določene poenostavitve veljati itd… - in tam
               je običajno smiselno, da se, potem naredijo določene vzporednice tudi pri davku od
               dohodku pravnih oseb tudi še pri dohodnini, ko se pogovarjamo o dejavnosti itd…
               Mimogrede bo tukaj še sprememba zakona, ki ureja davčni postopek, zaradi nekaterih
               operativnih rešitev pa, potem če se bodo delala vzporednice, se pravi, neki celoviti
               pristop zagotovo tudi druge davčne zakone. Kar je smiselno seveda, zato da imate
               enostaven in pregleden sistem, da če se postavljajo neki pragi, to kar imamo mi
               recimo pri DDV do 50 tisoč evrov se pravi vam ni treba biti registriran za področje
               DDV. Tudi, če pogledate kot je bilo do sedaj, da tisti, ki popoldne opravljajo
               dejavnost imajo lahko poseben režim.  Se pravi, te meje določene se, potem med seboj povežejo tudi, zaradi
               tega, da je vse skupaj zavezancem bolj domače in uporabno.</p>
               <p>Hvala.</p>
            </sp>
            <sp xml:id="SDT7-OZZEU-redna-167-2018-03-23.sp11">

               <speaker>PREDSEDNIK KAMAL (IZIDOR) SHAKER:</speaker>

               <p>Hvala lepa tudi vam.</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZZEU-redna-167-2018-03-23.sp12">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Se zahvaljujem za odgovore državnemu sekretarju.</p>
               <p>Zanimivo vprašanje je odprl kolega Krajnc. Mi smo večkrat že debatirali tukaj ali pa
               na Odboru za finance o tem kakšen je delež neizterjanega DDV in bili relativno dobre
               volje, če smem, da smo v Evropi tukaj, kar dobri, kar se tiče izterjave. Ali nam
               lahko postrežete z zadnjimi svežimi podatki? Kakšen je delež neizterjanega DDV torej
               relativni delež v procentih? Seveda me pa bolj zanima absolutna številka.</p>
               <p>Se zahvaljujem.</p>
            </sp>
            <sp xml:id="SDT7-OZZEU-redna-167-2018-03-23.sp13">

               <speaker>TILEN BOŽIČ:</speaker>

               <p>Hvala.</p>
               <p>Tukaj gre za dve zadevi.</p>
               <p>Eno je, se pravi, ta davčna vrzel na področju DDV ta je mislim, da 5,5 odstotna. Je
               pa to razlika med teoretično možnim obsegom DDV, ki bi ga morali pobrati, ki se po
               neki metodologiji izračuna in po tistem, kar je dejansko prišlo v proračun.</p>
               <p>Tu je pa dejansko še ena reč, to je pa dejansko razlika, ki se izračunava po tem
               koliko je pa bilo po davčnih obračunih DDV in koliko je, potem bilo pobranega oziroma
               koliko imamo zapadlih plačil. Za to bi jaz rabil približno samo ene 3 minute, da vam
               ne povem na pamet in pogledam točne številke, če lahko?</p>
               <p>Hvala.</p>
            </sp>
            <sp xml:id="SDT7-OZZEU-redna-167-2018-03-23.sp14">

               <speaker>PREDSEDNIK KAMAL IZIDOR SHAKER:</speaker>

               <p>Lahko kasneje? V redu. Lahko tudi pisno, državni sekretar, če vam ne predstavlja
               prevelike težave.</p>
               <p>Hvala lepa.</p>
               <p>Ugotavljam, da ni več želje po razpravi, zato jo tudi zaključujem.</p>
               <p>Na glasovanje dajem naslednji predlog stališča: »Republika Slovenija podpira prenovo
               DDV pravil za mala podjetja, s katerimi se obveznosti malih podjetij glede DDV
               poenostavijo in s tem znižajo administrativne obremenitve in stroški za zavezance ter
               se zagotovi enaka obravnava podjetij, ki poslujejo čezmejno in podjetij, ki poslujejo
               le na trgu države članice s sedežem. Republika Slovenija se zavzema za poenostavitve
               veljavnih obveznosti glede DDV za mala podjetja, pri čemer si bo v postopkih
               sprejemanja v institucijah EU prizadevala za ukrepe, ki bodo razbremenili podjetja in
               jim omogočili hitrejšo rast. Bodo hkrati zagotavljati preglednost poslovanja in
               omogočali učinkovit nadzor davčnega organa ter zagotavljali vzdržnost javnih financ.«
               Glasujemo. </p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Stališče je sprejeto.</p>
               <p>S tem tudi končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE PREDLOG STALIŠČA REPUBIKE SLOVENIJE
                  DO PREDLOGA DIREKTIVE SVETA O SPREMEMBI DIREKTIVE 2006/112/ES GLEDE STOPENJ DAVKA
                  NA DODANO VREDNOST.</title>
               </p>
               <p>Ker smo razpravo opravili pri prejšnji točki dnevnega reda dajem na glasovanje samo
               predlog stališča v naslednjem besedilu: »Republika Slovenija podpira napore Evropske
               komisije za preoblikovanje režima davka na dodano vrednost in prehoda na končno
               ureditev na podlagi načela namembnega kraja vključene posodobitve politike stopenj
               DDV. Ob tem je Republika Slovenija zadržana do Predloge Direktive Sveta o spremembi
               direktive 2006/112/ES glede stopenj DDV, zaradi sorazmerno velikega prenosa
               pristojnosti za določanje nižjih stopenj DDV na države članice, saj meni, da bi
               uvedba takšnega sistema povzročila nadaljnje povečanje zapletenosti sistema DDV, kar
               bi povzročilo dodatne stroške za podjetje in ustvarilo pravno negotovost.«
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Stališče je sprejeto.</p>
               <p>S tem tudi končujem 2. točko dnevnega reda.  Zahvaljujem se državnemu sekretarju in njegovi ekipi iz
               Ministrstva za finance in jim želim uspešen dan.</p>
               <p>In prehajamo na <title>3. TOČKO DNEVNEGA REDA, TO JE PREDLOG STALIŠČA REPUBLIKE
                  SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVTIVI OKVIRA
                  ZA INTEROPERABILNOST INFORMACIJSKIH SISTEMOV EU (MEJE IN VIZUMI) TER SPREMEMBI
                  ODLOČBE SVETA 2004/512/ES UREDBE ŠT. 767/2008, SKLEPA SVETA 2008/633/PNZ, UREDBE
                  2016/399 IN UREDBE 2017/2226.</title>
               </p>
               <p>Gradivo k tretji in četrti točki je bil v skladu z določili Poslovnika Državnega
               zbora dodeljeno v obravnavo našemu odboru kot pristojnemu odboru ter Odboru za
               notranje zadeve, javno upravo in lokalno samoupravo, ta ga je tudi obravnaval na
               svoji 46. seji 21. marca in sprejel mnenje, ki smo ga prejeli oziroma, ki smo ju
               prejeli k obema predlogoma stališča.</p>
               <p>Kar dajem besedo državnemu sekretarju na Ministrstvu za notranje zadeve, gospodu
               Boštjanu Šeficu, da nam predstavi predloga obeh aktov in stališč Republike Slovenije
               do teh aktov.</p>
               <p>Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp15">

               <speaker>BOŠTJAN ŠEFIC:</speaker>

               <p>Hvala lepa gospod predsednik. Spoštovane članice in člani odbora.</p>
               <p>Kot veste, v zadnjih letih je bilo, ko smo razpravljali o varnosti v Evropski uniji
               pogosta, bom rekel, ugotovitev, da je ena od šibkosti, bom rekel, pri zagotavljanju
               varnosti ravno izmenjava informacij med posameznimi državami, tudi bom rekel med
               agencijami znotraj Evropske unije in zaradi tega je prišlo do odločitve, da je na tem
               področju potrebno vendarle narediti en pomemben korak naprej, predvsem z konkretnimi
               ukrepi. Zato je v letu 2017 potekalo zelo intenzivno delo na tem področju, predvsem
               glede vzpostavitve interoperabilnosti med posameznimi informacijskimi sistemi, ki ta
               trenutek že obstajajo ali pa jih v tem obdobju vzpostavljamo. Zato je bila oblikovana
               strokovna skupina na visoki ravni, ki je v prvi polovici leta, z delom je končala
               nekje maja 2017 naredila temeljito analizo in pripravila nekatere ključne predloge
               kar se tiče povečanja učinkovitosti izrabe obstoječih informacijskih sistemov. O tem
               je razpravljal tudi Svet ministrov za notranje zadeve v sredini lanskega leta in na
               podlagi vseh teh razprav je komisija, Evropska komisija 12. decembra lanskega leta
               tudi predlagala dve uredbi, ki jih danes pravzaprav obravnavamo. Obe uredbi se
               medsebojno vsebinsko zelo prekrivata, imata pa nekatere manjše specifike, torej prva
               govori o vzpostavitvi interoperabilnosti na področju mej in viz, kjer se uporabljamo
               sistemi, torej sistem vstopa in izstopa, vizumski informacijski sistem, evropski
               sistem za obveščanje o potovanjih in njihovo odobritev ali kot pogosto uporabljamo
               kratico ETIAS in pa Schengenski informacijski sistem. Druga uredba o vzpostavitvi
               interoperabilnosti na področjih policijskega in pravosodnega sodelovanja, azile in
               migracij pa se uporablja predvsem EURODAC, Schengenski informacijski sistem, Evropski
               sistem za informacijo o kazenskih evidencah za državljane tretjih držav. Zaradi tega
               je tudi Republika Slovenija, ker gre za dve zelo sorodni ali pa medsebojno tesno
               povezani uredbi pripravila tudi stališče na obe uredbi, ki pa sta medsebojno zelo,
               bom rekel, torej v celoti stališči usklajeni.</p>
               <p>Morda nekaj glavnih poudarkov. Predvsem je bilo ugotovljeno, da je ta povezanost med
               posameznimi informacijskimi sistemi slaba, da seveda predvsem tisti, ki na operativno
               uporabljajo te informacijske sisteme, seveda niso, nimajo možnosti učinkovite, bom
               rekel, uporabe, predvsem zato, ker so medsebojno ločeni, ker niso medsebojno
               povezani. Teh sistemov, kot sem prej navedel, je kar nekaj in seveda zaradi tega so
               tudi nastale določene vrzeli, ko smo, bom rekel,  ali pa, ko smo analizirali varnost na naših zunanjih
               mejah. Zaradi tega je osnovni cilj obeh uredb, da končnim uporabnikom, to se pravi
               varnostnim organom, zagotovi hitro, sistematično in nadzorovano dostopanje do
               informacij, ki jih potrebujejo za opravljanje svojih nalog na področju varnosti. Gre
               za vzpostavitev rešitve za zaznavanje različnih identitet, povezanih z istimi
               biometričnimi podatki, hkrati pa se bo zagotovilo pravilno identifikacijo predvsem
               tistih oseb, ki potujejo v dobri veri. Olajšalo se bo preverjanje identitete
               državljanov tretjih držav ter racionaliziral dostop policijskih organov do
               informacijskih sistemov, kadar je to seveda potrebno za preprečevanje, odkrivanje in
               preiskovanje hudih kaznivih dejanj in še posebej terorizma. Cilj predloga je tudi
               olajšati tehnično in operativno implementacijo obstoječih in novih informacijskih
               sistemov, okrepiti varovanje in varnost podatkov, to še posebej izpostavljam, tudi
               samih sistemov ter izboljšati tudi kakovost podatkov, vključno z vzpostavitvijo
               univerzalne oblike podatkov, kot so po EU standardu.</p>
               <p>Republika Slovenija podpira sprejem nove uredbe, ker menimo, da bodo predlagane
               spremembe prispevale k boljši izmenjavi in predvsem končnim uporabnikom zagotovile
               enostavnejšo dostopnost do vseh relevantnih informacij. Skratka, tisti policist, ki
               se bo znašel na meji in bo opravljal to kontrolo, bo imel možnost oziroma bo za
               vsakega potnika lahko ugotovil, ali je kakršnakoli zabeležba o kršitvah bodisi
               viznega sistema, bodisi na področju azila in migracij, bodisi v schengenskem
               informacijskem sistemu, se pravi imel bo neko celovito informacijo, bo pa seveda, to
               pa moram poudariti, imel samo zaznavo, da se v nekem sistemu nahaja določena
               zabeležba in potem, kot mi pravimo, po dodatnem preverjanju tudi preko sistema SIRENE
               lahko dobil bolj podrobne informacije. Skratka, tukaj vendarle posamezni policist v
               tistem trenutku ne bo imel vseh detajlov, ampak bo dobil zelo natančno informacijo o
               tem, da obstaja določena zabeležba in bo potem po postopkih, ki zdaj veljajo in bodo
               seveda tudi v prihodnje, lahko dobil poglobljene oziroma detajlne informacije.
               Slovenija si seveda ves čas prizadeva in zelo jasno izpostavlja, da je tukaj treba
               varovati temeljne človekove pravice in načelo varovanja osebnih podatkov. Tudi to,
               kar sem prej omenil, je seveda v tem kontekstu, pri čemer je posebej pomembna splošna
               uredba o varstvu podatkov in pa direktiva o varstvu posameznikov pri obdelavi osebnih
               podatkov. Oba akta predlagamo, da sta lex generalis glede na predlog obeh uredb o
               interoperabilnosti. Zavedamo se, in to tudi na vseh delovnih skupinah, kjer
               razpravljamo o teh vprašanjih, da bo povečan obseg dela tudi za vse tiste, ki delajo
               v sistemu SIRENE in seveda ki bodo poskrbeli za dodatne poglobljene informacije, o
               katerih sem prej govoril. Sama vzpostavitev te interoperabilnosti bo tudi zahteven
               projekt iz kadrovskega vidika. Govorimo o tako nadgradnji teh sistemov, ki jih ta
               trenutek imamo, in izgradnji te interoperabilnosti, pa seveda tudi relativno velik
               finančni zalogaj. Ta
               trenutek mi natančnih ocen o finančnih posledicah še nimamo in eno od stališč
               Slovenije je, da je potrebno pred zaključnim odločanjem o sprejemu teh uredb seveda
               imeti zelo natančne izračune stroškov in seveda, kdo bo te stroške pokrival, kateri
               padejo na države članice, katere bodo na posamezne evropske agencije in znotraj tega
               koliko sredstev bodo lahko države članice črpale iz skladov, tako AMIF-a, kot ISF-a.
               To je nujno potrebno za to, da lahko celovito odločamo o teh vprašanjih. Samo za neko
               grobo informacijo … Po zdajšnjih izračunih bi v petletnem obdobju izgradnje tega
               sistema stroški znašali približno 425 milijonov evrov, celotni stroški vzpostavitve
               te interoperabilnosti. Poudarjam pa, da so to samo neke preliminarne ocene in še ne
               gre za končno oceno.</p>
               <p>Morda še en poudarek oziroma še eno stališče Republike Slovenije, ki ga posebej
               izpostavljamo. Nujno je potrebno opredeliti status nekaterih držav članic Evropske
               unije, predvsem imamo tukaj v mislih Romunijo in Bolgarijo in pa seveda tudi
               Republiko Hrvaško, ki ta trenutek seveda še niso polnopravne članice schengenskega
               območja, imajo pa nekatere pasivni dostop do določenih evidenc. Seveda zato
               vztrajamo, da je njihov položaj potrebno jasno opredeliti do trenutka, ko bodo seveda
               polnopravni člani oziroma bodo imele celovit dostop do posameznih informacijskih
               sistemov, zato da kasneje ne bi prihajalo da kakšnih nesporazumov oziroma dvomov, kdo
               lahko do teh zelo pomembnih in tudi občutljivih podatkov dostopa.</p>
               <p>Gospod predsednik, toliko morda za uvod, pa seveda kasneje v razpravi, v kolikor bodo
               vprašanja.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-167-2018-03-23.sp16">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Za predstavitev mnenja matičnega delovnega telesa prosim gospoda Petra Vilfana.</p>
               <p>Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp17">

               <speaker>PETER VILFAN (PS DeSUS):</speaker>

               <p>Hvala za besedo in lep pozdrav vsem prisotnim.</p>
               <p>Odbor za notranje zadeve, javno upravo in lokalno samoupravo je na 46. seji dne 21.
               3. 2018 kot matično delovno telo obravnaval pravkar opisane predloge stališč
               Republike Slovenije.</p>
               <p>Tako kot danes je tudi na Odboru za notranje zadeve uvodno obrazložitev predlaganemu
               dokumentu podal državni sekretar na Ministrstvu za notranje zadeve, gospod Boštjan
               Šefic. Odbor je nato brez razprave v skladu z drugim odstavkom 154.h člena Poslovnika
               Državnega zbora sprejel naslednji mnenji … Prvo: »Odbor za notranje zadeve, javno
               upravo in lokalno samoupravo podpira predlog stališča Republike Slovenije do Predloga
               uredbe Evropskega parlamenta in Sveta o vzpostavitvi okvira za interoperabilnost
               informacijskih sistemov EU <stage>(meje in vizumi)</stage> ter spremembi Odločbe Sveta 2004/512/ES,
               Uredbe <stage>(ES)</stage> št. 767/2008, Sklepa Sveta 2008/633/PNZ, Uredbe <stage>(EU)</stage> 2016/399 in Uredbe
               <stage>(EU)</stage> 2017/2226, EPA 2681-VII, EU U 798, ki ga je predložila Vlada, in predlaga Odboru
               za zadeve Evropske unije, da predlog stališča sprejme.« In še drugo mnenje: »Odbor za
               notranje zadeve, javno upravo in lokalno samoupravo podpira Predlog stališča
               Republike Slovenije do Predloga uredbe Evropskega parlamenta in Sveta o vzpostavitvi
               okvira za interoperabilnost informacijskih sistemov EU <stage>(policijsko in pravosodno
               sodelovanje, azil ter migracije)</stage>, EPA 2686-VII, EU U 799, ki ga je predložila Vlada,
               in predlaga Odboru za zadeve Evropske unije, da predlog stališča sprejme.«</p>
            </sp>
            <sp xml:id="SDT7-OZZEU-redna-167-2018-03-23.sp18">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Na svoji 5. seji, 20. marca, pa je to gradivo k 3. in 4. točki obravnavala tudi
               Komisija Državnega sveta  za mednarodne odnose in evropske zadeve.</p>
               <p>Za predstavitev ponovno prosim mag. Bojana Kekca, njenega predsednika. Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp19">

               <speaker>MAG. BOJAN KEKEC:</speaker>

               <p>Hvala še enkrat za besedo, predsednik.</p>
               <p>Torej, naša komisija je opravila kar eno tako kvalitetno in pestro razpravo. Precej
               vprašanj je bilo, na katere smo dobili odgovore.</p>
               <p>No, če se osredotočim na to prvo stališče do uredbe glede meje in vizumov.
               Pozdravljamo aktivnosti na področju večje interoperabilnosti baz podatkov, ker s tem
               smatramo, da se bistveno zmanjšajo varnostna tveganja, vendar nismo mogli mimo
               vprašanj človekovih pravic, se pravi posameznika, glede varovanja osebnih podatkov,
               predvsem na temelju, da mora imeti vsak vpis v omenjene baze za te podatke pravno
               podlago. Potem nas je zanimal ustrezen nadzor nad uporabo teh podatkov. Gre za
               občutljive podatke in pa načelo sorazmernosti glede sledljivosti, predvsem tistih
               oseb, ki ne predstavljajo nobenega varnostnega tveganja. No, na koncu smo seveda tudi
               dobili odgovor, kako je glede omejitve časa hranjenja teh podatkov in pa izrazili smo
               tudi skrb glede določitve oseb, ki lahko dostopajo do teh podatkov. Moram reči, da
               smo na vsa ta naša vprašanja dobili ustrezne odgovore, zato tudi podpiramo to prvo
               stališče Republike Slovenije, ki se obravnava pod točko 3.</p>
               <p>No, še glede druge uredbe, se pravi stališča do druge uredbe, glede policijskega in
               pravosodnega sodelovanja, azila ter migracij pa smo opozorili na tveganja, ki jih
               prinaša zgolj pasivni dostop do schengenskega sistema s strani držav članic, ki niso
               v schengenskem sistem, ravno zaradi njihove omejitve vnosa podatkov v omenjeni
               sistem. Glede na številne ideje o ponovni uvedbi nadzora na notranjih mejah Evropske
               unije smo člani komisije podvomili v uporabnost omenjenih baz podatkov v prihodnje in
               poudarili tudi številne negativne posledice, ki bi jih taka odločitev lahko prinesla.
               Iz vidika varstva osebnih podatkov smo člani komisije opozorili na nujnost
               usklajenosti predloga uredbe s sodno prakso sodišča Evropske unije in evropskim
               varuhom osebnih podatkov. Pa še glede financiranja … Glede na to, da finančne ocene
               vzpostavitve interoperabilnosti podatkov še niso na voljo, in glede na zgodnjo fazo
               sprejemanja predloga te uredbe smo člani komisije opozorili tudi na možnost Slovenije
               in slovenskih podjetij za sodelovanje pri vzpostavitvi omenjenih sistemov tako na
               nacionalni kot na mednarodni ravni. Opozorili pa smo tudi na pomen vključevanja
               financiranja omenjenega projekta v naslednjo finančno perspektivo Evropske unije, saj
               bi v primeru pomanjkanja sredstev lahko nesorazmerno veliko breme nosile ravno države
               članice. No, tudi to stališče Republike Slovenije do te uredbe smo člani komisije
               podprli.</p>
               <p>Hvala.</p>
            </sp>
            <sp xml:id="SDT7-OZZEU-redna-167-2018-03-23.sp20">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Odpiram razpravo poslank in poslancev k obema direktivama.</p>
               <p>Dr. Mitja Horvat, želite besedo? Izvolite.</p>
            </sp>
            <sp xml:id="SDT7-OZZEU-redna-167-2018-03-23.sp21">

               <speaker>DR. MITJA HORVAT (PS SMC):</speaker>

               <p>Najlepša hvala, spoštovani predsednik, za dano besedo.</p>
               <p>Spoštovani državni sekretar z ekipo, spoštovani vabljeni, članice in člani.</p>
               <p>Upam, da bom dostojno nadomeščal soimenjaka, gospoda Horvata, ki je moral iti na
               kolegij.</p>
               <p>Nekaj vprašanj, ki se mi postavljajo … Veseli me, da je v veliki meri upoštevano,
               tudi v tem stališču Vlade, to, kar smo doslej na Odboru za zadeve Evropske unije
               poudarjali, tako da me resnično veseli, da je dan poudarek varstvu osebnih podatkov,
               da se poudarja pomen in spoštovanje človekovih pravic in seveda tudi, kar se osebnih
               podatkov tiče, da bo spoštovano načelo sorazmernosti. Ker pa čisto ne morem iz svoje
               kože, moram reči, da kljub temu, da imamo zelo obsežni gradivi za obe uredbi,
               pogrešam vprašanja, ki so seveda hudo aktualna in pomembna vprašanja v zvezi s tem.
               Namreč, ko govorimo o zagotovitvi enostavnejše dostopnosti do vseh relevantnih
               informacij končnim uporabnikom, mi takoj seveda začne zvoniti varnostni zvonček.
               Namreč, pogrešam, saj mestoma se relativno tako  nekako kot, da bi bili glede tega vprašanja malo
               sramežljivi, da se na rahlo omenja, ne pa poudarja niti med cilji tega ni, namreč jaz
               verjamem globoko in tudi verjamem, da nas boste uspeli glede tega pomiriti kot vedno,
               kako je seveda z zavarovanjem, se pravi govorimo o informacijski varnosti.
               Enostavnejši dostop končnim uporabnikom, menjava podatkov, govorite tudi o podatkih s
               tretjimi državami, mislim, da je to vprašanje, ki mu je treba posvetiti v današnjem
               času ustrezno pozornost, veseli me in seveda razumem cilje zakona, da gre tukaj za
               zagotavljanje notranje varnosti, tako v državah članicah kot seveda širše v
               Schengenskem območju in tako naprej, da govorimo o notranji varnosti, ampak vendarle,
               če lahko nekaj besed glede vprašanja, ali so to vprašanja, ki recimo ne spadajo v to
               uredbo in so in je dovolj pozornosti posvečeno pri drugih uredbah in seveda predvsem,
               da pri tem enostavnejšem dostopu končnim uporabnikom je zagotovljeno vse, da seveda
               tista večja zgodba, ki jo imamo, informacijska varnost in seveda v sled vsega kar
               slišimo po svetu kaj se dogaja, o dveh velikih akterjih in seveda še drugih akterjih,
               tudi pred kratkim smo imeli še pri nas določen izziv, ki smo ga morali rešiti tudi še
               s Kitajsko, tako, da glede vseh teh vprašanj seveda me zanima, ker nisem našel toliko
               poudarka v gradivu, če lahko nekaj besed morda v tem delu, kar se mi zdi nujen
               predpogoj, da potem lahko zagotovimo učinkovito enostavnejše dostopanje do teh
               podatkov, ki so pa vendarle občutljivi iz razlogov, kjer še enkrat poudarjam, moram
               pohvaliti in me veseli, da je ustrezna pozornost posvečena človekovim pravicam in s
               tem tudi varstvu osebnih podatkov, se pravi tistemu kar me zanima v tem svetu
               odpiranja informacij, vendarle pravici do zasebnosti.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-167-2018-03-23.sp22">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi?</p>
               <p>Ugotavljam, da ne. Državni sekretar, izvolite.</p>
            </sp>
            <sp xml:id="SDT7-OZZEU-redna-167-2018-03-23.sp23">

               <speaker>BOŠTJAN ŠEFIC:</speaker>

               <p>Ja, hvala lepa.</p>
               <p>Se zahvaljujem za ta vprašanja in tudi razmišljanje in bi na prvo rekel, kar se tiče
               varovanja osebnih podatkov pa tudi v relaciji do varovanja človekovih pravic, jaz si
               upam trditi, da državni organi, tako na nacionalnem kot, bom rekel, evropskem nivoju
               temu vprašanju posvečamo izjemno pozornost in tudi, bom rekel, nadzor glede tega je
               izjemno strog, izjemno dosleden, tudi iz strani zunanjih inštitucij, tako na
               evropskem kot, bom rekel, nacionalnih nivojih, dosleden in tudi kadar govorimo o
               vzpostavljanju teh informacijskih sistemov, bodisi zdaj ločeni in ob tem, ko govorimo
               o interoperabilnosti, seveda je to ena ključnih, bom rekel, tem ali pa razprav tudi
               na delovni skupinah, kako seveda ob tem, da hitrejše pridemo do nujno potrebnih
               podatkov, seveda tudi to varujemo in to vam bom potem poskušal razložiti. Tisto kar
               bi pa to priložnost izkoristil, je pa definitivno in tu se z vami strinjam, problem
               različnih informacijskih sistemov, ki so bolj ali manj v zasebni lasti, tu je pa naš
               nadzor, generalno seveda govorim, slabši, se manj ukvarjamo s tem, tudi, bom rekel,
               pri nas se s tem srečujemo, da nekateri nadzorni sistemi, informacijski sistemi, ki
               so v privatni lasti pravzaprav so nadzorovani, vendar bistveno manj kot tisti, ki so,
               bom rekel, upravljajo državni organi in sicer jaz absolutno podpiram nadzor nad delom
               in temi sistemi državnih organov, zato, ker to daje tudi kredibilnost na drugi
               strani, tako, da to vam lahko zagotovim, da bomo še naprej na tem vztrajali in tu ni
               nobene debate.</p>
               <p>Kar pa se zdaj tiče, bom rekel, vaše skrbi glede lažje dostopnosti pa hkrati
               varovanja, pa moram reči tole. Jaz sem namenoma v uvodu izpostavil,  da seveda mi povezujemo te oziroma naj
               bi povezali te informacijske sisteme, predvsem v tem smislu, da bi, torej končni
               uporabnik, se pravi po domače policist, ki bo to uporabljal, imel celovito
               informacijo v izjemno kratkem času nekaj sekund. Ampak seveda kot sem rekel, on dobi
               samo informacijo zadetek, ni zadetka, torej, če ni, je vse v redu in gre zadeva
               naprej, če je, seveda ne pomeni in to še enkrat poudarjam, da bo na ekranu, če sem
               zelo plastičen, dobil zdaj vse informacije o Boštjanu Šeficu, kaj je prekršil, ni
               imel vize, ni imel tega in tako naprej, ne. V tem primeru seveda se sproži dodatno
               preverjanje, takšno kot je danes, preko tega sistema sirene ali, bom rekel, po drugih
               protokolih kjer lahko z obrazložitvijo dobi potem dostop do določenega podatka,
               bodisi znotraj sistema informacijskega, ali pa celo mora oddati zaprosilo državi, ki
               je vnesla določen podatek ali ukrep v informacijski sistem. Recimo, prikriti nadzor
               na meji oziroma prekrita namenska kontrola kot se uradno imenuje se lahko seveda za
               detajlnejše podatke samo ali pa razloge, dobi obrazložitev s strani tistega, ki je ta
               ukrep zahteval in ta bo presodil ali tisti, ki je to zahteval zdaj, seveda opravičen
               do tega, tako, da tu je kar veliko, bom rekel, teh procedur po katerih lahko šele
               prideš do tega podatka, vendar za policista je pa ključnega pomena oziroma za tistega
               končnega uporabnika, da dobi informacijo, je vse v redu ali pa se z nekom nekaj, bom
               rekel, dogaja oziroma je neka zaznava in to je tisto kar danes nimamo, plastično
               povedano, danes seveda v Schengenskem informacijskem sistemu, ko ga preverjamo,
               dobimo določene podatke iz tega sistema, nimamo pa iz ostalih sistemov in torej, če
               bi nekoga želel celovito preveriti zaradi nekih indikatorjev, ki, da je torej oseba
               morda iz določenega operativnega vidika zanimiva, bi moral šestkrat isto zadevo,
               torej isto osebo preveriti in to seveda na meji traja lahko neskončno dolgo, to je
               tisto kar je. Seveda bi pa želel opozoriti na dve zadevi, vsak informacijski sistem
               je seveda potrebno, torej je posebno varovan in ta interoperabilnost, ta povezava bo
               še dodatne, bom rekel, varnostne elemente imela in to je tudi, bom rekel, druga
               ključna naloga, bom rekel, teh strokovnjakov, da najdejo ustrezne rešitve. Vedno,
               vedno je pa najbolj kritičen dejavnik pri vseh tovrstnih vprašanjih, ko govorim o
               varnosti tujih podatkov, pa seveda človeški faktor in tukaj seveda določena tveganja
               vedno obstajajo in jih absolutno ne moremo izključiti, zato je pa tako pomemben
               nadzor, ki je pri teh informacijskih sistemih, kot sem rekel, zelo natančen. Seveda
               omenil sem tudi to direktivo, ki se nanaša na, torej o varstvu posameznikov pri
               obdelavi osebnih podatkov, kjer bodo lahko tudi vsak posameznik zahteval določene
               informacije ali je bil narejen vpogled, kdaj je bil narejen vpogled in tako naprej in
               seveda vsi ti podatki se bodo eno leto, bom rekel, bo možen ta vpogled, seveda so pa
               podatki anonimizirani in samo na konkretno zahtevo lahko potem se konkretno tudi ta
               zadeva analizira.  Tako,
               da jaz mislim vsaj zaenkrat in v tej fazi, da lahko zatrdim, da se tem vprašanjem
               posveča veliko pozornosti in gredo zaenkrat stvari definitivno v pravi smeri. Jaz
               tudi verjamem, da bodo na koncu takšne, kot morajo biti.</p>
               <p>Hvala.</p>
            </sp>
            <sp xml:id="SDT7-OZZEU-redna-167-2018-03-23.sp24">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, državni sekretar.</p>
               <p>Zaključujem razpravo in dajem na glasovanje naslednji predlog stališča k tej točki
               dnevnega reda: »Republika Slovenija podpira sprejem nove uredbe Evropskega parlamenta
               in Sveta o vzpostavitvi okvira za interoperabilnost informacijskih sistemov EU <stage>(meje
               in vizumi)</stage> ter spremembi Odločbe Sveta 2004/512/ES, Uredbe <stage>(ES)</stage> št. 767/2008, Sklepa
               Sveta 2008/633/PNZ, Uredbe <stage>(EU)</stage> 2016/399 in Uredbe <stage>(EU)</stage> 2017/2226. Meni, da bodo
               predlagane spremembe doprinesle k boljši izmenjavi informacij in končnim uporabnikom
               zagotovile enostavnejšo dostopnost do vseh relevantnih informacij. Pri pogajanjih o
               predlogu uredbe bo Slovenija izhajala iz varstva temeljnih človekovih pravic in
               upoštevala načela varstva osebnih podatkov, še posebej načelo sorazmernosti.«
               Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 3. točko dnevnega reda.</p>
               <p>Prehajam na <title>4. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO PREDLOGA UREDBE EVROPSKEGA PARLAMENTA IN SVETA O VZPOSTAVITVI OKVIRA ZA
                  INTEROPERABILNOST INFORMACIJSKIH SISTEMOV EU (POLICIJSKO IN PRAVOSODNO
                  SODELOVANJE, AZIL TER MIGRACIJE).</title>
               </p>
               <p>Na glasovanje dajem naslednji predlog stališča v naslednjem besedilu, ker smo
               razpravo opravili že pri prejšnji točki skupaj s prejšnjo točko dnevnega reda. Dajem
               na glasovanje naslednji predlog stališča: »Republika Slovenija podpira sprejem nove
               uredbe Evropskega parlamenta in Sveta o vzpostavitvi okvira za interoperabilnost
               informacijskih sistemov EU <stage>(policijsko in pravosodno sodelovanje, azil ter
               migracije)</stage>. Meni, da bodo predlagane spremembe doprinesle k boljši izmenjavi
               informacij in končnim uporabnikom zagotovile enostavnejšo dostopnost do vseh
               relevantnih informacij. Pri pogajanjih o predlogu uredbe bo Slovenija izhajala iz
               varstva temeljnih človekovih pravic in upoštevala načela varstva osebnih podatkov, še
               posebej načelo sorazmernosti.« Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Najlepša hvala, državni sekretar, ekipa iz Ministrstva za notranje zadeve, vam,
               kolegice in kolegi, strokovni službi in vsem navzočim. Želim vam prijeten dan.</p>
               <p>S tem tudi končujem 4. točko dnevnega reda in 167. sejo Odbora za zadeve Evropske
                  unije. <stage type="time">Seja se je končala 23. marca 2018 ob 9.08.</stage>
               </p>
            </sp>
         </div>
      </body>
   </text>
</TEI>