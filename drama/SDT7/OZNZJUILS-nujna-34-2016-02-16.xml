<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNZJUILS-nujna-34-2016-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A8576F30DF1BD628C1257F4F003E81B7</idno>
               <idno type="custom" subtype="day">5FD175D3C89A04AAC1257F63003E43C0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5FD175D3C89A04AAC1257F63003E43C0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-nujna-34-2016-02-16.OZNZJUILS" n="34">
               <name>nujna seja</name>
               <date when="2016-02-16"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-nujna-34-2016-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-nujna-34-2016-02-16.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">34. nujna seja</stage>
            <stage type="date">(16. februar 2016)</stage>
            <stage type="chairman">Sejo je vodila mag. Lilijana Kozlovič, predsednica Odbora za notranje zadeve,
            javno upravo in lokalno samoupravo.</stage>
            <stage type="time">Seja se je začela ob 14.01. </stage>
            


            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Spoštovani.</p>
               <p>Pričenjam 34. nujno sejo Odbora za notranje zadeve, javno upravo in lokalno
               samoupravo.</p>
               <p>Obveščam vas, da so danes odsotni in se seje ne bodo mogli udeležiti: dr. Franc Trček
               in ga s pooblastilom nadomešča dr. Matej T. Vatovec, odsoten je Marko Ferluga in
               nadomešča ga Vesna Vervega, odsoten je dr. Vinko Gorenak, in ga nadomešča Eva Irgl,
               torej, na začetku bo, če prav razumem, kasneje pa ga gospa Eva Irgl nadomešča,
               odsotna bo gospa Nada Brinovšek, nadomešča jo Franc Breznik in odsoten je dr. Matić
               in ga nadomešča Saša Tabaković.</p>
               <p>Vse člane in članice odbora, predstavnike Vlade in drugih institucij kot tudi vse
               vabljene in vse prisotne prav lepo pozdravljam. Posebej pa pozdravljam novega člana
               odbora, ki je danes med nami gospoda Franca Laja, dobrodošel v naš odbor.</p>
               <p>S sklicem seje ste prejeli naslednji dnevni red seje: Problematika sovražnega govora
               v Republiki Sloveniji. Ker v poslovniškem roku nisem prejela predlogov za spremembo
               dnevnega reda, ugotavljam, da je določen dnevni red seje, kot je bil predlagan s
               samim sklicem.</p>
               <p>Uvodoma se dolžna nekaj pojasnil, glede na odzive tistih, ki ste sporočili, da želite
               predstaviti svoje stališče na seji odbora. Namreč, predlagatelj ima pravico navesti
               koga naj se vabi na sejo odbora, prav tako lahko tudi predlaga tudi kdo drug, kot na
               primer poslanske skupine in v tem konkretnem primeru je tudi Poslanska skupina SDS
               predlagala določene osebe oziroma institucije in so bili potem na podlagi tega tudi
               uradno vabljeni.</p>
               <p>Vabljeni in prijavljeni pa boste danes lahko obrazložili svoje mnenje in stališče o
               obravnavani temi pod enakimi poslovniškimi pravili, ki veljajo za sejo delovnega
               telesa, kar pomeni, da se govoriti se sme le o vprašanju, ki je na dnevnem redu. V
               skladu s smiselno uporabo določb, ki veljajo za sejo Državnega zbora, ker vemo, da
               določene stvari niso urejene za same seje, pa lahko predstavitev stališč posameznika
               traja največ 5 minut. Praviloma vas bom tudi opozorila pred tem, zato da boste lahko
               pravočasno strnili svoje misli in zaključili, razlog pa je seveda tudi to, da imamo
               dvorano rezervirano do 20. ure, tako da je prav da svoje misli strnemo. Zaradi
               snemanja bo moral vsak govorec svoje stališče podati na govorniškem odru, torej tukaj
               pred menoj. Vse zbrane v dvorani pa prosim, da razpravljate le o temi dnevnega reda,
               da govorite šele tedaj, ko vam predsedujoča da besedo, da ne segate drugim v besedo
               in da ste v svojih razpravah strpni in da svoja stališča izražamo spoštljivo.  Imamo še eno nadomeščanje,
               odsotna je gospa Nada Brinovšek, ki jo nadomešča Franc Breznik.</p>
               <p>Prehajamo na obravnavo <title>1. TOČKE DNEVNEGA REDA – PROBLEMATIKA SOVRAŽNEGA GOVORA V
                  REPUBLIKI SLOVENIJI.</title>
               </p>
               <p>Zahteva Poslanske skupine Stranke modernega centra in Poslanske skupine Socialnih
               demokratov za sklic nujne seje Odbora za notranje zadeve, javno upravo in lokalno
               samoupravo z dne 2. 2. 2016 je objavljena na spletni strani Državnega zbora s
               sklicem.</p>
               <p>Na sejo so bili vabljeni: dr. Jasna Murgel v imenu predlagateljev zahteve, Poslanske
               skupine SMC in Poslanske skupine SD, Ministrstvo za notranje zadeve, Ministrstvo za
               pravosodje, Ministrstvo za delo, družino, socialne zadeve in enake možnosti,
               Generalna policijska uprava, Vrhovno državno tožilstvo, Varuh človekovih pravic,
               Mirovni inštitut, Svet za odziv na sovražni govor, Center za varnejši internet
               Safe.si, Univerza v Ljubljani, Fakulteta za družbene vede, Boštjan Vernik Šetinc,
               zagovornik načela enakosti, Amnesty International Slovenije, Društvo novinarjev
               Slovenije, ISCOMET, Inštitut za etnične in regionalne študije, ki se je opravičil,
               Barbara Kresal, Fakulteta za socialno delo Univerze v Ljubljani, ki se je
               opravičila.</p>
               <p>Na predlog Poslanske skupine SDS so bili na sejo vabljeni še: Aleš Hojs, predsednik
               Združenja za vrednote slovenske osamosvojitve, Aleš Primc, predsednik Odbora 2014,
               Željko Vogrin, predsednik Odbora 2015, Timo Manić, predsednik Združenja novinarjev in
               publicistov, Lucija Šikovec Ušaj, predsednica Iniciative za svobodo govora ter
               predstavnik Civilne iniciative za družino in pravice otrok.</p>
               <p>Poslanski skupini SMC in SD sta zahtevali, da se na podlagi drugega odstavka 48.
               člena Poslovnika Državnega zbora skliče nujna seja Odbora za notranje zadeve, javno
               upravo in lokalno samoupravo, z obravnavano točko na dnevnem redu, in sicer:
               Problematika sovražnega govora v Republiki Sloveniji.</p>
               <p>V imenu predlagateljev dajem besedo poslanci SMC dr. Jasni Murgel.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Hvala lepa za besedo. Spoštovana predsednica, spoštovani predstavniki Vlade,
               spoštovani kolegi, spoštovani vsi prisotni ter vsi tisti, ki sejo spremljate preko TV
               ekranov!</p>
               <p>Naj najprej povem, zakaj smo se odločili za sklic današnje seje v poslanskih skupinah
               SMC in SD. Skrbi nas namreč naraščajoče število primerov sovražnega govora. Tako so,
               na primer, na Centru varnejši internet oziroma pri javni točki Spletno oko v letih
               2007-2014 prejeli preko 13.500 prijav domnevnega sovražnega govora, pri čemer je bilo
               442 primerov ocenjenih kot domnevno kaznivih dejanj sovražnega govora in so bili
               posredovani policiji. V letu 2014 so na Spletnem očesu prejeli 1.290 prijav
               sovražnega govora, vendar je policija v nadaljnjo preiskavo prejela 29 primerov.
               Predstavniki Vlade, policije, tožilstva bodo nekaj več povedali tudi o statistiki,
               zato ne bom zdaj o teh podrobnostih govorila. Tisto, kar nas je privedlo do tega, da
               smo želeli opraviti razpravo v Državnem zboru, je to, da se nahajamo pred velikim
               izzivom. Smo v Republiki Sloveniji, ki je demokratična država, katere pravni red
               temelji na spoštovanju človekovih pravic, v pravnem redu Republike Slovenije je
               zagotovljena svoboda izražanja, svoboda govora, hkrati pa menimo, da je odločno treba
               zagotoviti ničelno toleranco do sovražnega govora. Tudi Evropa, ne samo Slovenija, je
               pred velikim izzivom, kako zagotoviti ravnovesje med pravico do svobode govora, do
               svobode izražanja svojih mnenj, ki je eden temeljnih postulatov, naša temeljna
               vrednota, ampak ta ne more biti absolutna in tudi ni brezpogojna. Še posebej se ta situacija pozna in vidi
               v situaciji, ko imamo zdaj trenutno povečan dotok migrantov in se ob tem pojavlja
               večje število primerov sovražnega govora in se postavlja vprašanje, na kakšen način
               se bomo kot družba odzvali na vse večje število primerov sovražnega govora. Menimo,
               da če izberemo sovraštvo in strah in to plasiramo v eter, se nam to utegne vrniti kot
               bumerang. Zakaj smo menili, da je treba sklicati sejo odbora Državnega zbora, da
               moramo o tem razpravljati v Državnem zboru. Menimo namreč, da mora biti Državni zbor
               kot svetilnik, kot tisti, ki je vrhovni organ demokracije, naj se tako izrazim, ki
               daje sporočilo državljanom, kaj meni, kaj je dopustno in kaj ne. Slovenski pravni red
               nas namreč zavezuje k ničelni toleranci do sovražnega govora. Kot vsi vemo, imamo 39.
               člen ustave, prvi odstavek, <q>"zagotovljena je svoboda izražanja misli, govora in
               javnega nastopanja, tiska in drugih oblik javnega obveščanja in izražanja."</q> Imamo
               torej situacijo v Republiki Sloveniji, ko je zagotovljena svoboda izražanja misli,
               ampak ta pravica ni brezpogojna. Naj na začetku takoj povem, kaj ni namen
               predlagateljev danes na tej seji. In sicer, ni namen kakršnakoli analiza posameznih
               primerov, ki so se morda dogajali v Republiki Sloveniji, saj so temu namenjeni
               konkretni postopki pred pristojnimi organi, če je že prišlo do sovražnega govora. Naš
               namen je, da Državni zbor kot najvišji organ demokracije opravi razpravo in sporoči
               državljanom, da je sovražni govor nedopusten in neprimeren in da do njega ne smemo
               imeti tolerance, kot sem že večkrat rekla. Vsekakor namreč ni vseeno, kdo daje
               sporočilo državljanom, da je sovražni govor neprimeren in kaj to je. Seveda, na
               sovražni govor opozarjata stroka in civilna družba, ampak je bistvenega pomena, kaj
               na tem področju stori država kot taka. Odločilno je lahko tudi to, da se proti
               sovražnemu govoru izreče Državni zbor kot zakonodajno telo, ki postavlja pravila v
               tej državi in državljanom z najvišje ravni sporoči, da je sovražni govor nedopusten.
               Pa ne samo to, da ne smemo biti tiho, da ne smemo samo nemo opazovati, da se sovražni
               govor razrašča, ampak da se moramo zoper njemu tudi postaviti. Državni zbor je to
               tudi dolžan storiti. Naj omenim zgolj dva mednarodna instrumenta, ki k temu
               zavezujeta Državni zbor, bodisi pravno bodisi politično. Na univerzalni, splošni
               mednarodni ravni, na ravni Združenih narodov je pomembna mednarodna konvencija o
               prepovedi vseh oblik rasne diskriminacije. Slovenija je seveda pogodbenica te
               konvencije in skladno z 8. členom Ustave Republike Slovenije se ratificirane in
               objavljene mednarodne pogodbe uporabljajo neposredno v našem pravnem sistemu. Skladno
               z 2.c členom te konvencije mora Državni zbor kot državni organ spremljati dosledno
               izvajanje vladne politike na državni in krajevni ravni in spremeniti, odpraviti ali
               preklicati vse tiste zakone in uredbe, ki s svojim učinkom ustvarjajo ali ohranjajo
               rasno diskriminacijo, kjerkoli še obstaja. Torej, če štejemo sovražni govor za eno od
               oblik rasne diskriminacije, je jasno, kaj je dolžnost Državnega zbora. Če pogledamo
               na raven Evropske unije in novejši dokument, sprejet na ravni Evropske unije, je tu
               Resolucija Evropskega parlamenta z dne 14. marca 2013 o krepitvi boja proti rasizmu,
               ksenofobiji in kaznivim dejanjem iz sovraštva. Ta poziva h krepitvi vloge nacionalnih
               organov, odgovornih za boj proti diskriminaciji, da se omogoči prevzemanje
               odgovornosti za spodbujanje sovražnega govora in kaznivih dejanj iz sovraštva. Kaj
               lahko mi  storimo danes
               kot Državni zbor, kot delovno telo Državnega zbora. Lahko opozorimo na nedopustno
               povečanje števila primerov javnega spodbujanja nasilja, nestrpnosti in sovraštva ter
               vseh oblik neprimernega in nesprejemljivega ter žaljivega govor. Naša absolutna
               dolžnost kot Državnega zbora je, da opozorimo na nesprejemljivost takšnega javnega
               diskurza. Lahko pozovemo vse državljanke in državljane, da pristopijo k odgovornemu
               komuniciranju, torej, da se izogibajo v svoji komunikaciji, še posebej v javnih
               občilih, na spletu, v družbenih omrežjih, sovražnemu govoru. Poslanska skupina SMC in
               Poslanska skupina SD želimo s kritično razpravo, ki lahko predstavlja orodje proti
               sovražnemu govoru, prispevati k preprečevanju razširjanja sovražnih,
               diskriminatornih, ksenofobnih misli in govora. Lahko tudi tu danes, in to je tudi
               namen seje, razpravljamo o ustreznosti pravne podlage, ki regulira sovražni govor, in
               o njenih morebitnih potrebnih spremembah. In to ni samo Kazenski zakonik, je tudi
               medijska zakonodaja, ki smo jo nazadnje spreminjali, Zakon o varstvu javnega reda,
               pripravlja se tudi zakon, ki bo nadomestil Zakon o uresničevanju načela enakega
               obravnavanja, in tako dalje. Lahko damo vladnim predstavnikom in tudi predstavnikom
               stroke in civilne družbe priložnost, da izrazijo svoja mnenja o tem, ali je
               regulacija, ureditev prepovedi sovražnega govora v Republiki Sloveniji ustrezna ali
               bi bilo treba kaj dopolniti, ali je še prostora po njihovem mnenju, da se stvari
               izboljšajo in se tako pripomore k zmanjšanju števila primerov sovražnega govora. Ta
               seja je tudi priložnost, da v vsebinskem smislu naslovimo nekatera vprašanja,
               povezana s problematiko sovražnega govora, torej, kaj to sploh je, meja med svobodo
               govora in sovražnim govorom, uporaba sovražnega govora na spletu in tako daje,
               preventiva, izobraževanja in tako dalje. Naj ponovim, bistvenega pomena je sporočilo,
               ki smo ga danes dolžni poslati državljanom Republike Slovenije. Poudariti želimo
               vlogo Državnega zbora kot najvišjega organa izvrševanja demokratične oblasti, da
               državljanom sporoči, kaj je sovražni govor in da je ta nesprejemljiv. Pomembno je
               državljanom sporočiti, da bo Državni zbor naredil vse, kar je v njegovi pristojnosti,
               da se v Sloveniji odločno izrečemo proti sovražnemu govoru in da proti njemu tudi
               ukrepamo. Nenazadnje nas k temu zavezuje tudi eno zadnjih poročil Odbora za odpravo
               rasne diskriminacije Združenih narodov, o katerem bom nekaj pozneje v razpravi še
               povedala podrobnosti in o tem tudi lahko razpravljamo. Pričakujemo, da bomo na tej
               seji državljanom povedali najprej, kaj sploh je in kaj ni sovražni govor, da bodo
               imeli, tako si predstavljam, v magnetogramu te seje opredelitev, kaj sploh to je in
               kako je urejeno in kaj, na koncu koncev, sovražni govor ni, kakšna je opredelitev
               sovražnega govora v našem pravnem redu. In tu pričakujem in si želim, da bi razprava
               potekala na ta način, da bi predstavniki Vlade in predstavniki civilne družbe,
               strokovnjaki povedali svoje mnenje, kaj to je in kaj to ni, in da bi bila podlaga to
               tudi za državljane, da lahko, če že niso te seje spremljali, potem preberejo v
               magnetogramu seje in se lahko orientirajo, ugotovijo, ali morda neko dejanje, ki bi
               ga prijavili, je ali ni sovražni govor ali je morda kako drugo kaznivo dejanje.
               Katere opredelitve pa obstajajo v slovenskem pravnem redu, o tem bodo govorili vsi
               drugi v nadaljevanju, ampak samo kot tiste osnovne oporne točke, o katerih želimo, da
               se pogovarjamo. 63. člen Ustave Republike Slovenije je pa protiutež tistemu členu, ki
               govori o svobodi izražanja: "Protiustavno je vsakršno spodbujanje k narodni, rasni,
               verski ali drugi neenakopravnosti ter razpihovanje narodnega, verskega ali drugega
               sovraštva in nestrpnosti. Protiustavno je vsakršno spodbujanje k nasilju ali vojni. Zdi se mi
               primerno, da to preberemo na glas, da dostikrat rečemo, ja Ustava, saj vem kaj tam
               piše. Ampak morda ne gremo prebrati, čeprav je na internetu tudi dostopna. Zdi se mi
               primerno, da ponovimo besedilo tega člena naglas tukaj v Državnem zboru. Definicijo
               kaznivega dejanja javnega spodbujanja sovraštva in nasilja in nestrpnosti določa
               Kazenski zakonik v 297. členu. Ne bom ga zdaj brala, njegovo vsebino. To je bistvo
               tiste ureditve, ki jo imamo na področju sovražnega govora. Seveda imamo še
               marsikateri predpis, tudi Zakon o javnem redu in miru, kjer so predpisi, določbe, ki
               se nanašajo na sovražni govor, ampak o tem bomo vsi drugi razpravljavci še govorili.
               Bistvenega pomena se nam zdi, da povemo, kaj, kako definira sovražni govor Svet
               Evrope. Organizacija, ki je ustanovljena z namenom varovanja človekovih pravic. Vsi
               poznamo Evropsko sodišče za človekove pravice, ki deluje v okviru tega Sveta Evrope
               in ta je v priporočilu Odbora ministrov z dne 1997, torej še v prejšnjem tisočletju,
               podala definicijo sovražnega govora. In tukaj to se mi tudi zdi zelo bistveno, da
               omenimo kaj o tem meni Svet Evrope, ki je nekako vodilo, tudi naši državi je bil za
               sestav, za pisanje naše Ustave, ker je tudi Evropska konvencija o človekovih pravicah
               in temeljnih svoboščinah, tista, ki je bila ena temeljnih vodil tudi za našo Ustavo
               saj glede človekovih pravic. Svet Evrope stoji na stališču, da je sovražni govor
               vsako izražanje, ki širi, razpihuje, spodbuja ali opravičuje rasno sovraštvo,
               sovraštvo do tujcev, antisemitizem in druge vrste sovraštva, vendar to mora temeljiti
               na nestrpnosti, agresivnem nacionalizmu ali etnocentrizmu, diskriminaciji in
               sovražnosti proti manjšinam, migrantom ali ljudem tujega rodu. Iz te definicije lahko
               sklepamo na marsikaj kar se v današnjem času dogaja povsod po Evropi in tudi pri nas.
               Ampak tisto, kar lahko ugotovimo, da v teoriji na mednarodni in tudi na naši notranji
               ravni, ni neke enotne definicije o tem kaj je sovražni govor. Bistveno je pa, da se o
               tem pogovarjamo in tisto, kar je bistveno je kako imamo mi sovražni govor urejen v
               našem notranjem pravnem redu. Ali sledimo tudi mednarodnim standardom, ki veljajo za
               našo državo, katerim smo se zavezali. O tem bodo izrazili stališče, seveda kot sem
               rekla predstavniki Vlade, predstavniki civilne družbe. Morda omenim, samo na kratko,
               Splošno deklaracijo človekovih pravic, Mednarodni pakt o državljanskih in političnih
               pravicah, Konvencijo o preprečevanju kaznovanja zločina genocida, Mednarodno
               konvencijo o odpravi vseh oblik rasne diskriminacije, ki sem jo že omenila in to
               priporočilo Odbora Sveta Evrope, ki ima definicijo sovražnega govora in tudi
               Konvencijo Sveta Evrope o kibernetski kriminaliteti in dodatni protokol k tej
               konvenciji. O tem nekoliko več potem v razpravi. Bistvenega pomena je tudi Evropska
               konvencija o varstvu človekovih pravic in temeljnih svoboščin, ki v 10. členu govori
               o pravici do izražanja, potem navaja, katere so omejitve izvrševanja te svobode
               izražanja. In bistveno je in k temu smo zavezani, da kot Republika Slovenija, ki je
               članica Sveta Evrope in tudi pogodbenica Evropske konvencije o varstvu temeljnih
               pravic in svoboščin, da te zaveze iz Evropska konvencije človekovih pravicah
               spoštujemo, torej takrat ko gre za zagotavljanje pravic, ampak tudi takrat ko te
               pravice konkurirajo s pravicami drugih in pomenijo dolžnost drugih oseb, da jih
               spoštujejo. Torej, da ni brezpogojnih pravic, ampak, da so določene, seveda strogo
               določene meje za te pravice. Namen te seje je po našem mnenju, da se predstavi predvsem pravna podlaga za
               regulacijo sovražnega govora v Sloveniji. Omenili smo že 63. člen Ustave Republike
               Slovenije, ki govori o protiustavnem spodbujanju k rasni, verski ali drugi
               neenakopravnosti in temu konkurira 39. člen, ki določa svobodo izražanja misli.</p>
               <p>Omenila sem tudi kazenski zakonik, ki v 297. členu kot kaznivo dejanje opredeljuje
               javno spodbujanje sovraštva, nasilja in nestrpnosti. Zdaj tukaj pa mislim da je vsaj
               ta prvi odstavek, to kaznivo dejanje potrebno omeniti, prebrati, povedati kako glasi
               ta člen, ker so vseeno kljub vsemu nekateri dvomi v zvezi s tem členom kot bodo potem
               povedali verjetno predstavniki tožilstva morda tudi predstavniki Ministrstva za
               pravosodje.</p>
               <p>Torej, v prvem odstavku je določeno, da kdor javno spodbuja ali razpihuje sovraštvo,
               nasilje ali nestrpnost, ki temelji na narodnosti, rasni, verski ali etnični
               pripravnosti, spolu, barvi kože, poreklu, premoženjskem stanju, izobrazbi, družbenem
               položaju, političnem ali drugem prepričanju, invalidnosti, spolni usmerjenosti ali
               kateri koli drugi osebni okoliščini in je dejanje storjeno na način, ki lahko ogrozi
               ali moti javni red in mir ali z uporabo grožnje, zmerjanja ali žalitev se kaznuje z
               zaporom do dveh let, to je pristojnost Okrajnega sodišča.</p>
               <p>Zdaj, tukaj smo v nekaterih strokovnih člankih in tudi iz samih poročil urada Varuha
               človekovih pravic, predvsem iz stališč Vrhovnega državnega tožilstva zaznali in to
               želeli odpreti to razpravo tukaj, da obstajajo nekatere dileme v zvezi s to
               definicijo tega kaznivega dejanja</p>
               <p>V tožilski praksi je bilo izraženo, to bo lahko tudi predstavnik tožilstva lahko bolj
               podrobno povedal oziroma pojasnil kaj je v zvezi s tem, pojasnil te dileme. Predvsem
               naj bi obstajali dvomi z uvajanje elementov kaznivosti, visoko naj bi bili določeni
               pogoji za prestop praga kaznivosti in posledično ozko razumevanje kaznivega dejanja
               sovražnega govora, kar je možno razbrati tudi iz pomanjkljive pravne prakse, predvsem
               je ta problematična.</p>
               <p>Torej, tukaj vidimo to sejo Odbora za notranje zadeve kot možnost, da se pogovorimo
               da razpravljamo o tem, ali so sploh potrebne spremembe tega člena Kazenskega zakonika
               ali pa morda niso. Bistveno je, da se odpre razprava o temu vprašanju in se ugotovi
               ali je potrebna sprememba ali ni ali so tu dileme odpravljene ali ne in v kolikor so
               spremembe potrebne da se potem pristopi k tem spremembam. O tem bomo danes še
               razpravljali, dokončnega odgovora tukaj v poslanski skupini Stranke modernega centra
               in SD ne ponujamo danes na temu področju.</p>
               <p>Zdaj, sankcioniranje kaznivega dejanja, rekli mu bomo sovražnega govora, čeprav
               opredelitev ne glasi v Kazenskem zakoniku sovražni govor ampak sem omenila kakšna je
               definicija – javno spodbujanje sovraštva, nasilja in nestrpnosti je samo vrh nekako
               ledene gore. Potrebno je razviti še druge mehanizme za sankcioniranje sovražnega
               govora in kar zadeva katerikoli družbeni pojav proti kateremu se bojimo tudi s
               kazensko sankcijo je velikokrat tako, da je tisto zadnje sredstvo s katerim se borimo
               proti njemu ukrepanje z določitvijo da je to kaznivo dejanje in kazenski pregon.
               Torej, tudi v Republiki Sloveniji seveda imamo druge predpise, katerih namen je
               preprečevanje sovražnega govora in tako je v Zakonu o  varstvu javnega reda in miru 20. člen določa, da so
               prekrški zoper javni red in mir ter nasilno in drzno vedenje, nedostojno vedenje na
               javnem kraju in pisanjem po objektih, če so ti storjeni z namenom spodbujanja
               narodnostne, rasne, spolne, etične, verske, politične nestrpnosti ali nestrpnosti
               glede spolne usmerjenosti se storilec kaznuje z globo.</p>
               <p>Tudi tukaj so se pojavila vprašanja ali je ta ureditev ustrezna, bili so tudi
               nekateri predlogi za spremembe. Tukaj je tudi bilo možno zaznati iz poročil Urada
               varuha za človekove pravice, da bi morda bilo treba razmisliti o nekaterih spremembah
               in predvsem tista naša želja je tukaj, da spet tudi na temu področju odpremo razpravo
               o temu ali so spremembe potrebne predvsem z vidika Urada varuha človekovih pravic,
               tudi strokovnjakov civilne družbe ali lahko na ta način da morda urejamo, damo
               poudarek na urejanje prepovedi sovražnega govora kot prekrška morda bolj učinkovito
               se zoperstavimo sovražnemu govoru.</p>
               <p>Nadalje imamo Zakon o medijih, ki smo ga pred kratkim spremenili v Državnem zboru in
               tukaj ugotavljamo, da je bila sprememba na bolje. Zakon o elektronskem poslovanju na
               trgu, ki se tudi nanaša na to materijo, ne bom zdaj v podrobnosti vsega šla, ker se
               lahko o tem še v nadaljevanju pogovarjamo, poskušam postaviti iztočnice za razpravo
               vseh vas, ki boste potem v nadaljevanju o tej tematiki razpravljali.</p>
               <p>Nadalje imamo seveda tudi Zakon o uresničevanju načela enakega obravnavanja nad
               katerim bdi zagovornik načela enakosti. Ta, kot sem rekla, je v fazi spremembe veliko
               predstavnikov civilne družbe je sodelovalo tudi pri oblikovanju tega zakona in tukaj
               morda bi bil največji poudarek razprave na katero bi se bilo potrebno osredotočati,
               po mojem prepričanju ali v temu zakonu o bodočem zakonu o varstvu pred diskriminacijo
               ali bi bilo smotrno določiti samo definicijo sovražnega govora, morda drugačno kot je
               v Zakonu o varstvu javnega reda in miru in dati pristojnost zagovorniku načela
               enakosti s tem, da seveda potekala je in še poteka široka razprava kakšen je sploh
               status tega zagovornika, kakšen bo status zagovornika načela enakosti, kakšne
               pristojnosti bo imel, kakšne možnosti da sodeluje v postopkih, ki potekajo v zvezi z
               diskriminacijo tudi ne samo kazenski so še najmanjši problem, potem so tudi
               odškodninski, upravni postopki tako da tukaj je opravljena razprava, zakon še ni
               vložen v postopek, v zakonodajno proceduro in zato menimo, da je ena poglobljena
               razširjena razprava, ki zajema vse vidike sovražnega govora, da jo je potrebno
               opraviti in umestiti, razmisliti o umestitvi prekrška, ki bi zadeval sovražni govor v
               Zakonu o varstvu pred diskriminacijo, kjer bi potem obstajal tudi mehanizem, ki bi
               omogočal učinkovit pregon pa ne kot kazenski pregon ampak kot prekrškovni zoper ta
               morebitni prekršek. Ampak to je stvar razprave, ki jo želimo danes tukaj spodbuditi
               in zato smo tudi podali predlog za to sejo.</p>
               <p>Zdaj, nadaljnji namen in nekako pričakujemo,da bo v temu okviru se tudi o tem
               razpravljalo je pojasniti državljanom razliko med sovražnim govorom in drugimi
               dialekti, ki pa ne predstavljajo sovražnega govora.  Morda apeliram tukaj res na predstavnike organizacij,
               institucij, ki se s tem ukvarjajo aktivno, ki na tem delajo že vrsto let, da
               pojasnijo mogoče tudi tožilstvo pa predstavniki vlade, da pojasnijo kaj je to
               sovražni govor, proti komu je naperjen kaj pa so dejanja, dialekti torej ne samo
               kazniva dejanja, ki so naperjena proti posamezniku in ki se jih lahko preganja z
               drugimi pravnimi sredstvi ne samo z uporabo kaznivega dejanja, razpihovanja
               sovraštva.</p>
               <p>Torej, menimo, da bi to koristilo državljanom tudi tistim, ki na koncu koncev
               prijavljajo ta dejanja kot sovražni govor na spletnem očesu, ki ga imamo in zelo
               dobro deluje, da bi že takrat, ko ocenjujejo ali bodo nekaj prijavili ali ne se
               odločali v tej smeri, da bi imeli že eno znanje o tem ali sploh gre za sovražni govor
               ali ne. Torej, da bi pojasnili, da obstaja tudi kaznivo dejanje tudi zoper čast in
               dobro ime, razžalitev obrekovanje in tako dalje in tudi, da obstajajo za posameznika
               v civilnem postopku možnosti, da tudi zavaruje svoje pravice z odškodninsko tožbo in
               tako dalje. Torej, da se nekako razjasni kaj sovražni govor je in kaj ni kaj je potem
               neprimeren in žaljiv govor ampak mi se ukvarjamo tukaj, največji poudarek želimo, da
               je danes prav na sovražnem govoru, pomembna pa je ta razmejitev kaj pa to v resnici
               ni. In tukaj predvsem pričakujemo stališče civilne družbe in strokovnjakov, ki se s
               tem ukvarjate in imate izkušnje na temu področju.</p>
               <p>Predvsem je bil razlog tudi za sklic današnje seje, za predlog za sklic današnje seje
               v tem, da smo želeli nekako s to razpravo postaviti vprašanje pomanjkanja sodne
               prakse na področju sovražnega govora in na splošno na področju diskriminacije. Veliko
               razprav je že bilo o tem da se praksa še ni izoblikovala in je vedno dilema ali je
               razlog v pomanjkljivi pravni ureditvi oziroma neustrezni ali v čem je razlog ali je
               morda razlog kje drugje. In tudi tukaj bi radi odprli razpravo, predvsem pa menim, da
               bi en učinkovit mehanizem, ki ga bo urejal Zakon o varstvu pred diskriminacijo
               možnost zagovornika načela enakosti, da sodeluje v postopkih, kot na strani tistih,
               ki so bili žrtve diskriminacije. Veliko prispeval k temu, da bi se sploh nekdo, ki je
               žrtev diskriminacije odločil da sproži določen postopek in če bi bil urejen sovražni
               govor kot prekršek nestrpno pričakujem mnenje zagovornika načela enakosti na to temo,
               če bi bil določen kot prekršek bi se lahko zagovornik kot dejansko usposobljena
               oseba, sploh za ugotovi ali gre za sovražni govor lažje odločal ali gre za ta
               prekršek in sploh začel postopek in potem bi ti postopki na ta način nekako lažje
               prišli do sodišča in lažje bi oblikovali to sodno prakso, ki je pomanjkljiva na
               področju kazenskega prava.</p>
               <p>Imamo nekaj primerov zdaj kar zadeva samo diskriminacijo pa je še zelo nerazvita
               sodna praksa na temu področju. In če nimamo tistega, ki začne postopek usposobljenega
                   tožnika, kako naj
               rečem, v civilnih postopkih potem tudi zelo težko imamo postopke na temu področju in
               se nekako ta praksa po mojem mnenju tudi težje izoblikuje. In menim, da bi lahko na
               temu področju s spremembo predvsem zakona oziroma oblikovanjem novega zakona, ki je
               že v proceduri bistveno prispevali tudi k razvoju sodne prakse na temu področju.</p>
               <p>In zdaj smo veliko govorili o predpisih, o tej ureditvi na mednarodni ravni več pa
               ureditvi na naši notranji pravni ravni. Vprašanje je ali je sploh mogoče vse urediti
               samo s predpisi, s prepovedmi, s sankcijami? Tudi to vprašanje je potrebno odpreti
               ali je mogoče uporabiti druge mehanizme, samoregulacijske mehanizme? Pri nas
               obstajajo takšni samoregulacijski mehanizmi in so razmeroma učinkoviti. Recimo,
               novinarsko častno razsodišče, spletno oko je prijavna točka, ki deluje od marca 2007
               in omogoča slovenskim uporabnikom interneta anonimno prijavo sovražnega govora na
               spletu. To spletno oko deluje v okviru centra za varnejši internet. Kot sem na
               začetku povedala je bilo zelo veliko prijav v okviru tega spletnega očesa. Naj omenim
               še tudi svet za odziv na sovražni govor<gap n="…"/></p>
               <p>Torej tukaj menimo, da bi nam lahko predvsem predstavniki civilne družbe povedali ali
               lahko državni zbor kot zakonodajalec naredi še kaj več na temu področju ali lahko kaj
               spremeni da bi še bolj stimuliral tudi razvoj teh samoregulacijskih mehanizmov, da bi
               pripomogel k njihovemu razvoju, njihovemu spodbujanju kajti samo stroko s prepovedmi,
               strogo z nekimi predpisi, ki nas kaznujejo za dialekte menimo, da bomo težko zajezili
               tako hudo razširjanje sovražnega govora. Tukaj predvsem dajem to kot eno iztočnico za
               bodoče razpravljavce, ki bodo sledili, da poveste vaše mnenje o tem in razpravljate v
               tej smeri, da nam pomagate, da morda razumemo ali je potrebno še kaj na temu področju
               spremeniti, da lahko podpremo prizadevanja civilne družbe.</p>
               <p>Na koncu tega dela moje predstavitve je pomembno še enkrat poudariti, da naš osnovni
               namen zakaj smo se odločili, da predlagamo da se skliče ta seja, naš osnovni namen je
               ta, da se Državni zbor odločno postavi proti sovražnemu govoru, da nismo tiho v
               situaciji, ko smo ugotovili, da se sovražni govor razrašča v Republiki Sloveniji ker
               menimo, da je tanka linija med besedami in dejanji, da je tanka linija od tistega, ko
               se preide iz besed, iz verbalnega nasilja na fizično nasilje morda. Menimo, da je
               potrebno zdaj v temu trenutku postaviti, ko še imamo možnost, ko se lahko odločimo in
               postavimo proti sovražnemu govoru, da imamo možnost da izberemo to pot, kjer bomo
               naredili vse, da se število primerov sovražnega govora zmanjša.</p>
               <p>Toliko zaenkrat, v Poslanski skupini Stranke modernega centra in SD sta predlagali
               tudi spremembo 2. in 3. točk predlaganih sklepov, v ta namen smo vložili amandma in
               predlagamo, da se 2. točka predlaganega sklepa glasi:  Odbor za notranje zadeve, javno upravo in
               lokalno samoupravo predlaga vsem pristojnim državnim organom, da ustrezno in
               odgovorno obravnavajo primere nedovoljenega javnega spodbujanja sovraštva, nasilja in
               nestrpnosti in predlagamo, da se 3. točka predlaganega sklepa glasi, Odbor za
               notranje zadeve, javno upravo in lokalno samoupravo predlaga Vladi Republike
               Slovenije, da preuči potrebo po spremembah področne zakonodaje, ki ureja prepoved za
               sovražni govor. Hvala lepa v tem delu toliko.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala predlagateljici. Obveščam vas, da je odsoten poslanec Tomaž Lisec in ga
               nadomešča poslanec Ljubo Žnidar. Sedaj pa k besedi vabim državnega sekretarja
               Ministrstva za notranje zadeve gospoda Andreja Špengo, izvolite.</p>
            </sp>
            <sp who="SDT7:ŠpengaAndrej">

               <speaker>ANDREJ ŠPENGA:</speaker>

               <p>Predsedujoča hvala za besedo. Lep pozdrav vsem prisotnim v dvorani. Na Ministrstvu za
               notranje zadeve menimo, da je trenutno veljavna pravna ureditev sankcioniranja, tako
               imenovanega sovražnega govora v Republiki Sloveniji načeloma ustrezna. Mogoče, pa bi
               bilo določene spremembe oziroma drugačno ureditev sovražnega govora urediti na
               področju prekrškov ob upoštevanju seveda ustavnih ureditev. Namreč, sovražni govor je
               v slovensko kazensko-materialni zakonodaji inkriminiran v 297. členu Kazenskega
               zakonika, kot kaznivo dejanje javnega spodbujanja sovraštva, nasilja ali nestrpnosti,
               ki je lahko storjeno tudi z objavo v sredstvih javnega obveščanja ali na spletnih
               straneh. Pri tem pa je potrebno poudariti, da ne gre za kaznivo dejanje, v kolikor
               zaradi ravnanja storilca ni prišlo do ogrozitve ali motenja javnega reda in miru.
               Podana mora biti torej objektivna možnost in tudi verjetnost njegove kršitve.
               Policija je v zadnjih petih letih obravnavala približno v povprečju 54 tovrstnih
               kaznivih dejanj. Številka se je nekoliko povečala v letih 2012 in 2013, katera so
               narasla za približno 10 na leto, nato spet nekoliko znižala in so bila torej storjena
               preko spleta. Prav tako ukrepa v primeru kršitev določb Zakona o varstvu javnega reda
               in miru, ter pri tem posebno pozornost namenja tudi odkrivanju in pregonu kršitev po
               določbah 20. člena Zakona o varstvu javnega reda in miru, ki prepoveduje spodbujanje
               sovraštva, nasilja ter nestrpnosti ter dosledno obravnava vse omenjene tovrstne
               prekrške. Slednjih je bilo v letu 2014 82, v letu 2015 pa 65. Ob dejstvu, da je
               širjenje najtežje oblike sovražnega govora po spletu in drugih oblikah že
               inkriminirano v Kazenskem zakoniku, menimo, da bi noveliranje Zakona o varstvu
               javnega reda in miru v smislu torej širitve pojma javnega kraja, torej na svetovni
               splet, ki je dostopen vsakomur, torej vsa socialna omrežja in reklamno gradivo. Torej
               reklame, letaki, kot se navaja, povzročilo številne dileme in pomisleke glede
               dopustnosti posega, torej države, dopustnosti posega države v ustavno varovano
               pravico tudi do svobode izražanja. Sovražnega govora nikakor ni mogoče členiti na
               družbeno manj dopustnega, oziroma družbeno bolj dopustnega. Torej, da bi po eni
               strani govorili, da predstavlja zgolj prekršek, po drugi strani pa torej kot bolj
               nevarnega, ki bi bil inkriminiran kot kaznivo dejanje. Ampak je potrebno ob
               izpolnjenih pogojih in vseh elementih sovražni govor obravnavati, kot kaznivo
               dejanje. V nasprotnem primeru pa ga je treba uvrstiti v ustavno dopusten kontekst
               svobode govora. Poleg Zakona o medijih, ki v 8. členu določa, torej prepoved
               spodbujanja k 
               neenakopravnosti in nestrpnosti, vendar ni določena sankcija za kršitev te prepovedi
               v tem zakonu in 18. člen, ki določa odgovornost odgovornih urednikov za vsako
               objavljeno informacijo in predvidenih spremembah, ki se bodo nanašala na pravila
               komentiranja v medijih, je treba opozoriti tudi na Zakon o elektronskem poslovanju na
               trgu, ki izrecno nalaga posameznim ponudnikom elektronskih storitev, da podatke, ki
               predstavljajo protipravno ravnanje, nemudoma, ko jim je protipravnost znana,
               odstranijo ali onemogočijo dostop do njih. Prejemnik storitve ali prejemnica storitve
               pa ni sankcionirana po tem zakonu. Opozarjamo tudi na pomembno dejstvo, da morebitna
               sprememba prekrškvone zakonodaje ali prakse, ki bi spletna omrežja uvrščala v koncept
               javnega kraja, ne bi zagotovila želenega cilja, ker bi v tem primeru policija imela
               zelo omejene možnosti dokazovanja samega prekrška, saj je za dokazovanje prekrškov
               storjenih na spletu, moram reči, da nima ustreznih pooblastil, ki bi bila primerljiva
               s pooblastili za preiskovanje kaznivih dejanj. Torej, pridobivanje e-podatkov za
               identifikacijo neposrednega pisca na spletu. Prav tako pa bi morebitna nova
               pooblastila policije na tem področju posledično zbudila dileme o sorazmernosti
               posegov države v ustavno zavarovane pravice. Ob tem pa je pravna teorija, torej,
               odpira številna vprašanja, da bi strožja kazenska zakonodaja in pretirana ter ustavno
               lahko tudi sporna regulacija pravice do izražanja dejansko prinesla zmanjšanje
               sovražnega govora. Policija se v zvezi pregona po 297. členu Kazenskega zakonika ob
               vsaki podani najnižji stopnji suma, da je bilo storjeno kaznivo dejanje, takoj
               posvetuje z okrožnim državnim tožilstvom in izvede vse potrebne ukrepe iz 4. člena
               Zakona o nalogih in pooblastilih policije, kjer je opredeljeno prepričevanje,
               odkrivanje in preiskovanje kaznivih dejanj in prekrškov. Ukrepi za odkrivanje
               kaznivih dejanj in storilcev mora potekati torej v tesnem sodelovanju z organi
               odkrivanja in pregona, tako, da se razvijejo, lahko rečemo tudi skupaj, dobre prakse
               na tem področju. V letu 2015 je bilo na podlagi 297. člena Kazenskega zakonika, torej
               javno spodbujanje sovraštva, nasilja in nestrpnosti, podanih skupaj 10 kazenskih
               ovadb. Obravnavani primeri so vsebovali posamezne znake kaznivega dejanja, največkrat
               pa po prepričanju tožilstva ne vseh, zaradi česar se državno tožilstvo ni odločilo za
               pregon. V osveščanju družbe na tem področju bi se morale vsekakor vključiti tudi
               državne in nevladne institucije. Varuh človekovih pravic, informacijski pooblaščenec,
               interesna združenja, šolske ustanove, mladi, skratka vsi, ki lahko s svojim ravnanje,
               bi kakorkoli prispevali k dvigu ozaveščenosti o nesprejemljivosti sovražnega govora v
               kakršnikoli obliki. Policija sicer zagovarja tako imenovano ničelno toleranco, za
               uveljavitev katere pa bi morala Slovenija imeti sistemsko uveljavljeno politiko
               omejevanja vseh oblik nestrpnosti v družbi. Z represijo lahko rečemo, da ni moč
               regulirati sovražnega govora. Prav tako je potrebno v družbi doseči strinjanje, da
               policija in drugi represivni, torej inšpekcijski organi ne morejo biti prvi med
               poklicanimi za uveljavljanje sovražnega govora. Odsotnost neustreznega dojemanja
               sovražnega ogovora se kaže v dejstvu, da ob vsaki eskalaciji sovražnega govora mediji
               in tudi javnost na sploh najprej pozovejo policijo.  Kaj je storjenega na področju sovražnega govora?
               Kot primer dobre prakse lahko navedem Svet za odziv na sovražni govori in projektno
               skupino Spletno oko Fakultete za družbene vede, ter nekatere druge organizacije.
               Slovenska policija, sama ter v sodelovanju z Fakulteto za družbene vede v Ljubljani,
               projektu Spletno oko sprotno obravnava različne prijave na podlagi 297. člena
               Kazenskega zakonika. Kot sem že povedal ni bilo podanih veliko kaznivih dejanj, torej
               v povprečju lahko govorimo o številki 55. Torej, tudi v lanskem letu smo približno
               obravnavali enako število tovrstnih dejanj. Dejansko pa kot sem povedal, pa je bilo v
               letu 2015 obravnavanih 10 takšnih primerov. Kot je že bilo prej navedeno je v letu
               2014 bilo s strani Spletnega očesa prejetih 1290 prijav domnevnega sovražnega govora,
               pri čemer so jih v nadaljnjo preiskavo na policijo posredovali 29 primerov. Potem,
               pri tem je bilo domnevno kaznivega sovražnega govora, iz tega iz statistike lahko
               vidimo zgolj 2%. Skupaj jih je policija obravnavala, torej leta 2014 44 takšnih
               primerov. Od leta 2007 do 2014 je Spletno oko prejelo 13500 prijav domnevnega
               sovražnega govora in 442 prijav so ocenili kot domnevno kazniv sovražni govor in jih
               torej posredovali na policijo. Največ prijav spodbujanja sovražnega govora, nasilja
               in nestrpnosti smo prejeli v prvi treh mesecih leta 2012 in razloge za to lahko
               iščemo v razgretem družbenopolitičnem dogajanju v tem obdobju. Kot veste se je takrat
               dogajala volilna kampanja na temo predlaganja Družinskega zakonika. Referendum je
               takrat potekal meseca marca. In podobno enako ob teh referendumih se nekoliko slednje
               dvigne. Ampak že v letu 2013 je slednje padlo in tako ko smo leta 2012 mesečno
               prejeli kar 392 prijav domnevnega sovražnega govora je leta 2013 slednje padlo na
               236. Za na konec bi morda dejal, da nenazadnje, pa vendar zelo pomembno se mi zdi
               vprašanje dokazovanja prekrškov storjenih na spletu v povezavi z načelom
               sorazmernosti oziroma varstva zasebnosti. V kolikor tovrstnih prekrškov ne bo mogoče
               učinkovito preiskovati in dokazovati bodo kakršnekoli rešitve sankcioniranja
               sovražnega govora ostale le mrtva črka na papirju. Toliko za zdaj. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala državnemu sekretarju. Obveščam vas, da je odsoten dr. Mitja Horvat in ga s
               pooblastilom nadomešča Tilen Božič. Sedaj pa k besedi vabim ministra za pravosodje,
               mag. Gorana Klemenčiča. Izvolite.</p>
            </sp>
            <sp who="SDT7:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa. Zdaj pa še moje pol urice. Šalim se. Glejte, jaz bom kratek, zato ker je
               bilo res veliko povedano s strani predlagateljice, mislim, da je dala prave poudarke
               in s strani mojega predhodnika, kolega z Ministrstva za notranje zadeve. Kot minister
               za pravosodje pozdravljam odpiranje te razprave. Ta razprava se ne odpira samo pri
               nas, ta razprava se odpira zadnja leta, sploh zadnji dve leti po vsej Evropi in se jo
               precej resno lotevajo. Tukaj imam zadnje poročilo, v bistvu, štiristransko je
               sprintatno zato je tako tanko, ampak gre za preko 400 strani zelo dobrega, zelo dobre
               analize pripravljene s strani Evropskega parlamenta, na temo pravnega in
               institucionalnega okvirja urejanja in omejevanja sovražnega govora v Evropi. Tudi, to
               se dobi na internetu in mislim, da je vredno pogledati, tisti kateri se s tem  ukvarjate v civilni
               družbi ali pa v politiki, ali pa v izvršilni ali zakonodajni veji oblasti in v končni
               fazi v policiji in tožilstvu. Naslednja stvar, no zdaj, bom kratek, ne bom vas
               obremenjeval z členi zakonskimi, o tem je bilo nekaj že rečenega. Jasno je, da se pri
               nas s sovražnim govorom občasno manipulira na en ali pa na drug način. Jaz sem v tem
               parlamentu, kot minister, dobival vprašanja že iz različnih strank, zakaj pa recimo,
               dajte se pozanimati pri tožilstvu, zakaj ni preganjalo tega, ker jaz mislim, da je to
               sovražni govor. Drugič je pa seveda bil sovražni govor napad na svobodo tiska.
               Sovražni govor je nekaj, česar svoboda izražanja ne ščiti. Če kje, imamo ravno na tem
               področju, za moj okus zelo dobro, ne nujno vedno konsistentno, ampak to so pravni
               šeraufi, judikaturo Evropskega sodišča za človekove pravice. Samo v zadnjih 10 letih
               lahko vidite preko 29 primerov, ki zajemajo skoraj polovico držav Evropske unije in
               še več, pa ne govorimo samo Turčija, Rusija in tako naprej. Govorimo Nizozemska,
               Francija, Belgija, Španija, Italija, Avstrija, v katerih je Evropsko sodišče za
               človekove pravice potrdilo kazenske sankcije zoper izjave tiskane, izgovorjene, na
               internetu prenesene, ki so po mnenju evropskega sodišča predstavljale zlorabo svobode
               izražanje. Kaj hočem reči? Svoboda izražanja oziroma razprava, ki danes poteka o
               inkriminaciji ali boljše o omejevanju sovražnega govora tudi skozi kazenskopravna
               sredstva ni nek del zarote omejevanja svobode govora ali kaj podobnega, ampak pomeni
               en poskus vzpostaviti in zaščititi neke demokratične standardom, kot to velja že leta
               in leta, skozi zaščito civilnopravno pa tudi žal kazenskopravno okrog individualnih
               žalitev, obrekovanja in vseh drugih kaznivih dejanj zoper čast in dobro ime. Zdaj, da
               bom na nek način zaključil, bom s sledečim. Mi imamo, Zakon o varstvu javnega reda in
               miru, ki te stvari ureja. Lahko bi jih boljše po mojem, mislim, da se tukaj še moramo
               vprašati, ker se ne strinjam povsem z mnenjem predhodnika, da smo tam tam. Se pa
               strinjam, da je težav tudi kar nekaj, tudi pri tem kakšne spremembe bi sprejeli.
               Imamo kazenskopravno inkriminacijo, ki je bila spremenjena 2011, ki je razen v nekem
               manjšem delu tako rekoč identična nemški ureditvi, pa Nemci nimajo pol toliko težav s
               pregonom, kot jih imamo mi. Se pravi, olupimo to čebulo. A imamo problem sovražnega
               govora v tej državi in njegovega porasta? Imamo ga. S tem se bomo najbrž vsi
               strinjali, samo, da vsak različno vidi. In vsak po možnosti v kampu drugega, to je
               eden velikih problemov, ki je pač enoten za bomo rekli, ali pa zelo podoben za vse
               slovenske probleme, da isto stvar poimenujemo z različnimi imeni, odvisno s katere
               pozicije ga gledamo. Imamo ta problem. A imamo zakonski okvir? Imamo ga. A imamo
               sodno prakso? Nimamo je, oziroma jo je zelo malo. Tukaj jaz verjamem, da seveda je v
               tem okolju težko preganjati sovražni govor. Verjamem pa tudi, da bi, da je vendarle
               pomemben korak in prvi korak ni na zakonodajalcu, če govorim o kazenskopravnem seveda
               vidiku sovražnega govora, ampak je na organih odkrivanja in pregona, ki morajo temu
               področju dati večjo težo. Brez tožnika ni sodnika. V tem Ministrstvo za pravosodje
               vztraja pri čemer pa pod črto povedano absolutno rečem, kazenska zakonodaja, kazenski
               pregon, delo policije in tožilstva ne bo rešilo etike javne besede v Republiki
               Sloveniji. Ta se začne pri vrhu, tudi v tem zboru, v medijih in tako naprej. To pa je
               naša odgovornost. Ampak trenutno, imam občutek, da vsi po malem spuščamo to
               odgovornost, tako organi odkrivanja in pregona, kot politika in mediji. In najbolj bizarno bo, če
               bomo na koncu danes odšli od tukaj s tem, da bo potrebno spremeniti kakšen zakon in
               potem bo več problem sovražnega govora v Republiki Sloveniji. In temu seveda ni tako
               zato še enkrat to razpravo pozdravljam in se bom po potrebi še kasneje vključeval
               vanjo in tudi načeloma predlagane sklepe podpiram.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam minister.</p>
               <p>Sedaj pa k besedi vabim državnega sekretarja Ministrstva za delo, gospod Peter
               Pogačar, če želite, izvolite.</p>
            </sp>
            <sp who="SDT7:PogačarPeter">

               <speaker>PETER POGAČAR:</speaker>

               <p>Spoštovana predsednica, spoštovani udeleženci, da ne bi bil predolg, da ne bi Vlada
               pobrala predolge uvodne besede.</p>
               <p>Morda samo kar je bilo kar nekajkrat v uvodnih predstavitvah danes poudarjeno bi samo
               seznanil, v sprejemu na Vladi je kot je bilo že rečeno Zakon o varstvu pred
               diskriminacijo. Menim da bo tudi razprava o temu zakonu v Državnem zboru lahko dala
               nekatere odgovore na ta vprašanja, ki so bila danes izpostavljena.</p>
               <p>Morda samo, če povem, da predlog zakona, kot je v vladni proceduri v 10. členu
               opredeljuje pozivanje k diskriminaciji in sicer pravi: Pozivanje k diskriminaciji
               pomeni govorno, pisno oziroma neverbalno spodbujanje drugih besed k dejanjem katerih
               posledica je bila, je ali bi lahko bila diskriminacija v smislu tega zakona. Tudi to
               je en pomemben element boja proti sovražnemu govoru, se pravi opredeljuje ga drugače
               kot v zakonu, ki ureja javni red in mir, tukaj gre za spodbujanje k diskriminaciji,
               kar je v nasprotju seveda z načelom enakega obravnavanja. Ta definicija je tudi širša
               od definicije javnega spodbujanja k sovraštvu, nasilju in nestrpnosti kot je to
               opredeljeno v kazenski zakonodaji. Sicer pa bomo verjetno še tekom razprave več o tem
               govorili.</p>
               <p>Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam državni sekretar.</p>
               <p>K besedi pa vabim tudi predstavnika Generalne policijske uprave, gospoda Robija
               Ribiča, višjega kriminalističnega inšpektorja iz sektorja za organizirano
               kriminaliteto<gap n="…"/> Ne želite podati svoje besede.</p>
               <p>Sedaj pa vabim predstavnika Vrhovnega državnega tožilstva, gospoda Hinka Jenulla,
               vrhovni državni tožilec, svetnik, izvolite.</p>
            </sp>
            <sp who="SDT7:JenullHinko">

               <speaker>HINKO JENULL:</speaker>

               <p>Hvala lepa za povabilo. Spoštovane poslanke in poslanci, predstavniki civilne družbe
               in ostali vabljeni, lep pozdrav.</p>
               <p>Moja želja je, da kratko da dajmo preveč časa razpravi, predstavim dejavnosti in
               usmeritve in rezultate, ki jih državno tožilstvo dosega pri pregonu tistega dela
               sovražnega govora, ki zapade kazensko pravnemu varstvu. Verjetno ni potrebno posebej
               poudarjati, da državno tožilstvo ne tolerira sovražnega govora, da ga ne odobrava, da
               ga obsoja kot družbeni pojav in da zato podpira vse tiste, ki si prizadevajo
               zmanjšati njegov obseg in vpliv v tej smeri izrecno tudi sklic te seje in stališča,
               ki so predlagana.</p>
               <p>Takoj moram pa povedati, da je sovražni govor sociološki pojem in ni kazensko-pravni
               pojem. Z vidika orodij, ki jih ima državno tožilstvo na voljo obravnava tisti del
               sovražnega govora, ki ustreza zakonskim znakom kaznivega dejanja, javno spodbujanje
               sovraštva, nasilja in nestrpnosti po 297. členu KZ 1. V temu delu državno tožilstvo
               namenja vso potrebno pozornost takšnim dejanjem. Že leta 2013 je Vrhovno državno
               tožilstvo oblikovalo obsežno pravno stališče o pregonu tega kaznivega dejanja, ki je
               bilo posredovano vsem državnim tožilstvom in generalni policijski upravi in kjer so
               dane usmeritve za pregon kaznivega dejanja s tem, da so obdelani vsi ključni
               elementi, ki jih mora tožilstvo upoštevati pri svoji odločitvi in sicer objekt
               kazensko-pravnega varstva, predmet napada, razmerje do drugih kaznivih dejanj, pomen
               način izvršitve, element javnosti dejanja, tudi v oblikah komuniciranja po spletu, na
               forumih, blogih, z elektronsko pošto. Raven konkretizacije nevarnosti za javni red in
               mir ter uporabo grožnje zmerjanja in žalitev posebej tudi elementu naklepa, ki mora
               obsegati vse znake kaznivega  dejanja, položaju oškodovanca kot pripadnika skupine in ne kot
               posameznika, razmerju med vzrokom in posledicami ter usmerjanju policije in tudi
               sorazmernosti pregona zaradi posega v ustavno pravico do svobode izražanja in svobode
               tiska po načelu, da mora biti ustavljanje kazenske represije zadnje možno sredstvo za
               odpravo negativnih pojavov v družbi. V temu smislu se pridružujem predhodnim
               uvodničarjem, ki so izrazili svoja stališča o tem in povedali kakšne druge oblike
               varstva pred sovražnim govorom obstajajo.</p>
               <p>V okviru takrat pripravljenega strokovnega stališča, ki je tudi javno dostopno
               objavljeno na spletni strani spletnega očesa pa mogoče še kje drugje, tam gotovo v
               temu okviru smo mi takrat proučili vso relevantno sodno prakso slovenskih sodišč
               Ustavnega sodišča in Evropskega sodišča za človekove pravice in jo ustrezno vključili
               v naša stališča. Glede na spremenjene aktualne spremembe je Vrhovno državno tožilstvo
               v novembru 2015 ponovno proučilo problematiko obravnavanja posameznih oblik kaznivega
               dejanja in posebej tudi v luči novejše sodne prakse Evropskega sodišča za človekove
               pravice. V ta namen oziroma za obravnavanje te problematike je bil sklican kolegij
               vodje državnih tožilcev oziroma tožilstev in specializiranega državnega tožilstva pri
               generalnem državnem tožilstvu posredovani so bili vsi obravnavni primeri in obdelani
               in na tej podlagi ocenjeno, da strokovna stališča sprejeta v letu 2013 ustrezajo tudi
               sedanjim razmeram in potrebam.</p>
               <p>Tretjič smo obravnavali to problematiko s tem, da smo pogledali vse konkretne
               postopke, ki smo jih vodili, vsa zavrženja ovadb, vse obtožne akte, v začetku tega
               leta v okviru priprav za skupno letno poročilo za leto 2015 potem pa napravili
               pregled za vsa leta od leta 2011 do leta 2015 statistično in vsebinsko in na tej
               podlagi ocenjujemo, da so naše usmeritve ustrezne in da so v skladu tako z zakonskimi
               podlagami kot s sodno prakso.</p>
               <p>Rad bi predstavil značilnosti pregona tega kaznivega dejanja in statistične podatke.
               Pojavila se je teza, da so pogoji za kaznivost sovražnih izjav po razlagi in praksi
               državnega tožilstva in sodišč zelo zahtevni. Pogoji so zahtevni po zakonu. In pogoji
               so zahtevni po uveljavljeni sodni praksi. Zakon je v skladu z okvirnim sklepom Sveta
               Evropske unije o boju proti nekaterim oblikam in izrazom rasizma in ksenofobije s
               kazenskopravnimi sredstvi in v temu okviru zaščito diskriminiranih manjšinskih skupin
               pred nasiljem in na način, da izvršitvene oblike ogrožajo javni red in mir. Tako je
               zastavljena ureditev in takšna je potrjena v sodni praksi. Takšna sodna praksa
               obstaja do pravnomočnih odločb in tukaj moram povedati, da namena ob pravnomočnih
               sodnih odločbah, ki so dale razlago temeljnih elementov kaznivega dejanja preizkušamo
               to sodno prakso s tem, da delamo eksperimente z določenimi obdolženci, da tega namena
               ni. </p>
               <p>Podano mora biti konkretno ogrožanje, ki se mora pokazati v neposredni nevarnosti,
               govorim o tem, kar je iz judikature in tudi iz razlage zakona razvidno pri posegih v
               telesno ali duševno celovitost posameznikov, oviranju izvrševanja pravic ali
               dolžnosti ljudi, državnih organov, organov lokalnih skupnosti in nosilcev javnih
               pooblastil na javnem kraju. Dejanja spodbujanja razpihovanja morajo biti takšne
               narave, da v okolju in v razmerah v katerih so storjena, do kršitev javnega reda ne
               privedejo zato, ker so pravočasno posredovali pristojni organi ali, ker je dejanje
               postalo samo pri izjavljanju, ne da bi kdo v konkretizaciji.</p>
               <p>Naj dam eno primerjavo, rekli boste da je poenostavljena ampak mislim, da bo pokazala
               v čem je ključ razmerja med prekrškom ali nekaznivim ravnanjem in kaznivim ravnanjem.
               Razmerje gre, ponovno povem, poenostavljeno v razmerju med abstraktno in konkretno
               nevarnostjo, ki je kazensko pravno znano.  Smiselno enako seveda ne da bi enačil po pomenu vsa
               kazniva dejanja zlasti ne s tem kaznivim dejanjem ampak kot pri cestnem prometu – če
               nekdo prevozi rdečo luč je odvisno od situacije v kateri je. Če je križišče prazno
               bomo rekli da ni nikogar, bomo rekli da je prekršek. Če so tam drugi udeleženci
               prometa in lahko zaradi tega, ker je prevoz skozi rdečo luč vsak hip pride do trčenja
               in se je zgolj nekemu naključju ali pa ukrepanju drugih izogniti da do tega ni prišlo
               govorimo, da je nastala konkretna nevarnost. Če je pa prišlo do trčenja je pa nastala
               že posledica. Na tej, približno bom rekel, na tej kategoriji gradimo kazenski pregon
               v skladu z zakonom in sodno prakso. Seveda to ni dovolj. Na podlagi oblikovane sodne
               prakse, na podlagi teoretični izhodišč, na podlagi evropske sodne prakse je državno
               tožilstvo to presojo v svojih usmeritvah utemeljilo na več merilih, najmanj na šestih
               merilih, ki naj pomagajo analizirati tožilcu, da je sovražni govor prišel v kaznivo
               dejanje po 297. členu Kazenskega zakonika.</p>
               <p>Poklic osebe, ki govori ali piše, njen položaj, njen vpliv, njena teža, kontekst
               vsebina uporabljenih izrazov, situacija v kateri so nastali. Mi smo se srečali v
               praksi s primeri, ko so ljudje, ker veste, določene zadeve gredo tudi skozi
               predkazenski postopek in do zavrženja ovadbe pride potem, ko zadeve analiziramo, ko
               smo ugotovili, da je šlo za izraze jeze, razočaranja, frustracij ljudi, ki potem, ko
               so soočeni s tem, da morajo pojasniti svoje ravnanje in soočenje z morebitnim
               kazenskim postopkom obžalujejo, se opravičujejo, preklicujejo izjave, to so
               situacije, ki jih moramo upoštevati, ko govorimo o tem ali je res pravi namen te
               osebe bil, da spodbuja takšno nestrpnost in doseže neke posledice.</p>
               <p>To se pravi tretji element je namen osebe, ki kaj govori ali piše, da v realnem času
               in prostoru ogrozi javni red in mir. Pripisovanje namena spodbujanja se dotika
               miselnega procesa domnevnega obdolženca. Mi smo tukaj na meji miselnega dialekta zato
               naklep v smislu tega merila zahteva zelo odgovorno ravnanje, da se ne posežemo
               predaleč in nekomu pripišemo, da je nekaj mislil kar je pa vprašanje ali je dejansko
               tako ali je dejansko bil namen, da privede do tistih posledic, ki se jim zakon s tem
               kaznivim dejanjem želi izogniti. Vpliv in doseg izrečenega ali zapisanega, kaj se je
               zgodilo v stvarnosti, seveda ne kaj se je zgodilo v smislu posledice, če ta nastane,
               jasno da je šlo za govor, ki je povzročil, motil je javni red in mir ampak pri drugih
               ljudeh koliko teže mi tožilci dajemo nekim besedam, koliko teže jim pa daje javnost.
               Ali je sposobna razločiti, da je nekaj napihovanje, da je nekaj pisanje po forumih,
               da je nekaj pretiravanje ali pa je nekaj resnično takšnega, kar lahko privede do
               ogrožanja javnega reda in miru, kar ga ne posredno ogroža. položaj in narava
               ogroženost skupin, ki so tarča izjavljenih mnenj in uporabljenih izrazov. Teža in
               sorazmernost pregona in možne sankcije glede na vsebino.</p>
               <p>Vse to so elementi, ki se presojajo, to je del dejanskega stanu, ki ga mora
               obravnavati sodišče, če do postopka pride in na tej podlagi takšnih meril in prejetih
               kazenskih ovadb, če preidem na statistične podatke so državna tožilstva v zadnjih
               petih od leta 2011 do leta 2015 obravnavala 205 oseb zaradi suma tega kaznivega
               dejanja se pravi skrajne oblike sovražnega govora, od česar zoper 123 ovadb zavrgla,
               49 pa obtožila pred sodiščem. Ostale zadeve niso rešene.</p>
               <p>Procentualno 60 % zavrženih, državno povprečje za vsa kazniva dejanja je 56, tu smo,
               bi rekel pri temu dejanju točno pri takšnem podatku kot pri drugih kaznivih dejanjih
               da bi rekel da je nemogoče trditi, da je tukaj bila politika pregona bila bolj
               restriktivna ali manj, enako kot pri drugih kaznivih dejanjih, delež obtoževanja 24
               %.  Nerešenih 16 %.
               Uspeh obtoževanja, podatki za pet let, za skupaj 41 zadev, 31 obsojenih, 10
               ne-obsojenih, obsodilnost 76 %, kar prav tako z majhnim zamikom navzdol ustreza
               tistemu, kar dosegamo pri vseh drugih kaznivih dejanjih. Zdaj, koliko je res tistega
               kar morda ni bilo zajeto<gap n="…"/> Jaz bom dal samo eno takšno hitro primerjavo z drugimi
               kaznivimi dejanji, ki jih štejemo za, bom rekel tudi pomembna, bom rekel bolj ali
               manj pomembna, tudi pomembna, da dobite občutek kaj pomeni tukaj imam podatke na
               letni ravni, pranje denarja 30, okolje in prostor 29, orožje 53, se pravi tukaj smo
               bi rekel pri takšnih številkah za katere mislim, da dokazujejo, da tožilstvo kot je
               tudi navedeno v predlaganih sklepih odgovorno in učinkovito obravnava ta kazniva
               dejanja.</p>
               <p>Če bo potrebno v nadaljnji razpravi, da n bi bil predolg, lahko na splošni ravni mimo
               posameznih zadev tudi nekaj o značilnostih, postopkov, kakšne izjave, kakšni javni
               kraji, kakšne sankcije, podatke imam. Hvala zaenkrat</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, gospod Jenull.</p>
               <p>Sedaj pa k besedi vabim namestnika Varuhinje človekovih pravic, gospoda Jerneja
               Rovška, izvolite.</p>
            </sp>
            <sp who="SDT7:RovšekJernej">

               <speaker>JERNEJ ROVŠEK:</speaker>

               <p>Hvala za besedo gospa predsednica, lep pozdrav vsem vabljenim.</p>
               <p>Veliko je bilo že rečenega tako da ne bom ponavljal, upam da ne bom ponavljal kar je
               bilo že rečeno. Pri varuhu vrsto let pišemo o pojavu sovražnega govora, čeprav varuh
               pravzaprav ni tisti, ki bi bil pristojen za to problematiko in smo veseli, da je ta
               razprava po nekaj letih pravzaprav neodzivnosti na ta del poglavja poročila Varuha
               naletela na precejšnji odziv. in ob zadnji obravnavi letnega poročila je bila ta
               razprava v Državnem zboru ravno o tej temi zelo intenzivna in takrat je bila tudi
               dana oziroma najavljena ideja za to sejo. Tako da smo veseli, da je se ta razprava
               spodbudila.</p>
               <p>Jaz bom povedal samo nekaj besed o tem, zakaj mislim da je sovražni govor nevaren,
               kdo potrebuje sovražni govor ali je dejansko svoboda izražanja ogrožena, če se bomo
               odzivali na sovražni govor in potem nekaj na koncu o pravni regulativi tega
               področja.</p>
               <p>Definicijo sovražnega govora pravzaprav daje Ustava. Ustava pravi, da je prepovedano
               vsakršno spodbujanje sovraštva in nestrpnosti in kot smo ravnokar slišali je
               pravzaprav edini odziv Kazenski zakonik in mi mislimo da je med tem, kar je kaznivo
               in med tem, kar je še sprejemljivo zelo široka siva cona, ki bi se jo dalo zapolniti
               bodisi s prekrški in mislim, da se v to smer lahko dogovorimo da bi bile možne
               rešitve v tej smeri in pa s preventivno dejavnostjo, z odzivi nevladnih organizacij.
               Tukaj imam tudi sam nekaj prakse, ker sem tako član sveta za odziv na sovražni govor,
               kot novinarskega častnega razsodišča, lahko povem tudi nekaj o tem.</p>
               <p>Torej, sovražni govor je nevaren zato, ker besede lahko preidejo v dejanja. Sovražni
               govor pravzaprav govori o tem, da imajo skupine na podlagi določenih osebnih
               okoliščin, da nimajo pravic da so manjvredni, da se jim odvzema dostojanstvo, da se
               jim odvzema celo pravica dobivanja do mirnega življenja in lahko pridejo tudi v
               nasilje ali, kot je bilo rečeno, kršitve javnega reda in miru. Ko sovražni govor
               preide dejansko v nasilje je prepozno za preventivo, takrat je plaz že sprožen in
               pravzaprav o preventivi ne moremo več govoriti in je nasilje že tukaj. In zakaj je
               pravzaprav Ustava to zapisala? Jaz sem tukaj delal pri ustavi, na ustavni komisiji
               ravno v tistih letih, ko se je pisala in ni bilo slučajno to zapisano v Ustavo iz
               zgodovinskih izkušenj. Ne samo iz daljše preteklosti ampak tudi iz bližnje
               preteklosti. Če se spomnim koncem 80. let, mogoče se spomnite, so mediji recimo med
               Srbijo in Hrvaško, ki so bili usmerjeni s strani nacionalističnih politik tako na
               Hrvaškem kot v Srbiji tekmovali v tem, kdo bo prikazal drugi narod kot bolj
               genociden, kot tisti, ki ni vreden in so zgodbe iz 2. Svetovne vojne ponovno  obujali, zato, da bi
               spodbujali sovraštvo in potem čez nekaj časa se je to dejansko potem dogajalo na tem
               območju. In zato je to nevarno in zato je treba to preprečevati. In tukaj smo že pri
               vprašanju, kdo pravzaprav spodbuja, komu to koristi? Iz prejšnje teme lahko rečem, da
               pravzaprav koristi največ politiki. Politika potrebuje to, zato, da homogenizira
               skupine, da išče nekoga, ki je nasprotnik, ki je sovražen, ki združuje ljudi pod isto
               zastavo, pod isto barvo in ki potem dejansko nehajo razmišljati racionalno in potem
               grejo za to zastavo in potem jim samo še daš uniformo in imaš tukaj nasilje. Tudi, če
               komentarja glede tega kdo sodeluje v teh spletnih forumih, so ocene, da so to ljudje,
               ki so strankarski aktivisti, govori se tudi, da so ljudje, ki so plačani za to, da
               spodbujajo sovraštvo na podlagi političnega prepričanja predvsem. Ali z reakcijo na
               sovražni govor lahko omejimo svobodo izražanja? Jaz sem prepričan, da ne. Če se
               držimo definicije sovražnega govora iz Ustave, pravzaprav brez tega sovraštva je
               ravno tako možno govorjenje o vseh zadevah, ki so pomembne za javnost, za politiko.
               Iz prakse Evropskega sodišča za človekove pravice, je zelo jasno razvidno, da je
               ščitena javna razprava o temah, ki so pomembne za družbo in za politiko. To je
               ščiteno, ščitena je tudi kritika oblasti, kritika tistih, ki imajo moč v družbi.
               Tukaj je pač dopuščeno marsikaj, veliko je dopuščeno. Ni pa dopuščeno usmerjanje
               kritik sovraštva proti tistim, ki nimajo moči v družbi in to so manjšine in to je
               pravzaprav tisto, ki je kot definicija sovražnega govora. Sam imam tudi svoje
               izkušnje glede svobode izražanja in to tako, ko sem bil v 70, 80 letih politični
               karikaturist in satirik sem sam doživljal omejitve, cenzure. Pisal sem celo satirične
               prispevke v Pavlihi, ko sem delal v tej zgradbi, pa noben še danes ne ve, da sem to
               počel, tako, da v bistvu, vem kaj je svoboda izražanja. Imam tudi sam izkušnje s tem
               in sem prepričan, da reakcije na sovražni govor ne morejo omejiti svobode izražanja.
               In na koncu še glede pravne regulacije. Sam sem o tem veliko pisal in tudi pravzaprav
               spodbudil to razpravo o tem ali je možno odzive na, s prekrški doseči, in mislim, da
               smo blizu rešitev, glede na to vse kar je bilo danes rečeno, mislim, da je potrebno
               še več razprav, ampak mislim, da je možna razprava v tej smeri. Namreč, tako kot je
               predstavnik tožilstva povedal gre za bolj ali manj družbeno nevarna dejanja. Kot
               prekršek se preganjajo manj nevarna dejanja, čeprav so po definiciji zelo podobna,
               tako, da je v tej smeri možno iskati rešitve. Če bomo pa ostali na tem kar je
               predstavnik Ministrstva za notranje zadeve povedal, da bo samo kaznivo dejanje in nič
               drugega, potem se mi zdi, da nismo naredili nič in pozivanje na tem, da je možno samo
               s preventivo nekaj doseči. Preventiva je najboljša takrat, kadar pove na koncu daš
               občutek, če boš govoril sovražne besede in spodbujal k sovraštvu, te lahko doleti
               neka sankcija. In mislim, da je takšna preventiva najboljša. Delovanje civilne
               družbe, nevladnih organizacij je precej omejeno, mandat Svetu za odziv na sovražni
               govor se ta mesec zaključuje, tudi projekt se zaključuje, tako da je vprašljivo
               nadaljnje delovanje tega organa. Država bi pa pač morala tudi na tem področju
               spodbujati odziv, organiziranost civilne družbe na tem področju. Toliko. Hvala
               lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam namestnik varuha. Sedaj pa bom dala besedo še ostalim vabljenim, po vrstnem
               redu tako, kot ste bili vabljeni oziroma, kot ste bili predlagani. Ali boste se sami
               priglasili. Najprej Mirovni inštitut, Svet za odziv na sovražni govor, gospa Neža
               Kogovšek Šalamon. Izvolite.</p>
            </sp>
            <sp who="SDT7:KogovšekŠalamonNeža">

               <speaker>NEŽA KOGOVŠEK ŠALAMON:</speaker>

               <p>Lepo pozdravljeni. Hvala za vabilo, hvala za besedo. Želela bi samo na začetku
               povedati, da Mirovni inštitut ni isto kot Svet za odziv na sovražni govor, tako, da
               vas prosim, če bi lahko potem dali priložnost tudi članici sveta, da pove nekaj
               besed.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu.</p>
            </sp>
            <sp who="SDT7:KogovšekŠalamonNeža">

               <speaker>NEŽA KOGOVŠEK ŠALAMON:</speaker>

               <p>Hvala lepa. Torej, Mirovni inštitut kot vemo je neodvisni raziskovalni zavod, zavezan
               je predvsem svojemu poslanstvu. To pa je z znanstveno raziskovalnim delom, z javnimi
               akciji prizadevati si za odprto skupnost sposobno kritičnega mišljenja in utemeljeno
               na načelih enakosti, solidarnosti, človekovih pravic in pravne države. Razvijamo predvsem raziskovalno
               dejavnost, ki pa jo vedno kombiniramo tudi z družbenimi akcijami in pri tem se seveda
               povezujemo s sorodnimi akterji, kakor dokazujejo skoraj vsi naši projekti. Na
               področju sovražnega govora smo izjemno aktivni, povezujemo to delo z vsemi svojimi
               aktivnostmi v širšem kontekstu diskriminacije, izključevanja, neenakosti in zlasti v
               razmerju do manjšin in ranljivih družbenih skupin. V tem kontekstu sovražni govor
               razumemo kot govor, ki je usmerjen v skupine, ki v družbi nimajo politične moči, to
               je tista ključna karakteristika. To je govor podrejanja in govor zatiranja. Kar v
               bistvu pomeni, da nima ta govor, ta govor nima zveze s sovraštvom, ni nujno, da
               tisti, ki ga izraža tudi dejansko sovraži pripadnike skupine zoper katero govor
               izraža. Predvsem želi to skupino podrediti in jo želi dodatno zatreti in ji pokazati
               tisto mesto, ki ji po njegovem v družbi pripada. Tako sovražni govor ni isto kot
               žaljivi govor, namreč, če so sovražne besede usmerjene zoper skupine, ki imajo
               družbeno moč potem ne gre več za sovražni govor. Lahko gre morda za žaljivi govor, ki
               je tudi lahko pravno sankcioniran, ne gre pa za sovražni govor v teh primerih.
               Sovražni govor je izjemno širok in globalen družbeni problem, torej nikakor ni omejen
               zgolj na Slovenijo kakor včasih skoraj začutimo, kot problem ga izpostavljajo vse
               ključne mednarodne organizacije, kot so Svet Evrope, Evropska unija, Organizacija za
               varnostno v Evropi in pa Združeni narodi. Najpogostejše tarče sovražnega govora so
               priseljenci, migranti, begunci, etnične manjšine zlasti Rome bi izpostavila med
               njimi, verske manjšine, kjer bi izpostavila zlasti muslimane glede na današnje
               dogajanje in pa pripadnike LGBT populacije in tudi ženske. V tem smislu Slovenija ni
               izjema, vse te pojave lahko opazujemo tudi v naši državi. Ker so ti pojavi problem,
               vrsta mednarodnih organizacij organizira posvete in konference na to temo, na katerih
               si zastavljamo vprašanja kako se zoperstaviti sovražnemu govoru in tudi sovražnim
               dejanjem, ki sledijo po navadi sovražnemu govoru. Zato je ta govor tudi tako nevaren.
               Različni donatorji izvajajo razpise za financiranje takih akcij, ki naslavljajo
               sovražni govor. Prav te dni ima recimo Evropska komisija odprt razpis za
               zoperstavljanje sovražnemu govoru in sovražnim dejanjem, isti razpis pa ponavlja
               vsako leto. Tako, da to je širok problem in Evropska unija ga zelo resno jemlje in s
               tem tudi podpira vse organizacije, ki se ukvarjajo s tem vprašanjem. V to mednarodno
               delovanje se vključuje tudi Mirovni inštitut, s tem se pridružuje stotinam drugih
               akterjev, ki si prizadevajo za zmanjšanje sovražnega govora in s tem tudi za
               zmanjšanje diskriminacije. Sedaj pa še malo bolj konkretno o sovražnem govoru v
               slovenskem kontekstu. V evropskem kontekstu je slovenska posebnost v tem, da je prag
               za kazenski pregon najhujših oblik sovražnega govora postavljen zelo visoko o čemer
               smo danes precej že slišali. Seveda je to postavljeno v zakonodaji in pa tudi v
               načinu na katerega se zakonodaja izvaja v praksi in to praktično potem pomeni, da je
               dovoljeno izreči skoraj vse. Kazenska zakonodaja je bila leta 2011 dodatno
               spremenjena tako, da je ta prag postavljen še nekoliko višje kot je bil prej. Vsaj na
               papirju, ker v praksi pa kot vemo se je prav tisto, kar je danes zapisano v zakonu
               izvajalo že prej po pač nekih internih navodilih oziroma vodilih tožilstev. Hkrati
               lahko tudi ugotovimo iz raziskav, da nekateri zapisi in besede za katere so bili na
               primer ljudje obsojeni pred leti v različnih kazenskih postopkih danes več ne bi bili
               obsojeni. To je mogoče z zelo enostavno primerjavo ugotoviti tako, da primerjamo
               recimo neke zapise, neke izraze, ki so jih ljudje zapisali na internetu pred ne vem
               desetimi leti in so doživeli kazensko obsodbo in potem so podobne zapise drugi ljudje
               ponavljali prav tako na internetu v nekem drugem času in več niso bili obsojeni,
               torej je bil primer sprožen in je sodišče zavrnilo obtožni predlog. Tako, da sodna
               praksa se je potem dodatno spremenila prav zaradi tega postavljanja pragu višje že v
               kazenski zakonodaji. Slovenija je šla tako popolnoma po poti Združenih držav Amerike,
               kjer je svoboda izražanja skoraj absolutna pravica, po njihovem prvem amandmaju, s
               tem je Slovenija na tem področju zapustila bi lahko rekli evropsko pravno okolje in
               lahko tudi ugotovimo, to nam lepo pokaže prav sodna praksa Evropskega sodišča za
               človekove pravice, da za besede za katere bi bila Slovenija nedvomno kaznovana, na
               primer v Veliki Britaniji, Nemčiji ali na Švedskem, da te besede pa je v Sloveniji
               dovoljeno izreči ali zapisati. Razlika v pregonih je v tem smislu očitna. Eden od
               razlogov, ki smo ga identificirali za to stanje je v nekem institutu iz preteklosti,
               ki ga poznamo pod oznako verbalni delikt. Namreč, kot vemo je bil uporabljen za
               preganjanje političnih nasprotnikov in tistih, ki so nekaj neugodnega izrekli  zoper tedanje oblasti in
               posledično sedaj tožilstva tudi očitnega sovražnega govora ne preganjajo, lahko bi
               morda rekli ali pa vsaj malo v šali, v strahu, da ji ne bi kdo očital, da preganjajo
               verbalne dialekte kar je pač nekaj kar ima negativno konotacijo iz preteklosti v
               Sloveniji in širše v temu prostoru.</p>
               <p>To enačenje seveda izhaja iz nerazumevanja razlik med verbalnim deliktom in sovražnim
               govorom. Verbalni delikt namreč pomeni pregon govora, usmerjenega proti oblasti,
               torej oblasti ki ima družbeno moč. Sovražni govor pa je, kot že omenjeno, usmerjen
               zoper skupine, ki družbene moči nimajo z namenom, da bi si jih še dodatno podredil
               ali jih zatirali. Tukaj bi morda na kratko omenila še vprašanje oziroma pomen
               politike, namreč politika je sedaj zelo previdna v smislu do sovražnega govora
               neposredno ne izvaja. Seveda je pametnejša od tega, da bi to počela je pa dejstvo, da
               z različnimi varnostnimi diskurzi, diskurzi ki opozarjajo recimo na ogroženost neke
               večine slovenskega prebivalstva, ne vem, družine, primerov za to je veliko. Hkrati
               dajanje kolektivnosti tistim, ki pa potem sovražni govor izvajajo in se potem ti, ki
               sovražni govor izvajajo ob tem počutijo varne in zato tudi legitimizirane in
               upravičene saj je ne nazadnje politika tista, ki je rekla, da smo ogroženi. Se pravi
               imamo pravico mi zdaj izpostavljati na neke negativne načine tiste, ki nas domnevno
               ogrožajo.</p>
               <p>V Sloveniji tako zaradi tega razlike na eni strani med dejanji, ki so preganjana in
               tistimi, ki niso oziroma ne dejanji ampak govorom, ki je preganjan in tistim, ki ni,
               obstaja potem ogromno polje sovražnega govora v temu bolj sociološkem smislu in
               definiciji, ki se bohoti zlasti na spletu in še posebej na socialnih omrežjih in v
               komentarjih pod medijskimi prispevki.</p>
               <p>In v civilni družbi opažamo,da se je na ta govor možno odzvati predvsem na dva
               načina, seveda poleg vlaganja kazenskih ovadb, ki ne peljejo daleč – to pa je bodisi
               z ignoriranjem ali pa z argumentiranim odgovorom, ki ta sovražni govor razčleni in ga
               postavi na svoje mesto in ga potem tudi pomaga<gap n="…"/> Se mu pomaga na ta način
               zoperstaviti.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim, če samo še zaključno misel ker smo že daleč čez pet minut,</p>
            </sp>
            <sp who="SDT7:KogovšekŠalamonNeža">

               <speaker>NEŽA KOGOVŠEK ŠALAMON:</speaker>

               <p>Ja, hvala<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Tako da bomo enaki za vse.</p>
            </sp>
            <sp who="SDT7:KogovšekŠalamonNeža">

               <speaker>NEŽA KOGOVŠEK ŠALAMON:</speaker>

               <p>V zavedanju, da je treba nekaj storiti je potem mirovni inštitut pristopil k tej
               pobudi in pomagal ustanoviti svet za odziv na sovražni govor, seveda svet nima
               vzvodov prisile tako da svobode govora ne more zatirati s svojimi zapisi lahko pa k
               svobodi govora prispeva in s tem pomaga doseči, da imajo zatirane družbene manjšine,
               ki so tarča sovražnega govora tudi svoj glas.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>Sedaj pa vabim gospo Metko Mencin Čeplak, svet za odziv na sovražni govor. Naj povem,
               da vas bom z gongom opozarjala, upam, da se sliši kdaj ste minuto proti koncu pa
               potem dajte strniti misli in res, da smo v okviru petih minut. Da ne posegam v
               besedo. Pa prosim res, da se držimo.</p>
               <p>Izvolite.</p>
            </sp>
            <sp who="SDT7:MencinČeplakMetka">

               <speaker>METKA MENCIN ČEPLAK:</speaker>

               <p>Najlepša hvala za povabilo in za besedo, lep pozdrav vsem.</p>
               <p>Svet za odziv na sovražni govor je pač kot veste del projekta, ki ga koordinira
               mirovni inštitut, deluje javno v okviru pravil, ki so javno dostopna. Sestava je bila
               oblikovana na podlagi javnega nabora predlogov zainteresirane javnosti ter javnega
               posvetovanja in razprave decembra 2014.</p>
               <p>Skratka, Svet za odziv na sovražni govor ni del oblastnih institucij. Edina moč, ki
               jo potencialno imamo je moč argumenta. Ne prepovedujemo, ne zapovedujemo ampak
               opozarjamo na nevarnost diskriminatornega izvajanja. Svet se pri razmisleku o tem ali
               se oziroma kako se javno odzvati na javne izraze sovražnosti opira na definicijo
               evropskega Sveta, ki smo jo danes že slišali, po kateri je sovražni govor napadalni
               govor in diskriminatorna praksa, o tem je že kolegica Kogovšek govorila.</p>
               <p>Torej ga razumemo kot dejanje, ki si podreja svoj objekt, pri čemer je objekt tudi
               specifičen, kot smo tudi danes že večkrat slišali, to so marginalizirane družbene
               skupine oziroma družbene manjšine oziroma posameznice in posamezniki zaradi pripisane
               manjšinske socialne identitete. Torej, zaradi tega kar so ne zaradi tega kar počnejo,
               ne zaradi svojih dejanj.</p>
               <p>Sovražni govor je motiviran govor, motiviran je z rasnimi, etničnimi, religioznimi,
               spolnimi, političnimi in drugimi predsodki, ki so praviloma institucionalizirani v
               diskriminatorni zakonodaji in drugih institucionalnih praksah. Koga sovražni govor
               izbere za tarčo je simptom razmerij moči, družbenih  in političnih hierarhij in izključevanj. Pogosto
               slišimo da sovražni govor izhaja iz strahu, recimo, iz strahu pred pripadnicami,
               pripadniki drugih kultur, ki da ogrožajo našo večinsko kulturo. Ne, sovražni govor ni
               izraz strahu pred njimi, objekt sovražnega govora je vedno zgolj nadomestni objekt za
               to kar nas zares ogroža, torej politično primeren grešni kozel za stiske in
               negotovosti v sistemu, kjer razpadajo javni podsistemi in kjer se načelo
               tekmovalnosti sprevrača v boj vsakega proti vsakemu in proti vsemu. Politična
               manipulacija s predsodki o človekovi tesnobi da obraz na videz pojasni zakaj se nam
               godi slabo in ponuja enostavno rešitve, tako ali drugače, simbolno dejansko znebiti
               sovražnika.</p>
               <p>Dejansko se ena najbolj sprevrženih manipulacij z besedami dogaja v polju
               institucionalne politike, na kar je opozoril že Jernej Rovše, tega ne bom ponavljala.
               Bi pa opozorila na to, da takrat, ko nosilci moči s sovražnim govorom spodbujajo
               sovražnost v javnosti potem pa to, kar so sproducirali uporabijo kot argument za
               diskriminatorne ukrepe. <q>"Ljudje pač to želijo"</q> je njihov argument. Tisti, ki imajo
               najlažji dostop do široke javnosti, tisti ki imajo politično moč so hkrati tudi
               najbolj odgovorni za konstrukcijo sovražnikov in legitimizacijo sovražnosti. Zato se
               tudi svet odziva predvsem na izjave nosilk in nosilcev družbene moči.</p>
               <p>Če sovražni govor torej razumemo kot dejanje, ki poškoduje in utiša svoj objekt, ki
               spodbuja širjenje sovražnosti z besedami ali z drugimi oblikami nasilja zoper
               družbene manjšine, če ga razumemo kot dejanje, ki za nazaj in za naprej opravičuje
               diskriminatorne ukrepe in kršenje temeljnih človekovih pravic potem je to seveda
               nevarno dejanje in zato je seveda nanj potrebno reagirati. Zato svoboda izražanja ne
               more biti neomejena.</p>
               <p>Kot smo slišali slovenska ustava ne zagovarja neomejenega izražanja tudi praksa
               Evropskega sodišča za človekove pravice ne. Vendar ga slovenska pravna praksa
               pravzaprav ne preganja zares, v Državnem zboru tudi v novinarstvu na družbenih
               omrežjih oziroma v javnosti nasploh pa je svoboda govora neredko razumljena kot
               absolutno pozivanje k odgovorni rabi javne besede pa pravzaprav pogosto obravnavano
               kot nedopustno omejevanje svobode izražanje. To, kar dela svet za odziv na sovražni
               govor je ena od praks zoperstavljanja sovražnemu govoru, seveda ne sodno ne pravno.
               Svoje delo razumemo kot državljansko prakso, ki brani demokracijo in človekove
               pravice tistih, ki so jim pravice sistematično kršene. Moč demokracije se namreč meri
               tudi ali pa predvsem s pravicami, možnostmi in varnostjo družbenih manjšin.</p>
               <p>Zavedamo se, da ne pravna regulacija ne druge strategije omejevanja sovražnega govora
               ne bodo odpravile pogojev zaradi katerih se sovražni govor producira in širi.
               Zavedamo se da politična korektnost ne odpravlja neenakosti. Prepričani pa smo, da je
               odzivanje na to kar skladno z definicijo Sveta Evrope razumemo kot sovražni govor
               prispeva k delegitimizaciji izključevalnih ideologij s tem pa tudi predstavlja
               prispevek v boju za enakost.</p>
               <p>Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam za vašo predstavitev.</p>
               <p>Sedaj vabim in dajem besedo Centru za varnejši internet Safe.si, če je prisoten? Je.
               Prosim samo, če se predstavite za magnetogram. Izvolite.</p>
            </sp>
            <sp who="SDT7:MotlAndrej">

               <speaker>ANDREJ MOTL:</speaker>

               <p>Torej, najlepša hvala za besedo, pozdravljeni še v mojem imenu, moje ime je Andrej
               Motl, prihajam iz prijavne točke spletno oko, ki deluje v okviru Centra za varnejši
               internet Slovenije. projekt izvajajo Fakulteta za družbene vede, Zveza prijateljev
               mladine Slovenije, Zavod MIS<stage>/?/</stage>, Zavod ARNES. Financirata ga pa Evropska komisija in
               Ministrstvo za izobraževanje, znanost in šport.</p>
               <p>Torej, glavno delo naše prijavne točke je sprejemanje in obravnava primerov anonimnih
               prijav posnetkov spolnih zlorab otrok in domnevno nezakonitega sovražnega govora, kot
               je določen v 297. členu Kazenskega zakonika. Prijave pri katerih ugotovimo znake
               nezakonitosti v nadaljnjo obravnavo posredujemo organom pregona. Od pričetka
               delovanja naše prijavne točke leta 2007 smo obravnavali do konca  lanskega leta preko 14 tisoč 500
               prijav sovražnega govora. Elemente nezakonitosti smo sami ugotovili v 496
               primerih.</p>
               <p>V lanskem letu je v primerjavi z letom poprej domnevno nezakonitega sovražnega govora
               nekoliko upadlo, kar bo mogoče marsikoga presenetilo iz 1290 na 1153. Na drugi strani
               se pa je iz 28 na 54 povzpelo število prijav, ki smo jih mi sami posredovali
               policiji, torej teh najbolj ekstremnih primerov pri katerih mo tudi mi ugotovili
               znake nezakonitosti. Skoraj polovico vseh domnev nezakonitih primerov po naši oceni
               je predstavljal kaznivi sovražni govor, ki je bil usmerjen proti beguncem oziroma
               prebežnikom in se je torej pojavljal v drugi polovici leta. Ta trend je tako
               odločilno vplival na skorajšnjo podvojitev domnevno nezakonitega sovražnega govora v
               preteklem letu.</p>
               <p>Če izvzamemo te dodatne primere je bila glavna razlika v primerjavi z letom poprej
               torej z letom 2014 še večji delež domnevno kaznivega sovražnega govora usmerjenega
               proti istospolno usmerjenim in pa večji delež sovražnega govora na podlagi vere.
               Bistveno manjši delež in tudi manj absolutno domnevno nelegalnih primerov pa je bilo
               sovražnega govora na podlagi narodnosti.</p>
               <p>Zdaj jaz bi mogoče opozoril še na eno drugo statistiko, ki jo tudi beležimo na naši
               prijavni točki in to je tako imenovani družbeno nesprejemljiv sovražni govor torej
               pri katerem lahko govorimo o sovražnemu govoru v temu širšem smislu kot ga pozna tudi
               Svet Evrope. Ta se je torej v preteklem letu, delež teh prijav, ki smo jih prijeli se
               je povzpel iz 15 na 32 % tudi v absolutnem smislu smo videli kar velik porast in
               moram poudariti tukaj na temu mestu, da tukaj ne gre za neke nedolžne primere
               sovražnega govora, ker vemo, da so pogoji pregona strogi, ne glede na to se
               strinjamo, da so pogoji vsekakor strogi čeprav so pogledi na to različni.</p>
               <p>Torej, v preteklosti smo imeli na naši prijavni točki tudi nekaj tisoč prijav
               sovražnega govora zato bi rad poudaril to, da smo jih lani prejeli nekaj več kot
               tisoč ne pomeni, da smo zdaj da imamo manj sovražnega govora, ker je tukaj še veliko
               drugih dejavnikov kot je recimo pravna stališča Vrhovnega državnega tožilstva, ki je
               bilo podano leta 2013 in je bolj jasno zamejilo kazenski pregon.</p>
               <p>Torej, kar smo nekako opazili pri našem delu, to veliko razliko, poleg tega da so se
               ekstremni primeri sovražnega govora preselili iz komentarjev pod spletnimi novicami
               na socialna omrežja je to, da so se v bistvu avtorji sovražnega govora začeli
               podpisovati z imenom in priimkom, kar se nam zdi zaskrbljujoče, kar kaže na neko
               veliko večjo sprejemljivost sovražnega govora.</p>
               <p>Torej, na koncu bi rad še povedal, da nekako ocenjujemo,da je še vedno razširjeno
               razumevanje, da je sovražni govor bolj sprejemljiv, če je na internetu. Rekel bi, da
               je internet prav tako ena izmed naših resničnosti, ki smo jo dodatno ustvarili in da
               primeri sovražnega govora pogosto prehajajo tudi v narekovajih v pravo resničnost,
               kar smo lahko tudi v nekih konkretnih dejanjih videli v preteklih mesecih.</p>
               <p>Soočamo se na naši prijavni točki s težavo, če lahko temu tako rečem, da praktično v
               nobenem primeru sovražnega govora, ki ga posredujemo policiji, da te prijave skoraj v
               nobenem primeru niso posredovane naprej na tožilstvo oziroma v sodno obravnavo. Tudi
               po naši oceni so, kot sem že rekel, pogoji za pregon zelo strogi zato se, kar nam
               preostane, da se toliko bolj osredotočamo na osveščevanje preventivne aktivnosti.</p>
               <p>Pridružujem se že izraženemu mnenju, da sovražnega govora ne moremo rešiti s
               kazenskim pregonom, mislim da se glede tega vsi strinjamo, čeprav ima pa tudi ta po
               naši oceni velik pomen. Ključne so po naši oceni nadaljnje preventivne aktivnosti,
               kot je delovanje sveta za odziv na sovražni govor, delovanje spletnih portalov, kot
               smo ga vzpostavili s kodeksom za regulacijo sovražnega govora na spletnih portalih,
               različnih častnih razsodišč in pa tudi recimo sodelovanje s socialnimi omrežji na
               temu področju kot smo lahko videli na primeru v tujini, v primeru Nemčije, ko so
               vzpostavili kontakt z mrežo facebook glede pregona sovražnega govora.</p>
               <p>To bi bilo vse.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Najlepša hvala.</p>
               <p>Besedo dajem Boštjanu Verniku Šetincu, zagovorniku načela enakosti, izvolite.
               </p>
            </sp>
            <sp who="SDT7:VernikŠetincBoštjan">

               <speaker>BOŠTJAN VERNIK ŠETINC:</speaker>

               <p>Najlepša hvala za besedo. Lep pozdrav vsem skupaj!</p>
               <p>Moja naloga je v tej državi se ukvarjati s preprečevanjem diskriminacije in njenim
               odpravljanjem, če je to mogoče. In v tem kontekstu tudi skušam razumeti današnjo
               temo.</p>
               <p>Kot so že nekateri razpravljavci poudarili, predvsem iz definicije Sveta Evrope
               izhaja, da je sovražni govor pravzaprav ena od oblik diskriminacije in hkrati
               sredstvo za to, da se diskriminacijo spodbuja, ohranja in po drugi strani zato, da se
               je ne naslavlja tako, kot bi jo bilo treba naslavljati. Vpitje na nogometnih tekmah
               <q>"ubi ustašu"</q> in kar je še možno se spomniti, niso smešne domislice, to niso ventili
               za to, da se bodo ljudje bolje počutili, to so lahko nevarne izjave. In ne smemo se
               sprenevedati, da v tej državi ne obstajajo organizacije – pustimo zdaj, ali imajo
               pravno subjektiviteto ali ne, ampak ukvarjajo se s tem, kako biti škodoželjen, kako
               škodovati drugim, kako vplivati na to, da bo nekdo še bolj tlačen, še bolj
               neenakopraven v tej družbi. In v ta namen so ne samo organizirani, ampak pripravljeni
               tudi storiti kdaj kaj več, kot samo uporabljati besede, ob katerih mogoče ne šprica
               kri, prav gotovo pa puščajo globoke brazgotine in lahko zelo daljnosežno posegajo v
               položaj ljudi. Izhajam iz splošne deklaracije o človekovih pravicah, ki pravi v 1.
               členu, da se vsi ljudje rodijo svobodni in enaki, imajo enako dostojanstvo in enake
               pravice. Obdarjeni so z razumom in vestjo in bi morali ravnati drug z drugim kot
               bratje in sestre. To je ideal, h kateremu težimo, in danes je tu razprava predvsem o
               tem, kaj država s svojimi mehanizmi lahko stori za to, da bi se bližali temu idealu,
               ki je sam po sebi nedosegljiv. In pravo je v bistvu nek tak osrednji mehanizem, ki
               lahko predvsem prepoveduje in zapoveduje, ne more pa doseči tega, da se bomo ljudje
               medsebojno spoštovali. Zato bi rad rekel nekaj o tem, kaj v tem pravnem sistemu vidim
               kot pomanjkljivost; tokrat se bom pa vzdržal nekoliko tudi komentarjev glede
               neimplementacije tega, kar pravo že vsebuje. Se pravi, rad bi poudaril, kje vidim
               težave.</p>
               <p>Jaz vidim osrednjo težavo v tem, da država pravzaprav nima na področju odpravljanja
               in preprečevanja diskriminacije nobene vizije. Nima nobene strategije in nima niti
               institucij, niti pravzaprav nekega okostnjaka, na katerem bi lahko to pravo kot meso
               dobilo neko obliko in tudi resno posledico v življenju dosegalo, v tem smislu, da bi
               bilo manj diskriminacije. Mislim, da imamo vire, da imamo sposobnosti, to, kar
               manjka, je predvsem, ali pa je do zdaj manjkalo, predvsem pomanjkanje volje, ki je
               izhajala iz podcenjevanja teže in posledic tega, kar povzroča diskriminacija in tudi
               sovražni govor. Mislim, da imamo na ustavnopravni ravni pravzaprav zgledno ureditev,
               tudi ratificirali smo vse, kar se na to temo ratificirati da, in pristopili k vsem
               institucijam, ki na mednarodnem nivoju v zvezi s tem obstajajo. Ratificirali smo,
               recimo, Pakt o političnih in državljanskih pravicah, ki v 20. členu zapoveduje državi
               boj proti sovražnemu govoru. Bil je že omenjen 4. člen Konvencije o odpravi vseh
               oblik rasne diskriminacije. Pristopili smo k pravu EU, smo v Svetu Evrope in tako
               naprej. Zelo se strinjam s poudarki, ki so bili danes tu predstavljeni, da pravno
               gledano ni dileme o tem, ali je sovražni govor prepovedan ali ne. Pustimo zdaj
               vprašanje, ali gre za zlorabo pravice ali pa gre za nekaj, kjer se pravzaprav svoboda
               izraža, že konča. 
               Ključno je prav to, svoboda izražanja in sovražni govor si lahko prihajata zelo blizu
               v določenih situacijah, ampak med njima je kvalitativna razlika. In s tem, da se je
               ne skušamo dotakniti, te razlike, da je ne skušamo preučiti, da je ne skušamo
               nasloviti, se v bistvu izogibamo svoji odgovornosti za zaščito človekovih pravic, z
               argumentom, češ, v dvomu, naj prevlada svoboda izražanja, kar se mi zdi docela
               absurdno, predvsem zato, ker je svoboda izražanja zelo varovana s številnimi
               mehanizmi, vključno z možnostjo pritožbe na Evropsko sodišče za človekove pravice, če
               bi slučajno organi oblasti in sodišča v tej državi zatajila, kar je možno in se je
               tudi že kdaj zgodilo. Ampak težava, ki jo imamo, je v tem, da razen države, njenih
               organov pregona, pravzaprav nimamo mehanizmov, ki bi sploh naslavljali sovražni
               govor. Nimamo pravnih sredstev, s katerimi bi se lahko borili proti temu pojavu.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim, da počasi zaključite oziroma čas je že potekel.</p>
            </sp>
            <sp who="SDT7:VernikŠetincBoštjan">

               <speaker>BOŠTJAN VERNIK ŠETINC:</speaker>

               <p>Skratka, razkorak je med tem, kar je prepovedano, in tem, kar je sploh možno
               uporabiti za to, da se ubraniš pred tem pojavom. In jaz tu pozivam k temu, da se
               razmisli o neki spremembi paradigme, o tem, da je 63. člen pravica do zaščite pred
               diskriminacijo, se pravi, da gre za zaščito pred diskriminacijo in da je zaradi tega
               treba tudi ponuditi na voljo neka določena pravna sredstva tistim, ki so prizadeti.
               In trenutno pač celoten kazenskopravni režim temelji na fikciji, poudarjam, na
               fikciji, ne sprenevedajmo se, da ni nikogar, ki bi bil prizadet zaradi sovražnega
               govora, da je to samo, pod narekovaji, <q>"kršitev javnega reda in miru"</q>. To je kršitev
               našega najtemeljnejšega pravnega akta, s katerim smo se dogovorili za pogoje sožitja
               v tej družbi.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Se opravičujem, prosim, da zaključite.</p>
            </sp>
            <sp who="SDT7:VernikŠetincBoštjan">

               <speaker>BOŠTJAN VERNIK ŠETINC:</speaker>

               <p>Zato pač mislim, da je priložnost – hvala, saj bom takoj zaključil – za to, da se
               zapolni to praznino med tem, kar je na eni strani prepovedano, in tem, kar lahko
               pravzaprav s pravom sploh dosežemo, neko sankcijo. To je mogoče zdaj slišati zelo
               pravno pozitivistično, ampak to je treba poudariti v družbi, ki je pravno
               pozitivistična in ki samo to razume, ki podcenjuje pomen samih norm in edine
               pozornosti, usmerjene v pravne sankcije, na posledice, ki nekoga lahko doletijo. Če
               tega ne bomo naredili, potem na nek način legitimiramo te pojave. Tako kot je rekel
               sodnik Vrhovnega sodišča Holmes, pravo je tisto, kar bodo naredila sodišča, tako
               razmišlja vsak zločinec in s tem pristopom se strinjam. Se pravi, dokler ne bomo
               dosegli, da bo vsak sovražni govor lahko tudi preganjan<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Se opravičujem, ampak, oprostite<gap n="…"/></p>
            </sp>
            <sp who="SDT7:VernikŠetincBoštjan">

               <speaker>BOŠTJAN VERNIK ŠETINC:</speaker>

               <p><gap n="…"/> pred sodišči, če hočete, toliko časa ne bomo govorili o pravici, ampak o nekih
               priporočilih, in toliko časa bo anomija, ko bo nekaj prepovedano, razkorak z
               dejanskostjo se bo pa večal, kar se po mojem trenutno dogaja. Najlepša hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam. Ja, enakost je tudi v tem, da spoštujemo tisto, kar je pravilo. Tako
               prosim, da se držimo, ko slišite gong, pomeni, da zaključite, vas bom pa tudi
               opozorila, ker vidim, da drugače ne bo šlo. Ko bo treba, bom zaključno misel še
               povedala, da je čas potekel, ker drugače nimamo enakih vatlov za vse. Tako da lepo
               prosim.</p>
               <p>Zdaj dajem besedo Amnesty International, gospodu Mihi Pongracu.</p>
            </sp>
            <sp who="SDT7:PongracMiha">

               <speaker>MIHA PONGRAC:</speaker>

               <p>Najlepša hvala za besedo. Spoštovane, spoštovani!</p>
               <p>V Amnesty International pozdravljamo razpravo o sovražnem govoru in dejstvo, da je
               Odbor za notranje zadeve, javno upravo in lokalno samoupravo s posebno sejo usmeril
               pozornost na ta vse pogostejši pojav in s tem pokazal na pomen resne obravnave
               sovražnega govora. Poleg razmisleka o ustreznosti pravnega reguliranja sovražnega
               govora vidimo vrednost takšne razprave tudi v poglabljanju razumevanja vzrokov in
               posledic sovražnega govora. Izkušnje in raziskave Amnesty International kažejo, da
               sovražni govor lahko napaja diskriminacijo in prispeva k hudim kršitvam človekovih
               pravic, v družbi povzroča razdor, razhajanje, ustvarjanje delitev, nelagodje in ima
               na ta način veliko daljnosežnejše posledice. Hkrati pa je tudi temeljna zaščita
               svobode izražanja 
               močno in bistveno orodje za spopadanje z diskriminacijo in nasiljem. Za razmišljanje
               in spopadanje s sovražnim govorom je nujno gledati na sovražni govor širše od zgolj
               pravnega reguliranja. Le celovit pristop naslavlja tudi vzroke sovražnega govora in
               ne le njegovo pojavnost, ki pomeni zgolj simptome globlje nestrpnosti in
               diskriminacije v družbi. Amnesty International poziva odbor, naj prepozna in poudari,
               da mora celovit sveženj ukrepov odzivanja na sovražni govor zajemati izobraževanje in
               osveščanje, ki vključuje formalno izobraževanje in tudi širše uglaševanje in
               izdajanje izobraževalnih gradiv. Dosegati mora različne javnosti, posebej bistveno je
               izobraževanje javnih uslužbencev, kot na primer policistov in sodnikov. Poleg pravne
               kategorije pa mora torej vsaka družba, predvsem pa oblast prepoznati, da sovražni
               govor ni le pravna kategorija. Preprečevanje diskriminacije in nasilja je možno le
               tako, da ga razumemo in obravnavamo tudi kot politično in moralno kategorijo. To
               morajo oblasti upoštevati same, tako da se same vzdržijo sovražnega govora in da s
               takojšnjo obsodbo in morebitnimi drugimi, tudi kazenskimi ukrepi, reagirajo na vsak
               pojav sovražnega govora v družbi. Javne osebnosti, zlasti politiki, se morajo
               zavedati, da delujejo s svojimi besedami kot vzor in predstavljajo, kadar je to dobro
               ali slabo, nek standard spremenljivosti. Hkrati se morajo zavedati, da na etiko javne
               besede ne vplivajo le z besedami, ampak tudi z dejanji. Ukrepi ali zakonodaja dajejo
               državljanom veliko bolj vedeti, ali oblast določene skupine spoštuje ali jih prezira
               in s tem odriva in pušča na robu družbe. Na ta način lahko zasejejo seme
               diskriminacije in napajajo sovražni govor ali pa nasprotno, prispevajo k
               spoštljivosti in medsebojnemu razumevanju v družbi. Dejanja so glasnejša kot besede,
               nedejanja prav tako. Denimo, ko se Vlada v referendumski kampanji ni postavila na
               stran LGBT skupnosti, ampak je boj za izenačitev pravic prepustila skupnosti in
               posameznim strankam, je bilo to jasno sporočilo. Ko ste člani prav tega odbora
               pretekli teden sprejeli novelo Zakona o mednarodni zaščiti, ki bo, če bo sprejeta v
               taki obliki, pravico do azila skrčila pod standarde mednarodnega prava, je bilo to
               jasno sporočilo. In to, da so nekatere romske družine prepuščene življenju brez vode
               in elektrike že desetletja, tudi to je jasno sporočilo.</p>
               <p>Naj zaključim s citatom iz skupne izjave posebnih poročevalcev Združenih narodov za
               pravico do svobode mišljenja in izražanja, do svobode do veroizpovedi ter za rasizem,
               rasno diskriminacijo, ksenofobijo in povezano nestrpnost: <q>"Strateški odziv na
               sovražni govor mora vsebovati še več govora, ki bo izobraževal o kulturnih razlikah,
               ki bo spodbujal različnost in ki bo dajal moč in glas manjšinam."</q> Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo dajem gospodu Jerneju Verbiču, Društvo novinarjev Slovenije.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala lepa. Spoštovane poslanke in poslanci Državnega zbora, vsi ostali prisotni,
               tudi kolegice in kolegi iz medijev!</p>
               <p>V začetku tega meseca so neznanci ponoči na parkirišču vlomili v več službenih vozil
               POP TV oziroma medijske družbe Proplus, eno so tudi zažgali. Šlo je za dobro
               organiziran napad, katerega predhodnik je bil le nekaj dni pred tem antisemitski
               grafit na fasadi stavbe te televizije. Po oceni Društva novinarjev Slovenije nikakor
               ne gre za naključna ekscesa osamljenih vandalov, gre za napad na novinarsko delo. POP
               TV je namreč, tako kot velika večina drugih večjih slovenskih medijev, pri poročanju
               o begunski problematiki ocenila, da gre za humanitarno krizo največjih razsežnosti,
               pri kateri se Slovenija ne sme obrniti stran. Slovenski novinarji smo lani jeseni
               obsežno poročali o tragičnih zgodbah prebežnikov in absurdnih luknjah v organizaciji
               njihovega transporta čez našo državo. Zaradi tega so morali več dni v nočnih urah
               prezebli, lačni pešačiti po 10 kilometrov in več. Verjamemo, da je to marsikoga v tej
               državi zmotilo. Begunska kriza je po dveh dekadah male šole levodesnega obkladanja za
               dnevnopolitične namene v tej državi čisto zares pokazala, da ima Slovenija več  izrazov. Eden od njih je
               žal tudi grozljiva in nepojmljiva nestrpnost do drugačnih predvsem na spletnih
               forumih in ne le tam na žalost tudi v vsakdanjih diskurzih in izraža se v sovražnem
               govoru. Najbolj nas skrbi, ker smo priča sindromu segrevanja <stage>/ nerazumljivo/</stage>. Če nas
               je prvi zelo glasni <q>"twitt"</q> o streljanju beguncev pred našimi mejami zgrozil smo si
               bili v prihodnjih mesecih prisiljeni navaditi intenzivnega sovražnega govora od
               beguncev, migrantov, posledično mimogrede pa tudi kar do vseh Muslimanov tudi tistih,
               ki živijo tukaj udobno skritega v celofan skrbi za varnost. V praksi je zaživel ta
               twitt s svinjskimi glavami na gradbišču bodoče džamije. Prav tisti twitt, ki si kljub
               odkritemu pozivu k ubijanju ni prislužil kazenskega pregona je bil znamenje, da meja
               v tej državi ni več in da je v imenu umetno podpihovanje strahu dovoljeno pravzaprav
               čisto vse. V Društvu novinarjev Slovenije za razliko od nekaterih ostalih
               razpravljavcev tukaj želimo, da zakonodaja popolnoma jasno definira in sankcionira
               pojem sovražnega govora, da država definicijo Sveta Evrope, ki smo jo že slišali
               danes po temeljiti in strokovni razpravi zajame v nacionalno zakonodajo. Da se bosta
               lahko tožilstvo in policija bolj odločno in predvsem na podlagi bolj jasnih meril
               lotila preganjanja sovražnega govora predvsem tistih oblik, ki jasno pozivajo k
               nasilju. Če namreč o tanki zabrisani tudi nejasni meji med svobodo govora in govorom
               sovraštva še lahko razpravljamo, o tem se strinjamo, o jasnih pozivih k nasilju in
               linčanju ne smemo več. Je prepozno. Evropsko sodišče za človekove pravice v svojih
               sodbah zelo jasno opredeljuje pravzaprav skozi prakso svojega dela kaj je sovražni
               govor in kaj ne. Jasno je tudi definicija, da je sovražni govor napad na ranljive
               skupine in ne denimo na nosilce moči take ali drugačne. Od tukaj najprej bi bila
               razprava o tem lahko precej lažja. Slišali smo tudi v zadnjih uri in pol
               strokovnjake, ki so že nakazali nekatere rešitve.</p>
               <p>Dejstvo je kot povedano, da prav pozivi k nasilju in linču v naši državi postajajo
               stalnica. Morda v prvi vrsti niti ne, zaradi premalo kazenskega pregona, tudi o tem
               smo se pripravljeni pogovarjati v nadaljnji razpravi, ampak popolne odsotnosti
               takojšnje jasne, nedvoumno politične in družbene reakcije. Ta pravzaprav sovražni
               govor toleriranje legitimira svojo ignoranco. Izvorni problem je torej zlovešči <stage>/
               nerazumljivo/</stage>, ki sedaj sledi že do malo vsakemu izbruhu nestrpnosti in sovražnosti
               in tukaj lahko nosilci politične moči in tudi ostali, ki imate ali imamo veljavo v
               javnosti naredimo ogromno še preden se odvija, ponavljam, strokovna razprava o tem
               kaj sovražnega v javnemu govoru velja zakonsko sankcionira in česar ne.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Samo še sklepno misel prosim. Čas je potekel.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Za začetek bi lahko molk prekinili. Že kabineti najpomembnejših politikov v tej
               državi so izvoljeni bili tudi in predvsem to, da preprečijo napade na tiste, ki se ne
               morejo braniti. Ne le zato, da so to kot si to rad razlagajo v zadnje čase tukaj za
               vse državljane, ker jim daje nekakšno kvazi pravico njihova politična stališča vsak
               dan bolj reducirati na najnižji možni skupni imenovalec.</p>
               <p>V imenu Društva novinarjev mi dovolite samo še ta apel. Živimo v času, v katerem bodo
               naši zanamci zagotovo brali v zgodovinskih učbenikih in imate dve možnosti. Prva je,
               da dovolite, da nam zavlada strah, sovraštvo in omejenost. Druga je, da se temu
               zoperstavite in rečete odločno ne. V rokah imate vi vzvode. Rešitve so strokovnjaki
               tukaj že nakazali. Bolj jasno kot si je marsikdo sposoben priznati, ampak odločite je
               vendarle na koncu vaša, od tistih, ki sprejemate odločitve v tej državi. Hvala
               lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILJANA KOZLOVIČ:</speaker>

               <p>Hvala tudi vam. Besedo dajem gospod Gašperju Blažiču. Izvolite. Ugotavljam, da ni
               prisoten. Besedo dajem Petru Štrbenku. Izvolite.</p>
            </sp>
            <sp who="SDT7:ŠtrbenkPeter">

               <speaker>PETER ŠTRBENK:</speaker>

               <p>Se zahvaljujem, da imam možnost predstaviti stališče novega medija Nove24TV glede
               tako občutljive teme kot je sovražni govor. Da je sovražni govor absolutno
               nesprejemljiv so že in še bodo danes povedali prav vsi govornici in se s tem globoko
               strinjam tudi sam. Bi se pa želel v svoji razpravi osredotočiti na neke stranke
               pojave, ki se pojavljajo  v situacijah, ko govorimo o sovražnem govoru.</p>
               <p>Nisem ne prvi in ne zadnji, ki ugotavljam, da je pojav sovražnega govora posledica
               družbenih napetosti, na katere država ni znala ali pa hotela pravilno odgovoriti.
               Sovražni govor se ne pojavlja v povezavi z ekonomijo, socialnim položajem ljudi,
               športom, kulturo, ampak se pojavlja takrat, ko govorimo o najobčutljivejših temah
               družbenih odnosov, ki se jih država oziroma njene institucije lotevajo pristransko,
               selektivno, ker nočejo javnega diskurza, ker je v ozadju manifestirajo različni
               interesi, ki jih ljudstvo ne prepozna za svoje.</p>
               <p>Iz predloga za sklic današnje seje odbora lahko razberemo, da smo v naši družbi
               razvili izredno močan občutek ogroženosti od sovražnega govora, saj se pri skoraj
               vsaki družbeni temi pojavijo očitki o sovražnem govoru, ki pa to dejansko ni. Moram
               ugotoviti, da je v družbo močno zasejana percepcija, da je že zelo kmalu po tem, ko
               je neka vsebina prepoznana kot odstopajoča od uradne le ta ocenjena kot sovražni
               govor pa vendar poročilo iz sklica današnje seje kaže, da gre pri tem le za 2 %
               utemeljenega občutka, kar je seveda absolutno preveč, saj je vsaka beseda sovražnega
               govora nesprejemljiva, ampak kažejo na to, da z očitkom sovražnega govora opletamo
               vse preveč na lahko. Zavedati se je treba, da vsak očitek sovražnega govora, ki ni
               utemeljen in če je izrečen s strani predstavnikov države ali medijev ustvarja
               določeno klimo, ki je neopravičeno prepotencionirano, negativno, kajti enačiti
               sovražni govor z nekulturnim govorov ravno tako ni sprejemljivo. Še bolj
               nesprejemljivo pa je, če se sovražni govorov sovraži z drugačnim mišljenjem. Ravno
               slednje je stalna praksa vseh najpomembnejših družbenih dogajanj v naši državi in
               širše. Begunska kriza, romska problematika, družinska zakonodaja. To so zadnje teme,
               kjer je uradna koalicijska politika zavezala določeno stališče. Vsako drugačno
               stališče pa je bilo s strani državnih uradnikov in režimskih medijev pogosto
               okarakterizirano kot sovražni govor. Vse ostalo kar ni bilo uradno stališče je
               postalo tabu temo, katere režimski mediji niso smeli odpirati ali dajati kakršnekoli
               podpore v smislu pluralnosti mišljenja. To postaja prevladujoč obrazec delovanja v
               tej družbi, kateri sedaj dobiva tudi formalno postat v obliki vrste zakonskih
               sprememb.</p>
               <p>Namreč, kaj je tako zaskrbljujočega? Praksa družbenega diskurza zadnjih mesecev kaže,
               da se je z označbo sovražnega govora pričelo vpletati vedno takrat, ko vladajoče
               strukture in njihovi podporniki, ki niso več našli argumentov za svoje stališče ali
               pa takrat, ko so hoteli zatreti kakršnokoli razpravo o temi, ki je rušila njihov
               koncept družbenih odnosov ali pa takrat, ko je bilo treba nekoga diskreditirati. Vse
               to je za demokratično družbo nesprejemljivo. Demokratična družba si nikoli ne bi
               smela dovoliti, da javni diskurz javno razpravo onemogoča, prekinja ali etiketira z
               očitki sovražnega govora, ki to ni. Poraja se občutek, da želi država s to statistiki
               na vsak način popraviti, ampak to ne v smeri zmanjšanja oziroma preprečevanja
               sovražnega govora pač pa v smeri vse večje kriminalizacije govora in mišljenja. Iz
               predloga za sklic današnje seje odbora žal ne veje želja po preventivnem delovanja v
               smeri osveščanja ljudi naj ne zapadejo sovražnemu govoru, temveč želja po vse širšem
               opredeljevanju vsebin, ki naj bi štele kot sovražni govor. Kaj to drugega kot želja
               po uvedbi nekakšne nravstvene policije, ki ti pove kaj smeš misliti in kaj ne, kaj je
               to drugega kot restavracija že prej omenjenega nekdanjega 133. člena Kazenskega
               zakona za SFRJ.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Zaključna misel, ker je že čas. Smo pri koncu.</p>
            </sp>
            <sp who="SDT7:ŠtrbenkPeter">

               <speaker>PETER ŠTRBENK:</speaker>

               <p> V redu. Bom še tole povedal.</p>
               <p>Nova24TV kot medij z druge strani izražamo resno zaskrbljenost, da razprava o
               sovražnem govoru pripravlja temelje za utišanje medijev, ki ne bodo trobili v isti
               rog kot vladajoča garnitura, namreč druga stran je za njo običajno neprijetna, ko
               zmanjka argumentov potrebuje druga orodja za utišanje. Širitev vsebin, ki jih želijo
               prepoznati kot sovražni govor in jih posledično tudi sankcionirati je zato tvegano
               početje, ki ne zbuja upanja, da gre za resno namero preprečevanja sovražnega govora,
               ampak gre bolj bojazen, da gre za poizkus discipliniranja drugače mislečih to pa ni v
               prid  pluralnosti
               medijev kot je zapisano v slovenski zakonodaji. Kazenski zakonik vsebuje jasno
               definicijo sovražnega govora.</p>
               <p>Če predlagatelji današnje razprave ugotavljajo, da ob vsej splošni poplavi očitkov o
               sovražnem govoru kazenske sankcije ne dosežejo dovolj kršiteljev, potem odgovor ni v
               širjenju definicije sovražnega govora, ampak v doslednejšem preganjanju kršiteljev.
               Vsako drugačno ukrepanje pomeni poseg v demokracijo družbe v svobodo govora in
               svobodo misli.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Besedo dajem gospe Metka Zevnik. Izvolite.</p>
            </sp>
            <sp who="SDT7:ZevnikMetka">

               <speaker>METKA ZEVNIK:</speaker>

               <p>Lepo pozdravljeni.</p>
               <p>Današnjo razpravo sem pozorno poslušala in sem nekoliko zmedena. Zmedena sem zato,
               ker je govora zelo veliko o sovražnem govoru. Gospa poslanka Jasna Murgelj pa je kot
               začetno misel podala, da naj bi ta zbor sploh ugotovil kaj je in kaj ni sovražni
               govor in te opredelitve skorajda nisem slišala razen, da je sovražni govor samo
               tisto, kar je uperjeno proti nekomu, ki sodi v nepolitične, nemočne skupine. S tem se
               ne morem strinjati.</p>
               <p>Jaz sama sem bila v zadnjem mesecu dveh nazaj v vrtincu tako imenovanega, ne vem, če
               sovražnega pač pa zagotovo žaljivega govora. Nekdo je omenjal v svojem govoru, da
               lahko odreagiramo tako, da se skrijemo oziroma, da tega ne poslušamo ali pa da nekako
               obtožimo. Sama sem bila prizadeta, sem bila užaljena, čeprav je gospa Murgelj rekla,
               da danes ne govorimo o osebnih primerih. Poglejte. Sovražni govor, žaljiv govor je
               govor, ki ga doživlja vsak posameznik in mi bi morali danes govoriti o tem zakaj
               sploh se pojavi. Kaj je govor? Govor je misel izražena z besedami. Je čustvo, ki se
               poraja kot prvo. V kozmičnem zakonu imamo vsesplošni enotni zakon o akciji in
               reakciji, se pravi, da govor, beseda sproži ponovno čustvo, misel, dejanje, ki je
               tako, da je lahko tudi kaznivo.</p>
               <p>Težko rečem, težko predlagam kaj posebnega kar nisem slišala tukaj. Vsekakor kaj je
               sovražno in kaj ni sovražno? To je stvar kulture, v kateri ljudje živijo, to je zelo
               relativno. V nekaterih kulturah je posilstvo ženske dovoljeno, če velja kot
               sovražnica, v drugih kulturah je to popolnoma nesprejemljivo. Gre za to, da relativne
               občutke lahko spremenimo v neka absolutna merila kar je naloga pravne stroke, ker
               pravo udejanja v neke člene tisto, kar se v neki kulturi dogaja in v neki
               civilizaciji.</p>
               <p>Slišala sem tudi to. Ko sem se pripravljala, ko se brala izhodišča za današnjo
               razpravo sem bila pozorna na to, da je v sklepu bilo  nekajkrat zapisano, kako bomo sankcionirali,
               kako to še bolj opredeliti točno, da bomo lahko kaznovali. Pa sem si rekla, glede na
               to, da sem dolga leta delovala v vzgojno-izobraževalnem sistemu, kjer sem natanko
               zaznala, da mora biti med tistim, čemur rečemo vzgoja in tista notranja etična
               vrednost, da mora biti v zelo subtilnem ravnotežju s kaznijo, s sankcioniranjem. No,
               in sem bila potem kar malo, bi rekla, ne presenečena, ampak zadovoljna, da so se
               končni sklepi spremenili. V 3. točki so vsi tisti napovedniki, kako bo vse to treba
               še bolj in bolj sankcionirati, izkazali, torej, so se predlagatelji opredelili
               drugače. In tudi zanimivo, prav predstavniki pravne stroke so govorili o tem, da gre
               za ozaveščanje, da gre za osebni vrednostni sistem. In osebni vrednostni sistem, kar
               sem jaz v svojem življenju izkusila pri številnih dijakih in študentih, s katerimi
               sem bila<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospa Zevnik, se opravičujem, čas je že mimo, tako da zaključite, prosim.</p>
            </sp>
            <sp who="SDT7:ZevnikMetka">

               <speaker>METKA ZEVNIK:</speaker>

               <p>Bom takoj. Hvala lepa za opozorilo.</p>
               <p>Gre za to, da se to ozaveščanje, ta gradnja vrednot gradi na konkretnih zgodbah, na
               konkretnih primerih, o katerih je treba govoriti, o katerih naj bi ljudje razvili
               tako svojo empatijo, svoje sočutje, primernost svojega razmišljanja in čustvovanja.
               In se strinjam s predlagateljem, mislim, da je bil Amnesty International, ki je
               rekel, začnimo družbeno akcijo ozaveščanja, z različnimi gradivi, z zgodbami, začnimo
               s tem, da bomo postali boljši. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, gospa Zevnik.</p>
               <p>Za besedo je prosila predlagateljica dr. Jasna Murgel.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Hvala lepa še enkrat za besedo.</p>
               <p>Vsekakor, definicija sovražnega govora, lahko rečemo, vsaj delno obstaja v našem
               pravnem sistemu. Omenila sem ustavo, Kazenski zakonik, Zakon o varstvu javnega reda
               in miru, tako da ne moremo reči, da ne obstaja. Tu smo razpravo odprli in jo še bomo
               o tem, ali je treba kaj dopolniti. Tisto osnovno, kar je treba še poudariti ponovno,
               je to, da svoboda izražanja ni absolutna in ni brezpogojna. Njena omejitev je
               legitimna varovalka pred ksenofobijo, diskriminacijo in nestrpnostjo, kajti te so
               tudi posledica sovražnega govora. Skratka, lahko jo omejujemo, svobodo govora, če
               imamo legitimen cilj, da družbo varujemo pred ksenofobijo, diskriminacijo,
               nestrpnostjo. Danes smo ugotovili, da smo nekatere cilje že dosegli, spremenili smo
               Zakon o medijih, vendar vseeno bi morda v razmislek, kar zadeva kazensko zakonodajo,
               dala ugotovitve Odbora za odpravo rasne diskriminacije, ki deluje v okviru Mednarodne
               konvencije za odpravo vseh oblik rasne diskriminacije. Odbor namreč opozarja na
               omejeno učinkovito implementacijo kazenskih določb, ki zadevajo rasno motivirana
               kazniva dejanja, še zlasti dejanja, storjena po internetu, na to nas opozarja
               neodvisno mednarodno telo, ki nadzoruje, kako posamezne pogodbenice te konvencije
               izvajajo mednarodno konvencijo za odpravo vseh oblik rasne diskriminacije.  To telo ugotavlja tudi,
               poroča tudi o pomanjkanju ukrepanja zoper rasistično in ksenofobično retoriko
               politikov in tudi obstoj organizacij, ki spodbujajo rasno sovraštvo in nasilje.
               Poročilo je iz decembra 2015 in že upošteva našo spremembo Kazenskega zakonika, ki se
               je zgodila 2011. Odbor priporoča učinkovit pregon rasističnega sovražnega govora in
               nasilja in kaznovanje storilcev, tudi z zagotavljanjem usposabljanja policistov,
               tožilcev in sodnikov, to se mi zdi zelo pomembno. Prav tako priporoča dopolnitev
               Kazenskega zakonika s tem, da se rasistični motivi določijo kot oteževalna okoliščina
               za vsa kazniva dejanja. To je samo eno priporočilo, vsekakor lahko še o tem
               razpravljamo, je pa vendar priporočilo neodvisnega mednarodnega telesa, ki nas sicer
               nima možnosti prisiliti, da udejanjimo, implementiramo njegove ugotovitve, ampak
               vsekakor je v tej razpravi, pri razmisleku o tem, ali je morda vseeno treba dodatno
               urediti kazensko zakonodajo, treba upoštevati tudi ta priporočila. To so neodvisna,
               objektivna priporočila, ki niso vpeta v našo notranjepolitično situacijo in nimajo
               nič opraviti z našimi notranjimi boji na nacionalni ravni.</p>
               <p>Veseli me, da smo vendarle ugotovili, da morda nekoliko prestroga, po mojem mnenju,
               kazenska zakonodaja na tem področju pa ni tisto, kar je edino, s čimer se lahko
               zoperstavimo sovražnemu govoru. In da bomo nekako v okviru Zakona o varstvu pred
               diskriminacijo najverjetneje dosegli to soglasje, da bomo sprejeli takšno ureditev,
               da bo morda prekršek tisti, v katerem bo zajeta še bolj definicija sovražnega govora,
               ki je povečini naperjen zoper skupine, za ostala dejanja, ki so naperjena proti
               posamezniku, obstajajo druga pravna sredstva, lahko so enako huda dejanja, ampak
               obstajajo druga pravna sredstva. Torej, veseli me, da gre razprava v to smer, da bomo
               vendarle to uspeli nekako umestiti tudi v svoj pravni sistem, vse v smislu tega, da
               ne omejujemo, da se ne omejuje svobode govora in svobode izražanja kar tako počez,
               ampak v smislu varovanja pred tem, kar sem že omenila, ksenofobijo, diskriminacijo,
               nestrpnostjo.</p>
               <p>Naslednje, s čimer se pa zelo lahko strinjam in pritrjujem, je izobraževanje. Torej,
               ne izobraževanje samo policistov, tožilcev in sodnikov, ampak moramo razmisliti tudi
               o izobraževanju na splošni ravni, v osnovni, srednji šoli, na univerzah, če želite,
               da se s to problematiko seznanimo in da promoviramo takšen diskurz, ki bo prispeval
               tudi k zmanjšanju števila sovražnega govora. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. </p>
               <p>Besedo dajem gospe Valentini Pikl. Ugotavljam, da ni prisotna, zato besedo dajem
               gospodu Mladenu Kovaču, za njim pa naj se pripravita gospa Zlatka Kovač Tušek in
               Darko Rudaš. <stage>/ oglašanje v ozadju/</stage> Torej, ne želite besede. Se pravi, gospa Kovač in
               gospod Kovač, ne želite besede. V redu, hvala vam. Gospod Darko Rudaš? Prav tako
               ugotavljam, da ni prisoten. Gospod Peter Zidar, izvolite. Za njim naj se pripravi
               gospod Aleš Rihtarič.</p>
            </sp>
            <sp who="SDT7:ZidarPeter">

               <speaker>PETER ZIDAR:</speaker>

               <p>Hvala lepa. Lep pozdrav vsem!</p>
               <p>Torej, jaz bi tu razdelil sovražni govor glede na ostrino, in to z nekaj primeri.
               Najhujše se mi zdi z vso ostrino izjasnjen sovražni govor z grožnjo, kot je bil
                   takrat, ko so
               napisali: <q>"Kristjani, klali smo vas leta 1945, klali vas bomo leta 13."</q> Potem je z
               vso ostrino izjasnjen sovražni govor brez grožnje, to je drugorazredna tema, streljaj
               od hude jame, kjer so v rudniške rove in jake nagnetli mrtve in ranjene in potem rov
               zasuli s 100-metrskim čepom. Ali pa, bolj ko jih gledam, bolj mi je žal, da niso bili
               spravljeni, ko je bil še čas. Ali pa, slika Marije z Brezij s podgano v naročju v
               ministrski sobi neke gospe ministrice. Potem je občutena sovražnost skozi ozkosrčne
               in nerazumevajoče izjave. Neka novinarka – na spletu so vsa imena, tako da tu ne bom
               govoril o imenih – se je hudovala, da če <q>"krščanarjem"</q> kaj priznaš, hočejo potem še
               več. Enako so se postavili rasisti – odpravili so suženjstvo, zdaj hočejo <q>"črnuhi"</q> še
               volilno pravico. Potem nek humorist omenja, da je Huda jama že napol se posedla in da
               lahko damo tja še nekaj novih mrličev. Ali pa celo nek moški, varuh človekovih
               pravic, dva, tri mandate nazaj, je ob požigu križev in drugih protiverskih izpadih
               lahkotno zamahnil z roko, češ, bodite kristjani manj opazni, pa bo manj cirkusa. Ali
               pa, recimo, <q>"Vrnitev domov"</q>, naslovnica v Delu - pazite, v Delu! -, ko so metropolita
               Rodeta poslali na novo delovno mesto v Rim, pa so rekli, zdaj gre pa domov, on pa
               tako - vse življenje bil v Argentini, v tujini -, tako ljubi Slovenijo<gap n="…"/> Veste kaj,
               vrnitev domov, to je umazano mahanje v slovo. Potem imamo nerazumno zavračanje
               kateregakoli verskega citata. Berem v neki reviji lep članek, lep intervju z nekim
               danskim režiserjem in on tudi lepo govori. Pravi: <q>"Vedno mislim, da je vse v
               življenju odvisno od ljubezni, ne samo od ljubezni med dvema, če ni ljubezni med
               nami, nič nima smisla."</q> Se strinjam. Jaz sem hotel ta diskurz nekako obogatiti,
               podaljšati, o teh pozitivnih čustvih govorijo še naprej. Ja, pa sem vzel nek citat iz
               Pavlovega pisma Efežanom: <q>"Ljubezen ne zavida, se ne ponaša, se ne napihuje, ne
               sramoti, ne išče svojega."</q> A, pa dobim odgovor: <q>"Ne bo šlo."</q> Kako lahko kdo vrže tako
               besedilo, tak tekst v smeti!</p>
               <p>Potem pa še nekaj. Hudo, najhuje je, ko se sovraštvo iz besedne zarote udejanji.
               Pogovarjali smo se o politiki. Vskočil sem s trditvijo, da vem za azijsko državico,
               kjer so pred volitvami vodjo najmočnejše opozicijske stranke zaprli, vladni mediji
               objavljali prirejene javnomnenjske raziskave in podtikanja, na hitro v vročem poletju
               izvedli volitve - in izvajalci so zmagali. Veselje jim je sicer pokvarilo dejstvo, da
               je bil prvak opozicije vseeno izvoljen za poslanca, pa so tudi to kar hitro rešili –
               brez pravne podlage in pristojnosti so ga iz državnega zbora kar nagnali. Potem spet,
               malo grenkobe zanje, najvišje sodišče je odločilo, da mora iz zapora in da lahko
               nadaljuje mandat. Ampak dodobra so oblatili drugo stran in – zmagali. Malo so se
               fantje spogledali, potem pa so rekli, ja, saj, to je pa vendar pri nas. Ja, ta
               azijska državica je izpod Triglava.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Še zaključno misel, prosim.</p>
            </sp>
            <sp who="SDT7:ZidarPeter">

               <speaker>PETER ZIDAR:</speaker>

               <p>Samo še tole bi, če smem. Ja, zaključno.</p>
               <p>Glejte, nekaj gnilega je v deželi kranjski. Kralja Augija zanemarjeni hlev - je
               slovenski narod dozorel, ima Heraklejev pogum in moč, da skozi zanemarjeni hlev
               napelje reko? Samo še ena misel, nikakor pa se ne sme kampanja o sovražnem govoru
               preleviti v brušenje škarij in nožev za reze proti svobodi govora. To bi bil hud
               korak nazaj, v čase zloglasnega verbalnega delikta. In zadnji stavek. Kako zajeziti
               sovražni govor in še bolj sovražna dejanja? Težko. Pa vendar, namig, <q>"littera scripta
               manet"</q>, zapisana beseda ostane. In pisni viri so avtentični zgodovinski viri,
               <q>"sapienti sat"</q>. Hvala lepa. <stage>/ aplavz/</stage></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo dajem<gap n="…"/> <stage>/ aplavz/</stage> Besedo dajem gospodu Alešu Rihtariču, pripravi naj se Dejan
               Škvarč.</p>
            </sp>
            <sp who="SDT7:RihtaričAleš">

               <speaker>ALEŠ RIHTARIČ:</speaker>

               <p>Tule piše: <q>"Slovenija je demokratična republika, Slovenija je pravna in socialna
               država, Slovenija je država vseh svojih državljanov."</q>  Zdi se mi vse skupaj kar sem napisal in kar sem
               pripravil, da je vse skupaj brezveze. Kazenski pregon, prekršek, finančna
               odgovornost, kaznivo dejanje sovražnega govora to so samo ene par idej. Če rečemo, da
               druge države in kaj se dogaja v drugih državah, da nas to nič ne nauči. Vemo, da
               kaznivo dejanje in finančna odgovornost, da se dogaja v ZDA in kaj se je dogajalo
               glede tega, da so ljudje bili odgovorni in dani na sodišča in so bile izdane zelo
               velike finančne kazni za finančno odgovornost. Da LGBT ni dobil določenih pravic. S
               tem so se pojavile odškodninske tožbe. Tukaj vidim, da nas, kaj se dogaja v drugih
               državah, da nas tukaj nič ne nauči.</p>
               <p>Pomanjkanje sodne prakse. Sodna praska trenutno v drugih državah, kjer se dogaja
               preganjanje sovražnega jezika, sovražnega govora je v drugih državah kar nekaj
               primerov, kjer lahko to vidimo kaj se dogaja. Ljudje so preganjeni, ker imajo neka
               svoja stališča.</p>
               <p>Če dovolite bi se samo mogoče dotaknil primera pri gospodu Klemenčiču, ki je
               pravosodni minister glede njegovega komentarja, ki pravi: <q>"V Nemčiji nimajo toliko
               primerov sovražnega govora kot ga imamo tukaj v Sloveniji."</q> Jaz bi rekel, da v
               Nemčiji ga imajo tisočkrat več in deset tisoč krat več. Ne vem, jaz imam občutek, da
               tukaj v Sloveniji imamo dva slona in o katerih sploh ne govorimo oba slona sta pa
               tukaj prisotna. Eden je pravice istospolne skupnosti, ki je tukaj v tem prostoru.
               Drugi slon, ki je tukaj na tej strani so pa Muslimani ali emigranti ali pa ekonomski
               emigranti kakorkoli jim bom rekli. Dejstvo je, da če rečemo LGBT skupnost, jaz nimam
               osebno nič proti homoseksualni skupnosti absolutno nič, to so čudoviti ljudje, ampak
               če rečemo LGBT skupnost, ko določeni ljudje nekaj zahtevajo in to preide in krši
               človekove pravice ene druge skupine, potem pač pride do določenega mehanizma
               samoobrambe, ki se je tudi zgodil v Sloveniji. Tudi jaz sem imel občutek samoobrambe.
               Jaz sem se moral braniti določenih stališč, komentarjev, pogledov in sem se enostavno
               branil.</p>
               <p>Ekonomski emigranti. Slišal sem v poročilih, da bodo ti ljudje dobili pravico
               Slovenske vlade pravico gibanja po Republiki Sloveniji. V redu. Drugi slon v
               prostoru, o katerem sploh ne govorimo. Politična korektnost v RS je eden velik strup,
               ki ga jaz vidim.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Še zaključno misel. Čas se izteka.</p>
            </sp>
            <sp who="SDT7:RihtaričAleš">

               <speaker>ALEŠ RIHTARIČ:</speaker>

               <p>Če rečemo o primerih, ki so se zgodili v Evropi bomo te primere doživeli tudi v
               Sloveniji. Če rečemo, da se ljudje v tem obrambnem mehanizmu, ki se sproži v človeku
               v Sloveniji vstopijo določeni tujci, ki zahtevajo določene stvari, ampak ti ljudje
               dobijo pravico do gibanja po RS. Ali bo to Kidričevo, ali bo to Kranj, ali bo
               karkoli? Ljudje imajo eden obrambni mehanizem in temu, če rečeš ti slonu slon ali
               rečeš, da so ti ljudje ene druge vere in da imajo določeno prakso in da vemo kaj se
               dogaja v Avstriji, Nemčiji moramo reči slonu slon. Politična korektnost mislim, da bo
               uničila narod, uničila bo ljudi.  Eno obsojanje ali kazniva dejanja ali finančna
               odgovornost ali kazenski pregon ali prekrški ali karkoli rečemo enostavno ljudi vodi
               v to, da. Ljudje imajo eden sistem samoobrambe in ta se sproži pri ljudeh ali v
               zahtevi istospolne skupnosti ali v tem, da ti emigranti prihajajo. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Besedo ima gospod Dejan Škvarč. Pripravi naj se gospod Jože Novak.</p>
            </sp>
            <sp who="SDT7:ŠkvarčDejan">

               <speaker>DEJAN ŠKVARČ:</speaker>

               <p>Spoštovana predsednica. Spoštovani vsi razpravljavci. Hvala za povabilo k tej
               seji.</p>
               <p>Sem Dejan Škvarč, Slovenec in nekdo, ki bi rad živel v demokratični, pluralni družbi,
               v eni skupnosti, ki bi temeljila na spoštovanju človekovega dostojanstva. Sovražni
               govor, dobronamerni govor, vsakršni govor stvari so tukaj prepletene. V osnovi gre za
               odnos med dvema človekoma in potem se to širi v družbo. Še prej pa gre za dogajanje v
               človeku samemu. Njegove vrednote, njegova svoboda, dostojanstvo, spoštovanje samega
               sebe in drugega. Dobro bi bilo, da bi kot odgovorni ljudje najprej začeli s svojo
               predstavitvijo kdo smo, konkretno z imenom in priimkom, od kje izhajamo, kakšne so
               naše vrednote temu naj sledi, potem zanimanje za sočloveka z vsemi njegovimi
               razlikami in skupnimi zadevami. Zanimanje kdo si, kaj si in potem sledi debata in še
               enkrat debata. Mogoče mukotrpna debata, brez tega ne bo šlo. To so težke zadeve še
               posebej, ko pride v ozadje kakšne ranjenosti tukaj je, potem dialog lahko hudo, hudo
               okrnjen. Tako si jaz predstavljam domovino, ki bi bila domovina vseh nas. Neki ideal
               h kateremu težim. Sedaj pa vidim realnost. Realnost, ki jo doživljam ni taka. Kaj
               opažam? Smo razdeljena družba, komunikacija izgleda tako, da se vsak zapre v svojo
               skupino, kjer stvari sicer stojijo, dialog poteka a že takoj, ko zapustiš svojo
               skupino je dialoga z drugo skupino konec ali okrnjena ali je celo sovražen in onega
               na drugem bregu, potem pobijamo v mislih. To so nevarne zadeve. Kot pravi prezrti
               slovenski filozof Milan Komar cepi družbene moči na prafaktorje in je za to
               sodelovanje med vsemi nami nujno moteno. Človek potrebuje za zdrav razvoj levico in
               desnico, ne samo levice in ne samo desnice če ne smo okrnjeni. To okrnjenost in
               razdeljenost sovražnost sem že kot otrok začutil. Po tistem sem <stage>/ nerazumljivo/</stage> hote
               ali ne hote. Če si Kristijan si manj vreden, če si na desnici si potomec nekih
               izdajalcev, nestrpno sovražno v šoli, medijih, družbi. Otrok si, potem naredi
               obrambne mehanizme in po Newtonovem zakonu <q>"akcije reakcije"</q> naredi kar lahko naredi.
               Zato je problematika sovražnega govora v mojem videnju izrazito povezana z resnico in
               odnosom do sočloveka, zakaj me biješ, kaj imaš nad mano in tukaj pridemo spet do
               resnice: za mene take, za njega drugega in tukaj je sedaj ta problem. Osnovni
               problem, ki ga moramo razreševati, drugače ne vidim, s spoštovanjem, z dialogom in
               kompromisom. Brez kompromisov ne bo šlo.</p>
               <p>Daleč največ sovražnega govora sem v svojem življenju zasledil glede dogajanj med
               drugo svetovno vojno in po njen. Naša točka, iz katere izhaja največ sovražnosti. Kot
               pravi Blaise Pascal so državljanske vojne največje zlo. Dodal bi, komunistična
               revolucija, ki je žrla lastne otroke. Ponavljam, to so moja osebna videnja, ki jih
               vidim v krogu svojih ljudi.</p>
               <p>Rešitve. Imamo parlamentarno demokracijo, tri veje oblasti, imamo četrto vejo
               oblasti, ki so mediji javni, zelo pomembni mediji. Opažam novinarje, ki so bolj eni
               delavci politični kot neki prenašalci nekih informacij objektivnih kar je spet lahko
               problematično. Mimo človekovega srca ne bo šlo.  Tam se kuhajo pa tisti največji boji. Sedaj smo nekako
               25 let po teh demokratičnih spremembah mogoče pričakujemo preveč od vsega. Ernest
               Gellner pravi, da se, če smo sedaj v demokraciji, se pravi, da prej nekako nismo bili
               in se zadeve iz totalitarizma šele sedaj kažejo in sedaj bruhajo s toliko večjo
               močjo, ker so bile toliko časa pod zamaškom, pritiskom.</p>
               <p>Še to bi dodal in s tem končal. 40 let od kar sta Alojz Rebul in Boris Pahor objavila
               intervju s <stage>/ nerazumljivo/</stage>, kjer je bil prvič v javnosti omenjena tematika povojnih
               pobojev. Dialoga takrat ni bilo, bil je kršen. 40 let je leto 1975, potem je še
               toliko bolj na nas, da smo za širitev ali ne širitev sovražnega govora odgovorni sami
               skupaj z vsemi državljani naše Republike.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Besedo ima gospod Jože Novak. Ugotavljam, da ni prisoten. Gospa Romana Jančar. Tudi
               ne. Besedo ima gospod Andrej Magajna. Izvolite.</p>
            </sp>
            <sp who="SDT7:MagajnaAndrej">

               <speaker>ANDREJ MAGAJNA:</speaker>

               <p>Dober večer. Spoštovani. Veliki leporečja je bilo tukaj danes v teh vaših izvajanjih.
               Tudi to bolj jemal kot leporečje. Preventiva je boljša kot kurativa. V redu. Pred
               mesecem smo Krščanski socialisti, Krekovi sociali tudi na parlament naslovili tak
               poziv, apel proti anonimnim avtorjem. To je po mojem glavna sredina ali pa kar leglo,
               čeprav boste rekli, da je to sovražni govor, iz katerega izhaja ta sovražni govor.
               Kar bojim se, da se tukaj ne bo zadeva zajezila. Zakaj? Na to je na neki način že
               opozoril gospod Jože Jerovšek.</p>
               <p>V tujini imajo to zadevo tudi drugače rešeno. Če neki medij dopusti objave anonimnih
               avtorjev odgovorni urednik odgovarja za to vsebino in to je eden način, s katerim bi
               se dalo zajeziti. So pa tudi drugi načini. Bo pa o tem pravna stroka našla rešitve.
               Ne gre torej samo za samoregulacijo, potrebno bi bilo to zadevo regulirati tako da
               prizadeti, ki so žrtve teh anonimnih objav lahko uveljavijo svojo zaščito. Zakaj se
               bojim, da politika ne bo želela tukaj kaj dosti spremeniti? Mi tukaj spet prednjačimo
               Slovenija glede tega. Kaj vse se danes objavlja? Ko hočeš človeka izslediti pa ti
               povedo, da rabiš odločbo, se moraš obrniti na odvetnika itd., praktično so
               neizsledljivi. Zakaj? Zaradi primera, ki sem ga tudi sam osebno slišal na lastna
               ušesa, ko je oseba delala v enem štabu, financirana od ene politične stranke, da se
               je predstavljala v javnosti kot državljan kar s petimi anonimnimi imeni in je
               povedala še anekdoto, bilo je malo dolgčas, nobene prave polemike ni bilo, šlo je za
               eno volilno kampanjo in sem kar sama s seboj polemizirala. Super. To, da politika
               izrablja tudi te anonimne tako zvane državljane tukaj je, po mojem, razloga, da se te
               zadeva omejijo. To so plačanci tudi nekateri novinarji, ki delajo honorarno za to, da
               širijo, da ustvarijo javno mnenje preko tako imenovanih državljanov. Kako se da to
               zajeziti? Po mojem na eden način kot sem rekel lahko bi se to celo prepovedalo. Vsak,
               ki junaško zastopa svoje stališče naj tudi junaško pove ime in priimek. To je
               izhodišče in  mislim,
               če bi to zajezili, bi bilo tega nestrpnega, sovražnega govora veliko manj. Mislim, da
               ni rešitev v tem, da bomo zdaj širili področje, še prekrškovno, pa celo na mnenjske
               delikte se spustili. Ravno zato sem danes, preden sem šel na sejo, iskal po predalu
               tisto znamenito značko, ki sem jo nosil, pa marsikdo od nas, tudi gospe, ki jih vidim
               danes, 133. člen. Pa je nisem našel, pa je nisem zavrgel, nekje v predalu jo imam, pa
               je škoda, da je nisem pripel. Namreč, bojim se, da se bo ta regulativa preveč
               razširila. Bolje bi bilo, da tisto, kar je nesporno, kar vsi vemo, da ima elemente
               kaznivega dejanja, da se dejansko tudi preganja. Ne pa, da od tisoče zadev potem
               izvemo, da je nekaj zadev bilo pa procesiranih. Niso tu ogrožene - seveda so -
               ranljive skupine, še bolj so ogroženi posamezniki, ki nimajo za sabo neke
               organizacije, tudi če je to ranljiva skupina. Pa imajo tam zaposlenega človeka pa
               pravnika, pa še denar dobijo od gospoda Soroša; take ranljive skupine si znajo
               pomagati. Najbolj so na udaru posamezniki, ki nimajo pomoči, ki so predmet
               diskvalifikacij, pa si nič ne morejo pomagati, ker jim povejo, da rabijo odločbo, da
               ne morejo izslediti tistega<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Samo opozorilo, da je čas že pri koncu.</p>
            </sp>
            <sp who="SDT7:MagajnaAndrej">

               <speaker>ANDREJ MAGAJNA:</speaker>

               <p>In v tej smeri bo treba iskati rešitve. Pa upam, da ne bo treba spet pripeti tiste
               značke 133.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima gospod Franc Donko. Pripravi naj se gospod Anton Kunstelj.</p>
            </sp>
            <sp who="SDT7:DonkoFranc">

               <speaker>FRANC DONKO:</speaker>

               <p>Spoštovana predsedujoča, spoštovani razpravljavci!</p>
               <p>Kot aktiven državljan sem zaskrbljen, zato ker vedno bolj vidim, da ta razprava o
               sovražnem govoru, tako kot so poudarili nekateri razpravljavci pred menoj, pripravlja
               neke vrste spet temelje za utišanje drugače mislečih, torej, moj občutek seveda
               izhaja iz same predstavitve in nekaterih razpravljavcev pred menoj. Sam bi se
               dotaknil – sem socialni delavec, ki se je odkrito izpostavil kot strokovnjak v
               kampanji v zvezi z novelo Zakona o spremembah in dopolnitvah Zakona o zakonski zvezi
               in družinskih razmerjih, in ves ta čas sem osebno diskriminiran, se pravi, spadam sem
               noter. In na tak način bi rad tudi poudaril, da zavračam etiketiranje oziroma da
               zavračam zgolj opozarjanje na sovražni govor nekaterih skupin državljanov, tudi, ki
               pa ne ravnamo oziroma ne razmišljamo tako kot neka splošna agenda ali <q>"mainstream"</q>
               mediji, tisti smo pa označeni za nestrpne. Gre za to, da bi rad opozoril na vsa
               dogajanja v zvezi z referendumom, kjer je ogromno tudi odzivov na to dogajanje, kjer
               se še vedno vnaša ogromno sovražnosti, kjer se vsi, ki smo se zavzeli za pravice
               otrok in nikakor ne nastopali proti istospolno usmerjenim, se enačimo za homofobne,
               nestrpne. In resno vidim posledice v tem, da se spreminjanje družbe kot take v skladu
               z neko doktrino LGBT lobija tukaj nadaljuje. Izpostavil bi rad en primer iz
               kliničnega centra. Privolitev ali zavrnitev, poseg oziroma zdravstveno oskrbo, po
               pojasnilu, v skladu z referendumom, ki je bil zavrnjen, tak obrazec ne navaja več
               očeta in matere, ampak govori o staršu ena in staršu dve. Zanima me, drage poslanke
               in poslanci, upam, da ste s tem seznanjeni in da tovrstni poskusi ne spadajo sem
               noter. Naslednja stvar je, ob tem se vprašam, kje je tu na referendumu izražena
               ljudska volja. Dogajanja po zadnjem referendumu kažejo na to, da je oblasti malo mar
               za izraženo ljudsko voljo. In takšna oblast je poklicana, da določa, kaj je legitimno
               in kaj ne, kaj lahko mislimo državljani in kaj ne. Temu se ostro upiram. Zato bi rad
               sporočil državi in njenim predstavnikom, za katere lahko tudi javno povem, da vsaj za
               polovico njih menim, da niso legitimno prišli na oblast. Rad bi jim rekel, naj se
               resno vprašajo, koliko
               sami prispevajo k pojavu sovražnega govora z nekonsistentnim ravnanjem - nekateri
               posamezniki so tu v tej dvorani, vendar jih ne bom poimenoval - in posameznim
               družbenim pojavom. Gre za obravnavo družbenih odnosov, katerih cilj ne more
               posvečevati sredstev. Cena za uveljavitev določenih želja in vizij, ki niso v skladu
               z ljudsko voljo, se nam je pokazalo v vsej sodobni slovenski stvarnosti, da je
               nesorazmerno visoka glede na pojave, ki jih takšne akcije sprožijo, in glede na
               rezultate, ki jih prinesejo. Rezultat je seveda zadrževanje vseh privilegijev
               tranzicijske levice, za katero je treba narediti vse, da se vzdržuje sistem, v
               katerem se bo uporabljalo vse institute civilne družbe, tudi tako imenovani<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Lepo prosim, da zaključite svojo misel<gap n="…"/></p>
            </sp>
            <sp who="SDT7:DonkoFranc">

               <speaker>FRANC DONKO:</speaker>

               <p><gap n="…"/> sovražni govor. V zvezi s tem bi rad izpostavil še en primer. V neki povsem
               nevtralni kolumni, ki ni imela nobene zveze s kampanjo, predreferendumsko kampanjo za
               zaščito otrok, ki govori o pojavih splošne družbene nestrpnosti, je čisto <q>"slučajno"</q>,
               pod narekovaji, novinar vstavil sliko voditeljev koalicije, gospoda Aleša Primca in
               Metke Zevnik, kjer piše <stage>(citiram)</stage>: <q>"Paničnega človeka zato pomiri vsaj zanesljiv
               hudič, še tako hudoben in sovražen je boljši od tesnobe brez sistema in pravil."</q>
               Mislim, da je to dovolj zgovorno<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Spoštovani gospod Donko, čas vam je potekel, zato prosim, da zaključite.</p>
            </sp>
            <sp who="SDT7:DonkoFranc">

               <speaker>FRANC DONKO:</speaker>

               <p>Zaključujem. Tu bi samo še dodal, ne moremo mimo vloge medijev. Zavedam se vpliva
               medijev na klimo v družbi in skrajno neodgovorno se mi zdi, da mediji kar naprej
               opletajo z očitki o sovražnem govoru, ko gre za svobodno izražanje volje državljanov.
               Zato tudi vse pobude s strani državljanov na družbenih omrežjih, ki se nanašajo na
               zaščito slovenske kulture, slovenskega naroda, narodove samobitnosti kulture, v
               nasprotju s kulturo, ki, kot vidimo, na nek način tudi vdira v ta prostor, ne morejo
               in ne smejo biti označene kot sovražni govor, ampak imajo naši ljudje pravico
               povedati svoje mnenje in zaščititi svojo narodno zavest in narodovo samobitnost.
               Hvala. <stage>/ aplavz/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo dajem gospodu Antonu Kunstlju. Pripravi naj se gospod Vili Kovačič. <stage>(Ga ni.)</stage>
               Potem pa gospod Vili Kovačič. Pripravi naj se gospa Norma N. Korošec. Je tukaj? <stage>(Ne.)</stage>
               Potem pa gospod Jože Jurca.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>Spoštovani!</p>
               <p>Jaz sem med uradno nevabljenimi in potem sem se sam povabil. No, kljub temu mi je
               uspelo, da sem tukaj, in želim nekaj povedati. Jasna Murgel je pravkar sporočila po
               internetu, gospa, ki se zavzema proti sovražnemu govoru, je sporočila, da se
               nasprotniki množijo kot podgane. Poglejte si malo svoje tvite in tako naprej. Ampak
               to ni tema. Gospa Jasna Murgel<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Prosim, držite se točke dnevnega reda. Lepo prosim.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>To ni tema, to ni tema, da se razumemo. Malo poglejte za sabo, za svojimi sledmi.
               Hočem samo opozoriti na diskrepanco med načeli, med proklamacijami in prakso.
               Prihajam iz Društva Davkoplačevalci se ne damo. Za mene je mnogo bolj problem v
               Sloveniji nemočen državljan proti državi, proti sodstvu, kot je to. <stage>/ oglašanje iz
               dvorane/</stage> Kot so skupine, ki so zaščitene s financami iz tujine, iz mnogih drugih
               virov državnega financiranja. To zame ni problem, problem smo nemočni državljani.
               Glejte, tu je bila izražena misel, ničelna toleranca do sovražnega govora.
               Predvidevam, da se bo to enako spridilo, kot se je spridila ničelna toleranca do
               korupcije,  ki je bila
               napovedana lansko leto pred volitvami, ki je pa danes nikjer ni več. In želim, da se
               ob tem zamislimo. Da so take debate bolj ali manj dimna zavesa, ob tem, ko se
               dogajajo korupcijske afere, ko se dogajajo stvari, ki se nikoli ne bi smele. In tu
               smo državljani nemočni. Tako kot smo nemočni pred sodišči. Poglejte, pod sodbe sodišč
               se podpisujejo sodniki skoraj, bi rekel, anonimno, kajti sklep sodišča, ki je sprejet
               v senatu, ne omogoča uvida v to, kako se je posamezni sodnik opredelil. Mi, ki smo
               nasprotniki sedanje ureditve, hodimo pred sodišče, se zavzemamo za reformo pravnega
               sistema, smo tudi skupina, ki je deprivilegirana in proti kateri se izvaja sovražni
               govor. Sovražni govor je izvajal sloviti, častiti prof. Dragan Petrovec v naših
               medijih in javno v svojih govorih. Kaj je rekel, rekel je, da <q>"se pred sodiščem zbira
               zametek drhali."</q> Zamislite se nad tem in se postavite v bran državljanom<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Kovačič, prosim, da zaključite misel. Prosim.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p><gap n="…"/> ne pa skupinam, ki so privilegirane in dobro financirane. Glejte, ta razprava danes
               je za mene dimna zavesa za dejstva, kaj se v resnici slabega dogaja v tej družbi, in
               odvračanje pozornosti od realnih problemov. O tem bi se morali pogovarjati, ampak o
               tem se ne moremo pogovarjati. Jaz sem bil večkrat že v Državnem zboru, že pred leti,
               takrat sem hodil z nagobčnikom, edini, ki sem hotel oponirati spremembi referendumske
               zakonodaje v letu 2013. Bilo je še nekaj somišljenikov, ampak teh, ki so si drznili
               iti na balkon Državnega zbora, je bilo zelo malo. In takrat je bil soglasno sprejet
               antireferendumski zakon, zakon ZRLI, proti kateremu se tudi danes pripravlja
               suspenz<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Kovačič, lepo prosim, da zaključite, čas vam je že zdavnaj potekel.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p><gap n="…"/> suspenz referendumske ureditve. Je potekel? Čakajte, bom samo zaključil, samo
               zaključna misel.</p>
               <p>Zaključna misel je, ukinimo anonimnost na internetu! Anonimnost na internetu je
               ključna zadeva, ki se je pa nihče ne dotakne. Gospodje referenti, gospodje
               predlagatelji, kje pa vi živite? Ali ne veste, da je internet leglo sovražnega
               govora? Proti temu, to lahko naredite takoj, brez velikih razprav in brez dobro
               financiranih elaboratov, ki se tu pojavljajo kot merodajna mnenja, čeprav ne izražajo
               stališč državljanov. Hvala lepa. <stage>/ aplavz/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Proceduralno, gospod Jani Möderndorfer, izvolite.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Spoštovana predsedujoča, glejte, to zdajle je bil eklatanten primer, kako se
               zlorablja in uporablja sovražni govor. Ker večina v resnici sploh ne ve, za kaj gre,
               sem dolžan pojasnilo. In predvsem bi prosil predsednico z vidika postopka, da
               naslednjič take izjave prekine, če seveda tisti, ki to izjavlja, nima za to dokazov.
               Pred časom je bila diskusija na tvitu okoli tega, kdo pravzaprav lahko piše na
               tviterju, oziroma bilo je tudi meni očitano, češ da blokiram posameznike na tvitu.
               Povedal sem zelo jasno naslednji stavek: da anonimneže blokiram, zaradi tega, ker
               preprosto se ne morem pogovarjati z nekom, ki ga ni. In temu primerno je nekdo
               odgovoril - in iz tega zdaj sledi in se množi takale neresničnost, ki jo nekateri
               uporabljajo -, <q>"vemo, kdo si in kaj so te mreže, oziroma ti možje so kot podgane, ki
               si dovolijo, in to zmeraj več."</q> Zdaj se to množi in se replicira, da ne govorim o
               tem, da se tudi potvarja in se kopira, odpirajo lažni računi in se potvarjajo
               posameznikom. Govoril sem s kolegico Murgel, nikoli ni objavila takšnega tvita. Vas,
               gospod Vili Kovačič, pa opozarjam, da če nekaj trdite, imejte za to dokaze, ne da
               zdaj odpirate in preusmerjate  pozornost. Danes govorimo o sovražnem govoru, lepo vas
               prosim, ne demonstrirati sovražni govor. Hvala lepa. Vas predsedujoča pa prosim, da
               to prekinete.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa. Postopkovno. Da dejansko prekinjam takrat, ko gre za takšne zadeve. Lepo
               prosim, vodim sejo trenutno sedaj jaz. Besedo ima predlagateljica dr. Jasna Murgel.
               Izvolite.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Sicer kot predlagateljica, ampak tudi kot repliko na to kar je bilo sedaj povedano
               nikoli in nikdar nisem razširila sovražnega govora še najmanj pa to izjavo, za katero
               me bremenite, to je tudi žaljiva obdolžitev tako da izjavljam tukaj, da nikoli in
               nikdar, če sem že bila omenjena nikoli in nikdar takšne izjave nisem dala. Če pa je
               kdo slučajno v mojem imenu kaj razpošiljal ali kakorkoli drugega se je zgodilo kar se
               na internetu dogaja bom zoper take storilce tudi ukrepala. Tako da, zahtevam tudi
               opravičilo od vas za to kar ste sedaj povedali, ker nikoli sem take izjave dala.
               Hvala lepa.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa. Besedo morate najprej dobiti gospod Kovačič. Če morete iz klopi govoriti.
               V kolikor se želite opravičiti, lepo prosim, da stopite za oder in se opravičite
               gospe. Ste slišali kaj sem rekla? Zgolj opravičilo. Izvolite.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>Me veseli, da je prišlo do polemike, do konflikta, ker na tej točki mora priti do
               konflikta. Nekateri lahko uporabljajo žaljiv govor ne rečem da samo sovražni in <stage>/
               nerazumljivo/</stage>. Jaz bom to dopisovanje po Twitterju pregledal in če bo dejansko
               pokazalo, da sem se zmotil se bom opravičil sicer pa ne.</p>
               <p>Gospe Jasni Murgel pa ne verjamem na nobeno besedo, kajti do sedaj kar sem jaz iz
               njenih razprav slišal v parlamentu. So bile nasprotje tega kar je resnica.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Lepo prosim, da preverite. In v kolikor smatramo, da se boste opravičili. Besedo ima
               gospod Jože Jurca. Pripravi naj se gospod Mitja Blažič. Nikogar ni? Ima besedo gospod
               Borut Cink. Gospod Blažič. Izvolite.</p>
            </sp>
            <sp who="SDT7:BlažičMitja">

               <speaker>MITJA BLAŽIČ:</speaker>

               <p>Spoštovane.</p>
               <p>Ne glede na to, iz katere definicije sovražnega govora izhajamo, ali iz pravne, ki
               govori o sovražnem govoru kot kaznivem dejanju ali iz družbenih definicij, ki
               sovražni govor razumejo kot sredstvo vzpostavljanja hierarhije moči z
               diskvalifikacijo drugega, drugačnega, šibkejšega ostaja dejstvo, da ima predvsem
               javno reproduciranje različnih oblik sovražnega govora posledice. Ko se leta in leta
               neko družbeno skupino označuje za manj vredno celo škodljivo in nevarno se to pozna
               na izgradnji samopodobe in samospoštovanja. Pozna se na razvoju identitete posameznic
               in posameznikov na njihovi samozavesti, na njihovem uspehu v šoli, v socialnih
               odnosih, družinah in v službi. Pozna se na duševnem in telesnem zdravju in vpliv
               poniževanja, zaničevanja, žaljenja in celo razčlovečenja, ki ga povzročajo ponižujoče
               označbe ni pozitiven in je vir vrste duševnih stisk in tragičnih zgodb, s katerimi se
               v naših svetovalnicah za pomoč v stiski vse pogosteje srečujemo. Dva meseca
               homofobnih in transfobnih razprav med lanskoletno referendumsko kampanjo ni minilo
               brez posledic. Ljudje tudi taki, ki so prej relativno suvereno živeli svoja življenja
               so se zaprli v sebe, umaknili, skrili. Svojo identiteto lahko polno živijo samo za
               štirimi stenami kamor so jih nasprotniki človekovih pravic, gejev, lezbijk,
               biseksualnih in transpolnih oseb med kampanjo večkrat pošiljali. Njihova svoboda je
               pogosto zreducirana na ozek socialni krog najbližjih. Zunaj se morajo pretvarjati,
                   da so nekaj kar
               niso medtem, ko lahko večinski svoje identitete suvereno živijo javno in tudi
               zasebno. Posebej težko je kot sem iz prve roke izvedel iz ust tudi odraslim iz
               njihovih ust, tudi odraslim istospolno usmerjenim vernim, ki so od institucije in
               občestva pričakovali zavetje in tolažbo doživeli pa žaljenje in zavrnitev. Nekatere
               pa preganjajo še po referendumu, ker so si drznili postaviti za svoje vrednote.
               Ljudje na ulicah in trgih razumejo kaj želijo povedati njihovi politični voditelji in
               voditeljice, ko pravijo, da določena skupina ljudi ni vredna enakega dostojanstva,
               enakega spoštovanja in pravic kot tako imenovana normalna večina. Razumejo kaj
               pomeni, ko se zanje piše posebne zakone. Ljudje slišijo in razumejo, ko se istospolno
               usmerjene in transpolne osebe predstavlja kot nevarnost za slovenski narod, za
               tradicionalne vrednote, za družino in za civilizacijo. Slišijo, ko se LGBT osebe
               predstavlja kot pedofile, bolnike kot perverzne in degenerirane. Ljudje slišijo tudi,
               ko se na mejo postavi bodeča žica. Ljudje razumejo, če je dovoljeno poslankam,
               poslancem, mnenjskim voditeljem in voditeljicam, verskim voditeljem je dovoljeno je
               tudi navadnim smrtnikom in smrtnikom. Besede, ki jih slišijo od svojih vzornik in
               vzornic reproducirajo in potencirajo tudi sami. Raven verbalnega nasilja, ki smo jo
               morali LGBT osebe prenesti med referendumsko kampanjo je bila tolikšna, da se nam je
               ob neki priložnosti, zaradi obnašanja nekaterih njihovih članov na stojnico so se
               prišli opravičiti celo nekateri prostovoljci stojnice proti.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Gospod Blažič, če zaključite misel.</p>
            </sp>
            <sp who="SDT7:unknown-M">

               <speaker>GOSPOD BLAŽIČ:</speaker>

               <p>Za konec. Predlagam, da se več naporov in sredstev vloži v preventivo, v vzgojo za
               življenje v multikulturni družbi, v šolah, v mladinskih centrih, v dijaških ter
               študentskih klubih. Predlagam, da se sankcioniranje oblik sovražnega govora uredi
               tako, da bodo ukrepi sploh možni in se bo okrepila sodna praksa. Predlagam še več
               govora o sovražnem govoru. Predvsem pa, da vsi preden odpremo usta dvakrat razmislimo
               kakšne bodo posledice naših oseb. Bolj odgovorna je funkcija, ki jo zasedamo, dlje
               naj traja ta razmislek. Hvala lepa.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala. Proceduralno, gospod Franc Breznik. Izvolite.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Hvala. Spoštovani kolegi in kolegi. Pred nekaj minutami je ena izmed nosilk točke
               gospa Murgel govorila, da gospod Vili Kovačič laže, da zavaja, da želi opravičilo.
               Jaz vedno nekako preverjam obe strani, zato sem šel na vaš Twitter profil z datumom
               23. september 2015, ker ste <q>"retweetali"</q>: <q>"Vemo kdo so in kaj, samo množijo se kot
               podgane in dovolijo si vedno več."</q>. Torej, kritična javnost v Sloveniji, slovenski
               narod, ki vam je dal izobrazbo, ki vam je dal možnost doktorata, ki vam je dal
               možnost, da se v tej državi tudi postali poslanka, ki je pokazal svojo toleranco od
               druge narodnosti, od drugo mislečih njih vi imenujete in se strinjate, da so podgane.
               Jaz mislim, da je <q>"retweet"</q> v Sloveniji vsaj tisto, kar ni <q>"retweet"</q> kar zdravo
               razumsko razumemo v tej državi pomeni, da se z nečem strinjaš. Jaz tega kot poslanec
               Državnega zbora nikoli ne bi mogel <q>"retweetati"</q>, ker sem politik, ker razumem
               drugačnost, razumem da se tudi nekdo z menoj ne strinja. Mislim, da se gospodu
               Kovačiču in ostalim predvsem pa državljankam in državljanom lahko opravičite. Lahko
               se pa greste gospa Murgel pogledati vaš Twitter profil. Tudi kolega Janija
               Möderndorferja prosim, da ne zavaja, da ne govori o nekih lažnih Twitter profilih,
               ker sem točno si pogledati vaš Twitter profil in datum 23. september in ura 9.00 iz
               leta 2015. Še ga imate vedno gor, niti zbrisali niste v tem času. V letu in pol bi
               lahko spoznali kaj pomeni politika, toleranca enega politika do kritične javnosti, ki
               jo imamo predvsem na desnici in marsikdaj požremo kako pikro na ta račun.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p> Gospod Breznik.</p>
            </sp>
            <sp who="SDT7:BreznikFranc">

               <speaker>FRANC BREZIK (PS SDS):</speaker>

               <p> Jaz verjamem, da imate to veličino, da boste prišli sem in dajem tudi v proceduro,
               da se opravičite predvsem gospodu Kovačiču  in slovenskim državljankam in državljanom. Najlepša
               hvala. <stage>/ aplavz/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo ima gospod Tin Kampl. Pripravi naj se gospa Tea Jarc.</p>
            </sp>
            <sp who="SDT7:KamplTin">

               <speaker>TIN KAMPL:</speaker>

               <p>Hvala za besedo. Lep pozdrav v imenu Mladinskega sveta Slovenije, nacionalnega
               koordinatorja gibanja Ne sovraži, kampanje proti sovražnemu govoru Sveta Evrope!</p>
               <p>O sami definiciji sovražnega govora ne bi želel razpravljati, ker je bila danes že
               večkrat izražena, ampak bi vseeno pozval k razlikovanju med sovražnim in žaljivim
               govorom. Kot družba moramo imeti ničelno toleranco do vseh oblik nestrpnosti in
               sovražnega govora. Odgovornost za to moramo prevzeti vsi, tako na ravni posameznika
               oziroma posameznice kot na ravni nevladnih organizacij ter države. V Sloveniji nimamo
               vzpostavljenega sistema oziroma vzvodov, ki bi učinkovito preprečevali pojavnost
               sovražnega govora. Obenem pa tudi država kot regulator javnega prostora na tem
               področju naredi premalo oziroma nič. Sovražni govor se v Sloveniji z vidika
               institucij pravne države ne preganja, niti se s povečano problematiko ne ukvarja
               kakšen drug institucionalni podsistem. Še največ na tem področju naredimo nevladne
               organizacije, ki pa z aktivnostmi in kampanjami lahko predvsem ozaveščamo in
               promoviramo boj proti sovražnemu govoru. Boja proti sovražnemu govoru brez ustrezne
               podpore s strani države ni in ga niti ne moremo pričakovati, posamezniki ali nevladne
               organizacije. Na tem mestu bi se pridružil sklepom, ki so predlagani s strani
               predlagatelja in so bili tudi na nek način že strinjanje s strani predhodnikov, in bi
               podal tisto, kar mora država narediti na treh ravneh. Prvič, jasno mora začrtati na
               področju sovražnega govora kazenskopravno ureditev, pri čemer upošteva tako ustavno
               zagotovljene pravice kot dolžnosti. Drugič, s celovitim pristopom poskrbeti za
               izobraževanje in osveščanje otrok in mladih o sovražnem govoru in problemih, ki jih
               ta povzroča. In tretjič, z jasno in glasno obtožbo in zavračanjem sovražnega govora s
               strani nosilcev javnih funkcij, vsakič, ko se tega zazna. Pri vsem skupaj pa je treba
               izhajati iz dejstva, da sovražni govor ni problematičen ali prisoten samo v delu naše
               družbe ali države. Sovražni govor in vse, kar iz njega izhaja ali se lahko rodi, je
               problem celotne in tako tudi evropske družbe; nenazadnje smo to prepoznali tudi
               mladi, ki smo to problematiko uvrstili na dnevni red Sveta Evrope, in iz tega razloga
               je tudi nastala kampanja Ne sovraži, ki se implementira in se je razširila tudi po
               celotni Evropi. Ob tem bi dodal, da svoboda govora naj ne bo pretveza za poseganje v
               svobodo drugega posameznika in parola za razpihovanje sovražnega govora ali katere
               druge nestrpnosti. Hvala.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo ima gospa Tea Jarc. Gospod Kovačič, trenutno imam še prijavljenih več kot 10
               razpravljavcev. Če boste vi preverili tvit, vam bomo potem na koncu dali besedo. Zdaj
               ima besedo gospa Tea Jarc. Je tukaj? Ne vidim je. Torej, besedo dajem gospodu Alešu
               Hojsu. Pripravi naj se gospod Aleš Primc.</p>
            </sp>
            <sp who="SDT7:HojsAleš">

               <speaker>ALEŠ HOJS:</speaker>

               <p>Spoštovane gospe in gospodje, lep pozdrav!</p>
               <p>V uvodnem delu predstavitve mnenj smo slišali kar precej teoretičnih podlag. Slišali
               smo, kaj vse naj bi naredili tako državni organi, nevladne organizacije, ne vem kdo
               še vse, kakšnih konkretnih stvari pa do zdaj nismo slišali. Zato je naše združenje
               tukaj, da predlaga tri konkretne stvari. Glede dejstva oziroma glede tega, da smo se
               pravzaprav vsi strinjali ali pa se strinjamo, da je sovražni govor pri nas problem,
               predlagamo, da polovico sredstev, ki jih v ta namen dajete nevladnim organizacijam,
               kot so Mirovni inštitut, Amnesty International in ne vem kdo še vse, da polovico teh
               sredstev Državni zbor prerazporedi. Torej, očitno so te nevladne organizacije
               popolnoma neučinkovite. Polovico teh sredstev prerazporedite in jih dajte za nujno,
               res nujno opremo Slovenske vojske in slovenske policije. <stage>/ aplavz/</stage> Boste naredili več
               kot pa s tem, da dajete ta denar njim. Konkretne primere bom povedal tudi s stališča
               VSO. Torej, mi smo v primeru, ko želimo nasprotovati takim dikcijam, kot so, recimo,
               <q>"likvidirajte v rundah"</q>, <q>"začenja se faza, ko je potrebno vse pred sabo poklati"</q>, to
               so besede gospoda Edvarda Kardelja, ko se VSO zavzema, da nosilci teh funkcij  in njihovi simboli ne
               nastopajo na državnih proslavah – k sreči tega danes tukaj nimamo -, torej, ko se VSO
               zavzema za to, smo fašisti ali pa nacisti, ali pa jaz sem stekli pes, recimo. Ko
               soorganiziramo spominsko mašo ob breznu Hude jame, kjer je kruto pomorjenih več tisoč
               ljudi, smo domobranci, ko pa se zavzemamo za to, da se v Sloveniji zagotovi red in
               varnost našim državljanom, smo pa nacionalisti. Torej, takrat smo pa proti migrantom,
               smo nacionalno nestrpni in še bi lahko našteval. Moram reči, da hujšega sovražnega
               govora, kot sem ga slišal s strani najvišjega predstavnika te države, če rečem temu
               tako, da je pač poslanec najvišji predstavnik te države – zdaj ga slučajno v tej
               dvorani ni, bil pa je prej tukaj -, gospod je povedal, da je legitimen predlog, da
               zavarujemo naše državljane, da vzpostavimo del Slovenske vojske tako, da bo lahko
               zavarovala naše ozemlje, da bo lahko ljudi zavarovala v primeru neredov, je to
               označil za paravojsko, označil za strankarsko vojsko, označil je to za ne vem kaj še
               vse, torej, najbolj izrazit sovražni govor, kar sem ga do zdaj slišal. In še dva
               predloga. Prvega sem že podal, torej želimo, da se sredstva prerazporedijo. Drugi
               predlog. Gospod Klemenčič je v času svojega vodenja KPK izjemno dobro našel formulo,
               kako lahko državljani spremljamo, kdo vse je plačan iz državnih sredstev. Zdaj lahko
               tudi vidimo, koliko so plačani iz državnih sredstev ti inštituti. Dajmo podoben
               mehanizem ustvariti za vse te nevladne organizacije, konkretno, Spletno oko. Gospod
               je danes tu govoril o tem, da so dobili 14.000 prijav, in oni so povedali, da je samo
               400 problematičnih. Glejte, jaz bi pa rad videl, katerih je teh 14.000. Saj, če je
               zadeva javna, je to javno izražen sovražni govor, ga lahko vidimo na spletu, kaj je
               nekdo napisal, na drugi strani vidimo, kakšen izbor so naredili. To se mi zdi
               pravzaprav eno najbolj temeljnih poslanstev tega, da preverjamo, kako ta javni
               segment Spletno oko deluje. In zadnji, tretji predlog, enako predlagamo tudi
               tožilstvu. Gospod državni tožilec je tu na veliko in široko razlagal statistiko. Jaz
               se od tožilstva v zadnjih štirih letih najbolje spomnim tega, da so v eni od obtožnic
               napisali, da <q>"ker se nekdo ni hotel z nekom sestati, je to evidentno dejstvo, da je
               hotel biti koruptiven."</q> To mi je najbolj ostalo v spominu. Jaz predlagam, da tudi na
               tožilstvu<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Prosim, da zaključite misel.</p>
            </sp>
            <sp who="SDT7:HojsAleš">

               <speaker>ALEŠ HOJS:</speaker>

               <p>Zaključujem. Da tudi na tožilstvu pripravite seznam, vsebinski seznam, kjer bo
               državljanom razvidno, kaj je bila ovadba oziroma kaj je bila prijava za sovražni
               govor, kako je tožilstvo na to odreagiralo in katere od teh prijav ste procesirali in
               katere ste zavrgli. V tem primeru bomo državljani najbolj transparentno videli, kako
               tisti, ki so najbolj odgovorni za sovražni govor v tej državi, odreagirajo. Hvala. <stage>/
               aplavz/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo ima gospod Aleš Primc. Pripravi naj se gospod Željko Vogrin, če je tukaj. <stage>/
               oglašanje v ozadju/</stage> Ne, trenutno replik ne dovoljujem. Gospod Aleš Primc, izvolite,
               beseda je vaša.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Lep dober dan vsem skupaj!</p>
               <p>Meni je žal, da gospe predsednice Lilijane Kozlovič tu ni. Namreč, zahvalil bi se ji
               rad za to, da je sklicala to sejo in da je tudi po začetni diskriminatorni obravnavi
               napako popravila, tako lahko danes vsi, ki želijo govoriti o sovražnem govoru,
               govorijo, in tudi, da smo lahko vsi v enem prostoru in ne ločeni kot v času
               apartheida. To se mi zdi pomembno, da je to napako popravila.</p>
               <p>Sovražnega govora v Sloveniji je veliko, mislim, da se s tem velika večina strinja.
               Po mojem trdnem prepričanju je sovražnega govora v Sloveniji veliko, ker je
               spoštovanja med nami premalo. V razpravah o sovražnem govoru je prvi velik problem,
               da se o tem, kaj je to sovražni govor, še zdaleč ne strinjamo o meri, ki bi bila
               potrebna. Na primer, če se zažge križ, je to za nas kristjane nekaj zelo hudega, za
               nekatere pa umetniško ustvarjanje ali celo legitimna provokacija nasprotnikov. Če se
               zažge Kučanova knjiga, je to za nekatere hud sovražni govor, medijsko izjemno močno
               publiciran, za druge pa umetniška instalacija ali spet legitimna provokacija. Enako
               velja, če smo protestniki pred Državnim zborom označeni za zametek drhali.  Ali če Godnič grozi, da
               je v Barbarinem rovu še veliko prostora. Ali če poslanka Jasna Murgel kot svoj odziv
               na referendum pove, <q>"vam bomo že dali, se bomo maščevali, bomo zamenjali Ustavno
               sodišče."</q> In tako naprej in tako naprej. Se pravi, to so za mene vse hude oblike
               sovražnega govora, o čemer bi želel, da bi imeli v družbi soglasje. Meni se tudi ne
               zdi prav, da se zažiga Kučanova knjiga, in to povem. Meni se tudi ne bi zdelo prav,
               če bi kdo zažigal rdečo zvezdo, in to povem. In bi si želel, da predstavniki ene
               politične opcije, dajmo temu reči skrajne levice, bi vendar znali se opredeliti do
               sovražnega govora, ki ga izvajajo tako imenovani <q>"vaši"</q> predstavniki, da bi imeli
               enake vatle, da bi se znali do tega opredeliti. Tako imam pa, žal, občutek, da
               sovražni govor v Sloveniji postaja odličen posel, posel, ki je milijonski. In
               nekateri, ki od tega milijonskega posla izvrstno živijo, so bili danes tukaj in so
               poklicani za to, da celi državi solijo pamet o tem, kaj je to sovražni govor. Recimo,
               Mirovni inštitut – to je to. In seveda imam občutek, da se moramo o tem sovražnem
               govoru v Sloveniji precej pogovarjati, tudi zato, da nekateri upravičijo svoje
               milijonske denarje davkoplačevalskega denarja, ki ga dobijo. Ja, gospa, tudi vi ste
               med njimi. Tudi vi ste med njimi. <stage>/ oglašanje v dvorani/</stage> <stage>/ izklop mikrofonov/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Lepo prosim! Nadaljujte. <stage>/ oglašanje brez mikrofona/</stage> Lahko nadaljujete, lepo prosim?
               Mir v dvorani!</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Ne morem svoje razprave peljati do konca in prosim, da se mi ta čas, ko sem bil
               moten, ne všteva v čas razprave.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Pet sekund je bilo.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Ja, Svet za sovražni govor je ustanovljen pri Mirovnem inštitutu, ki dobiva iz leta v
               leto ogromno, ogromno davkoplačevalskega denarja. Tako je. In je prav, da to
               slovenski davkoplačevalci vedo. <stage>/ oglašanje v dvorani/</stage></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Mir v dvorani, lepo prosim!</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Potem pa, poglejte, če sem nekoliko oseben, bi želel povedati še nekaj stvari.
               Svetlani Makarovič je žal, da me moja mama ni splavila, se pravi, da ji je žal, da
               nisem mrtev. Njene življenjske zgodbe jaz ne poznam, ampak očitno je bila težka in
               gospa je, žal, prežeta s sovraštvom, do otrok, katoličanov, do Slovencev, ki nam
               ponižujoče pravi <q>"Slovenceljni"</q>, do mene. Jaz se čutim v odlični družbi. Ampak ni
               problem, da gospa Svetlana Makarovič to govori, ker, recimo, poglejte, ima lahko hudo
               življenjsko travmo, gospa je v letih in tako naprej. Problem pa je, da je tako s
               sovraštvom prežeta oseba simbol občudovanja v tej državi in to ljudi, ki imajo veliko
               politično in ostale oblike moči. To pa je velik problem.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Vljudno prosim, da zaključite.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Moram pa reči, poglejte, ob vsem nasprotovanju sovražnemu govoru je še nevarnejši kot
               sovražni govor sovražni molk. Gospa, glejte, jaz ne morem pomagati, ampak vi ne
               zagotovite miru v dvorani, ko jaz govorim, no. Lepo prosim.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Ja, v bistvu<gap n="…"/> Boste nadaljevali? <stage>/ oglašanje v dvorani/</stage></p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Ne, ni miru. Ni miru.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Saj tudi prej ni bilo popolnega miru. Lahko nadaljujete, lepo prosim, čas vam
               teče.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Ja, čas mi teče, ampak čas mi teče, ko se mi ga jemlje. Lepo prosim, no, gospa
               predsednica<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>No, ampak zdaj ga zlorabljate.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p><gap n="…"/> dajte opraviti svoje delo, no.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Izvolite in nadaljujte.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Se pravi, še nevarnejši kot sovražni govor je sovražni molk. Ko je govor, pa četudi
               je sovražen, obstaja vsaj možnost vzpostavitve dialoga in preko njega možnost za
               premagovanje sovraštva. Ko pa imamo opravka s sovražnim molkom, te možnosti ni. In,
               poglejte, na primer, Odbor za varstvo človekovih pravic in temeljnih svoboščin, Odbor
               2014, že 2 leti in 7 mesecev, na začetku vsak dan, sedaj pa vsak teden, protestira
               pred ljubljanskim Vrhovnim sodiščem. Shodov se v povprečju udeležuje med 300 in 400
               ljudi, opozarjamo na zlorabe v pravosodju, na kršenje človekovih pravic in predlagamo
               rešitve. Vendar je sovražni molk o naših aktivnostih ves ta čas neomajen. V tem času
               ni bilo niti enega soočenja na nobeni televiziji s predstavniki pravosodja. Nobenega
               soočenja s predsednikom Vrhovnega sodišča in generalnim državnim tožilcem, niti ne z
               ministrom Klemenčičem, kjer bi lahko ljudje dobili informacijo z obeh strani. Glejte,
               eno leto in 7 mesecev neizprosnega sovražnega molka. Če moramo do neke mere
               spoštovati poslovne odločitve privatnih medijev, da izvajajo ta sovražni molk, pa je
               nesprejemljivo, da ta sovražni molk izvajata državna televizija<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Prosim, da zaključite, čas vam je že potekel<gap n="…"/></p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p><gap n="…"/> in Radio Slovenija 
               ki jo plačujemo vsi. Prosim?</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Čas vam je že potekel. Prosim, da zaključite.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Gospa predsedujoča, ali ste vključili tisti čas, ki mi je bil vzel?</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Sem, in sedaj ga spet zlorabljate. Izvolite in nadaljujte in zaključite misel,
               prosim.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Kaj pravite, da spet zlorabljam? Spet zlorabljam. Kaj spet zlorabljam?</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Čas, ki vam teče. Lahko nadaljujete, lepo prosim.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Kako spet? Kdaj sem ga že.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Ja, ste ga že dvakrat. Boste nadaljevali ali ne boste nadaljevali?</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Gospa predsedujoča, pojasnite mi. Rekli ste, da spet zlorabljam čas. Kdaj sem ga že
               zlorabljal? Prosim, za pojasnilo.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Ne, ne bom se z vami prepirala. Prosim, če zaključite vašo misel.</p>
            </sp>
            <sp who="SDT7:PrimcAleš">

               <speaker>ALEŠ PRIMC:</speaker>

               <p>Meni je žal, da v razpravi o sovražnem govoru, ko smo poslušali eno šolsko uro in pol
               predavanja gospe, ki širi sovražni govor, da ne moremo tisti, ki smo kritični do
               obstoječe oblasti in do tega, da ta oblast financira neznanske količine denarja za
               tiste, ki živijo na račun tako imenovanega sovražnega govora, da ne moremo
               predstaviti svojih stališč.</p>
               <p>Jaz obžalujem, da to razpravo zlorabljate za kazanje mišic. Hvala lepa.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa. Postopkovno gospod Matjaž Nemec. Izvolite.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Dober večer. Lep pozdrav v mojem imenu vsem skupaj.</p>
               <p>Moj postopkovni predlog je, da vsi skupaj za trenutek vzamemo sapo in se na neki
               način vrnemo k tisti vsebini, ki smo danes vse tukaj poklicani. Se na neki način
               poskušamo izogniti kakršnekoli besede, da bi lahko užalili kogarkoli drugega. Na neki
               način <stage>/ nerazumljivo/</stage>, zaradi katerega smo danes tukaj. Vse nastopajoče bi lepo
               prosil, da se poskušamo vsaj še do konca tako kot smo se tričetrt časa le posvetili
               vsebini, da storimo tudi od tega trenutka dalje. Hvala lepa.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Hvala lepa za vaš proceduralni predlog. Nadaljujemo. Besedo dajem gospodu Željku
               Vogrinu. Izvolite.</p>
            </sp>
            <sp who="SDT7:VogrinŽeljko">

               <speaker>ŽELJKO VOGRIN:</speaker>

               <p>Hvala za besedo, gospa predsedujoča. Pozdravljeni vsi prisotni v dvorani. Žalosten
               sem, da je minister že sejo zapustil, ker imamo tudi določeno vprašanje za njega,
               ampak vseeno.</p>
               <p>Pravica svobode izražanja je ena temeljnih človekovih pravic in svoboščin, ki je
               zagotovljena z Ustavo RS in mednarodnimi konvencijami. Pravice do svobode izražanja
               ne sme biti omejena, sme biti omejena, vendar le kadar za to obstajajo utemeljeni
               razlogi. Kot je povedal ustavni sodnik, Jan Zobec, nevarno je, če se sovražni govor
               zlorabi za omejevanje govora. Temu mnenju se pridružujemo tudi v Odboru 2015 za
               človekove pravice. Pravica do svobode izražanja ne sme biti omejena zgolj za to, ker
               so izražena mnenja ali ideje za širšo javnost ali posameznika nesprejemljive ali celo
               žaljive. Prihaja lahko tudi do zlorabe, pravice do svobode izražanja predvsem kadar
               se izvršuje v nasprotju z njenim namenom in demokratičnimi načeli, vendar vsaka
               izrečena beseda še ne more pomeniti sovražnega govora, zato je gotovo sovražni govor
               tisti, katerega cilj je, da učlovečiti tiste proti katerim je usmerjen, njegov namen
               pa ponižati, prestrašiti in spodbuditi nasilje. Sovražni govor in sovražna dejanja
               zagotovo povzročajo tudi kršitve človekovih pravic zagotovljenih z ustavo in
               mednarodnimi konvencijami.</p>
               <p>V Odboru 2015 za človekove pravice smo prepričani, da je nevarno, če se termin
               sovražni govor zlorabi za omejevanje govora kot je tudi povedal ustavni sodnik.
               Ločiti je potrebno svobodo govora, kar je temelj demokracije, čeprav izrečeno nekomu
               ni povsem povšeči.</p>
               <p>Za udeležbo na današnji seji me je spodbudilo ravnanje oziroma <stage>/ nerazumljivo/</stage> knjige
               Boža Rapeta o nekdanjem predsedniku Republike Slovenije Milanu Kučanu in odziv
               politike na to ravnanje. Odziv je tudi odziv Društva slovenskih pisateljev kakor tudi
               določenega dela strokovne javnosti, ki so v tem videli obliko sovražnega govora le,
               da so namesto besed spregovorili plemeni kot je to nadzorno povedal sociolog
               Debeljak. Tudi osebno obsojam taka dejanja. Upam, da to dejanje ni povod za današnjo
               sejo. Je pa zaskrbljujoče, da nihče izmed navedenih ni odreagiral in povzdignil glasu
               v letu 2012 v času mariborskih protestov, v katerih so se dogajala veliko hujša
               dejanja. Takratna dejanja so bila celo spodbujena z določenega dela politike in
               določenih medijev. Verjetno vam je vsem poznano obešanje lutk z obrazi mariborskih
               politikov, ki so visele iz mariborskega starega mostu in na drevesih pred mariborsko
               občino. Ne vem, če ste te slike zasledili, lahko pa, če koga zanima jih tudi, potem
               pustim tukaj. Prav tako vam je poznano kurjenje lutk z obrazom takratnega župana
               Franca Kanglerja in kurjenja plakatov z njegovim obrazom. Vse te slike so iz spleta.
               Pri protestih so<gap n="…"/></p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Vas bi vljudno prosila, če zaključite misel.</p>
            </sp>
            <sp who="SDT7:VogrinŽeljko">

               <speaker>ŽELJKO VOGRIN:</speaker>

               <p> <gap n="…"/> mariborski intelektualci, določeni profesorji na mariborski univerzi in celo
               dobitnik Prešernove nagrade. O teh bi bilo v prvi vrsti pričakovati, da se bodo
               ogradili od takega ravnanja in ga obsodili, vendar se to ni zgodilo. Prebrali smo
               celo lahko izjavo, ljudje so povedali kaj si mislijo in kaj želijo, to je dejala dr.
               Vuk Godina. Ali celo v tem dejanju ni videl ničesar spornega, to je tudi nekje
               zapisana izjava Prešernovega nagrajenca. Tudi policija in tožilstvo v teh dejanjih ni
               zaznalo elementov kaznivega dejanja po Kazenskem zakoniku RS.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p>Čas vam je potekel. Lahko zaključite. Zaključna misel.</p>
            </sp>
            <sp who="SDT7:VogrinŽeljko">

               <speaker>ŽELJKO VOGRIN:</speaker>

               <p> Ali ni bilo obešanje lutk z obrazi politikov in sežiganje njihovih slik oblika
               sovražnega govora? Le, da so namesto besed govorile obešene lutke?</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p> Čas vam je potekel. Ne slišite, čas vam je že potekel. Tretjič vas opozarjal.</p>
            </sp>
            <sp who="SDT7:VogrinŽeljko">

               <speaker>ŽELJKO VOGRIN:</speaker>

               <p> Nisem slišal.</p>
            </sp>
            <sp who="SDT7:MuršičBojana">

               <speaker>PODPREDSEDNICA MAG. BOJANA MURŠIČ:</speaker>

               <p> Zaključna misel.</p>
            </sp>
            <sp who="SDT7:VogrinŽeljko">

               <speaker>ŽELJKO VOGRIN:</speaker>

               <p> Spoštovana predsedujoča, izpostavil bi še eden problem, ki je vzporeden sovražnemu
               govoru vsekakor gre pa za kršitev človekovih pravic. In sicer izjava sodnika
               mariborskega okrajnega sodišča, dr. Polegeka. Že, že, da Kangler dela na kmetiji,
               ampak predstavlja resno nevarnost, da se vrne v politično življenje mora v zapor. Ali
               ne gre v tem primeru za izrek politične obsodbe kar je veliko huje od sovražnega
               govora? S tem bi mogoče zaključil. Mislim pa, da je tudi to tema za eno izmed
               naslednjih sej.</p>
               <p>Mogoče pa bi še izrazil tukaj obžalovanje, da so predstavniki leve politične opcije
               protestno zapustili sejo pred slabim mesecem dni, ki se je nanašala na človekove
               pravice. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p> Hvala vam. Besedo ima gospod Tino Manič. Pripravi naj se gospa Lucija Šinkovec
               Ušaj. Ugotavljam, da gospoda Tina Maniča ni. Besedo ima gospa Lucija Šinkovec Ušaj.
               Tudi ugotavljam, da je ni. Potem je na vrsti Civilna iniciativa za družino in pravico
               otrok. Ravno tako ne. Gašper Ločičnik. Tudi ne. Bojana Istenič. Izvolite.</p>
            </sp>
            <sp who="SDT7:IsteničBojana">

               <speaker>BOJANA ISTENIČ:</speaker>

               <p> Spoštovana gospa predsednica. Spoštovani vsi prisotni. Mnogo je bilo danes že
               povedanega pa vendar se mi zdi, da je dobro, da obnovimo nekaj formalnih stvari.
                   Svobodo govora
               opredeljuje slovenska ustava v prvem odstavku 39. člena, ki pravi, da <q>"je
               zagotovljena svoboda izražanja misli, govora in javnega nastopanja, tiska in drugih
               oblik javnega obveščanja in izražanja. Vsakdo lahko svobodno zbira, sprejema in širi
               vesti in mnenja."</q> Ne smemo pa ob tem pozabiti na tretji odstavek 15. člena ustave, ki
               pravi, da <q>"so človekove pravice in temeljne svoboščine omejene samo s pravicami
               drugih in v primerih, ki jih določa ustava."</q> To torej pomeni, da ima vsakdo pravico
               svobodno izražati svoje misli, pomisleke in kritiko, pa tudi nasprotovanje tistim, ki
               mislijo drugače, a je ta pravica omejena s pravico tistega, na katerega se vse
               navedeno nanaša, do njegovega osebnega dostojanstva in pravico do zasebnosti. Lahko
               torej nasprotujemo, kritiziramo, se zavzemamo za lastne ideje, a pri tem ne smemo
               biti do drugače mislečih žaljivi, ponižujoči in izključujoči. Kazenski zakonik
               Republike Slovenije v 297. členu opredeljuje, tako kot rečemo v vsakdanjem pogovoru,
               sovražni govor kot javno spodbujanje in razpihovanje sovraštva, nasilja in
               nestrpnosti, ki temelji na narodnostni, rasni, verski ali etnični pripadnosti, spolu,
               barvi kože, poreklu, premoženjskem stanju, izobrazbi, družbenem položaju, političnem
               ali drugem prepričanju, invalidnosti, spolni usmerjenosti ali katerikoli drugi osebni
               okoliščini in je dejanje storjeno na način, ki lahko ogrozi ali moti javni red in
               mir, ali pa je dejanje storjeno z uporabo grožnje, zmerjanja ali žalitev. Splošna
               ocena je, da je ta definicija preozka, ker dopušča zlorabe in s tako imenovano hojo
               po robu pod krinko svobode govora dopušča žalitve, poniževanja in diskriminacijo
               posameznikov ali skupin na dokaj prefinjen način.</p>
               <p>V Sloveniji je v zadnjem času bilo opaziti trend naraščanja sovražnega oziroma
               sovražnemu govoru zelo podobnega govora, ki je zlasti eskaliral v nedavni
               referendumski kampanji. Ko so nasprotniki novele v svojih kampanjah izrekali
               žaljivke, laži in polresnice, je bila to svoboda govora. Ko pa se je oglasil kdo od
               zagovornikov novele in izrečeno izpodbijal in podal svoje mnenje, je bil zelo hitro
               obdolžen fobije in nestrpnosti.</p>
               <p>Naj zaključim s predlogom, da bi se v slovenski zakonodaji razširila definicija
               sovražnega govora tako, kot jo pozna Svet Evrope, ki sovražni govor označuje kot
               vsako obliko izražanja, ki širi, razpihuje, spodbuja ali upravičuje rasno sovraštvo,
               ksenofobijo, antisemitizem ali druge oblike sovraštva, ki temeljijo na etnocentrizmu,
               diskriminaciji in sovraštvu proti manjšinam, migrantom ali osebam z migrantskim
               ozadjem. Poleg te definicije pa je treba v Sloveniji vzpostaviti tudi ustrezno sodno
               prakso, ki je na tem področju praktično ni, kar pa še ne pomeni, da v Sloveniji
               sovražnega govora, kot že rečeno, ni. Soglašam z vsemi predhodniki, ki so se
               zavzemali za osveščanje in pogovore. Vendar pa največ proti sovražnemu govoru lahko
               naredimo mi sami, če se držimo načela: ne stori drugemu tistega, kar ne želiš, da bi
               drugi storili tebi. Hvala lepa. <stage>/ aplavz/</stage></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima gospod Zlatan Zlatko Čordić. Ugotavljam, da ni prisoten. Zdaj pa
               sprašujem, ali se je še kdo prijavil k besedi, pa ga nismo povabili? Gospod, vi ste
               že razpravljali. <stage>/ oglašanje v dvorani/</stage> Ne, ne. <stage>/ oglašanje v dvorani/</stage> Vabljeni
               nimate replike in nimate možnosti razprave, samo svoje stališče lahko poveste, v
               skladu z 51. členom poslovnika. <stage>/ oglašanje v dvorani/</stage> Lahko vstanete, pa se
               opravičite, če želite. Ne, ne, kar iz klopi se lahko ali pa gospe Jasni Murgel, če
               želite. Ampak samo opravičilo. 
               </p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>Glejte, moje opravičilo ne bo opravičilo, ker nima za kaj biti. Gospa Jasna Murgel je
               širila, je <q>"retvitala"</q> to, kar sem citiral<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim, da<gap n="…"/></p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>In predlagatelj<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim tehnika, da izklopi mikrofon.</p>
            </sp>
            <sp who="SDT7:KovačičVili">

               <speaker>VILI KOVAČIČ:</speaker>

               <p>In predlagatelj, ki širi sovražni govor, je danes organizator te razprave.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Tehnika, prosim, da izklopite. Hvala vam. <stage>/ oglašanje v dvorani/</stage> V redu.</p>
               <p>S tem zaključujem razpravo oziroma možnost predstavitve stališč vabljenih. Zdaj
               odpiram razpravo članic in članov odbora. Kot prvi se je k besedi javil Saša
               Tabaković.</p>
            </sp>
            <sp who="SDT7:TabakovićSaša">

               <speaker>SAŠA TABAKOVIĆ (PS SMC):</speaker>

               <p>Spoštovana predsednica, spoštovani predstavniki Vlade, spoštovane poslanke in
               poslanci, gostje!</p>
               <p>Osebno zelo podpiram idejo sklica izredne seje na temo sovražnega govora, ki se je v
               času povečanih begunsko-migrantskih tokov ali pa pri obravnavanju določenih družbenih
               skupin razbohotil do te mere, da ga včasih tudi javnost težko prepozna in se nanj
               zato tudi neprimerno odziva, na eni strani. Na drugi strani pa tudi problematika
               sodne prakse, ki je pri nas v tem smislu manjkala in je v resnici ni. Žal je tako, da
               je nesprejemljivost oziroma zavrženost določenih izjav še vedno ocenjena arbitrarno
               in tak je potem tudi izplen sankcij, ki so vezane na sovražni govor. Strokovno
               gledano, na problematiko sovražnega govora naletimo zaradi dejstva, da enotne
               definicije sovražnega govora, ne glede na to, da imamo pa vseeno neko prevladujoče
               stališče, kaj naj bi sovražni govor bil. Za sovražni govor gre takrat, kadar z nekim
               diskriminatornim diskurzom tiste, ki jih naslavlja govor, povzroča škodo tako v
               smislu družbenega položaja kot tudi nekih psihičnih, morda tudi fizičnih težav, in da
               je namenjen spodbujanju k manj vredni obravnavi skupine ljudi na podlagi njihovih
               osebnih okoliščin. Glede na široko razumevanje sovražnega govora je tudi različna
               kategorizacija družbeno nesprejemljivih oblik komuniciranja, na eni strani neprimeren
               govor, do kaznivega sovražnega govora. In ravno ta širok spekter javne komunikacije
               je enostavno podvržen različnim interpretacijam zato, ker se v praksi težko izrisuje
               oziroma razmejuje vsebina komuniciranja, ker je ta dejansko odvisna od konteksta. O
               tem smo danes premalo govorili, mislim pa, da je to tisto bistveno, torej, da je
               kontekst tisto osnovno merilo, ki ga lahko vsak posameznik razume in doume po svoje,
               na žalost. Sovražni govor je problem. Problem je zato, ker je danes sovražni govor
               veliko bolj sofisticiran, kot je bil v preteklosti, zažrl se je v politiko, postal je
               del tudi neke politične agende in zato je kot tak veliko bolj manipulativen in
               nevaren. Na tem mestu je zagotovo treba poudariti neko primerno ozaveščanje in
               spodbujanje k prepoznavanju sovražnega govora, hkrati pa ne smemo pozabiti na neko
               senzibilno ravnovesje med pravico do svobode govora in diktatom sovražnega
               govora.</p>
               <p>Imamo kar nekaj mednarodnih aktov in deklaracij, ki so tako ali drugače vezane in
               tudi implementirane v slovensko zakonodajo, zato bi bilo prav, da se na tem mestu
               predvsem osredotočim na slovensko zakonodajo, kjer imamo Kazenski zakonik, ki je
               vezan na 63. in 39. člen ustave. Leta 2011 je bila sprejeta novela Kazenskega
               zakonika, ki je povzročila nemalo težav pri pregonu sovražnega govora, kar smo danes
               tudi že lahko slišali. Težave se pojavljajo pri dokazovanju elementov kaznivosti.
               Namreč, predvsem v tistem delu, kjer je treba dokazati obstoj možnosti, da se bo
               sovražni govor sprevrgel v nasilje. Osebno se na tem mestu sprašujem, zakaj
               pravzaprav moramo govoriti o fizičnem nasilju. Mislim, da je treba enostavno sam
               sovražni govor razumeti kot že nasilje. Torej, sprašujem se, zakaj bi kot družba
               oziroma skupnost razmejevali fizično in psihično nasilje, če so posledice oziroma
               konsekvence obeh za posameznika enostavno enako uničujoče. Prav tako je težko
               dokazljiv v tem smislu tudi naklep posameznika, kadar se le-ta poslužuje sovražnega
               govora. Torej, sodna praksa na nacionalni ravni je pomanjkljiva, glede sprememb
               Kazenskega zakonika leta 2008 in 2011, žal, tudi nemalokrat neuporabna.  Vseeno pa moram
               poudariti, da se je statistika obravnave sovražnega govora s strani organov pregona,
               povečala, kar verjetno kaže na neko povečanje ozaveščenosti, čeprav se sam bojim, da
               je enostavno mednarodna klima takšna, da je sovražnega govora več, kar je v nekih
               trenutkih pokazala tudi današnja razprava.</p>
               <p>Ne bi se strinjal s tem, da živimo v državi, ki bi bila cenzorska do medijev ali
               javnega diskurza ali do različnih družbenih vprašanj. Ravno nasprotno, mislim, da
               živimo v državi, kjer je javni diskurz postal neke vrste ring, kjer se na sovražni
               govor, ki je kot tak tudi prepoznan, določeni posamezniki tudi odzivajo s sovražnim
               govorom. In tu se enostavno ne morem strinjati z nekaterimi mislimi, ki so bile danes
               izrečene, da je pač vse na svetu relativno, kljub nekim kozmičnim zakonom. Mislim, da
               je takšno posploševanje sveta ali pa relativiziranje sveta ravno tisti poligon, kjer
               je misel človeka enostavno razvrednotena do te mere, da je nepomembna, da njen domet
               postane izrazito ozek in kot tak nepomemben privesek, če lahko temu tako rečem, neke
               ravni šankovske debate. Nič na svetu ni relativno, tudi čas ne, če sem izrazito
               poetičen, stvari so na svetu z razlogom in so takšne, kot so, z razlogom. In mislim,
               da bi bil čas, da kot družba to tudi sprejmemo.</p>
               <p>Dotaknil bi se tudi vprašanja anonimnosti na spletu, ki je bila danes tudi
               problematizirana. Moje mnenje je, da se mi zdi odprava anonimnosti na nek način
               vseeno dvorezen meč. Po eni strani se strinjam popolnoma s transparentnostjo oseb, ki
               so na spletu, moj pomislek gre predvsem v smeri, da enostavno ne morem mimo dejstva,
               da je anonimnost tudi odprla nek javni diskurz na določene teme, ki pa so
               tabuizirane. In glede na to, da smo kot družba pri komunikaciji na splošno zelo
               zadržani, razen kar se tiče ringa, o katerem sem prej govoril, in da je neka
               kvalitetna razprava glede tem, ki so tabu, se mi zdi, da je boljša tudi anonimna, kot
               da je sploh ni. Tako mislim, da tudi anonimna razprava na določene teme zagotovo
               pripomore k nekim družbenim premikom, kar pa seveda ne pomeni, da anonimnost sama
               upravičuje sovražni govor, ker ga ne.</p>
               <p>Zaključil bi s tem, da tudi sam razumem svobodo govora kot nekaj, kar ščiti javno
               besedo, na način, da smo kot družba lahko javno kritični do družbenih pojavov. Res pa
               je, da sovražni govor ni namenjen kritiki, temveč, kot smo lahko danes tudi slišali,
               je namenjen predvsem podrejanju določenih skupin in neki ekskluzivistični miselnosti,
               ki tak sovražni govor spremlja. Tako se strinjam s povedanim, da je sovražni govor
               izrazito sociološki pojav in da tu je kazenska zakonodaja tisti vzvod, s katerim se
               tak pojav lahko nekako uravnava. Strinjam se tudi s tem, da ne moremo vsega urediti z
               zakonodajnimi predpisi, tudi ne z različnimi okroglimi mizami, projekti in podobno.
               Namreč, zdi se mi, da je tako, da si želim za to družbo, in v tem smislu govorim tudi
               kot poslanec, da bi javni diskurz posameznika, posameznih skupin in tudi družbe
               nasploh bil takšen, ki bi upošteval neko osnovno omiko javnega izražanja, torej, da
               je izrazito pomembna vsebina, ki je v nekem trenutku izrečena. Da se tudi zavedamo
               odgovornosti izrečenega, pa ne samo to, da tudi forma izgovorjenega sledi nekim
               osnovnim postulatom človeškega dostojanstva, ne glede na to, da smo si seveda v
               različnih pogledih na svet različni. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima gospa Janja Sluga. Pripravi naj se gospa Eva Irgl.</p>
            </sp>
            <sp who="SDT7:SlugaJanja">

               <speaker>JANJA SLUGA (PS SMC):</speaker>

               <p>Hvala lepa.</p>
               <p>Pozorno sem poslušala današnje razprave in si delala tudi neke zapiske. In če nekako
               razčlenim to, kar je bilo tekom današnjih razprav izrečeno, lahko ugotovim, da si
               nismo nekako edini glede  same definicije sovražnega govora, da pa seveda obstajajo različne
               kategorije nekega nesprejemljivega oziroma neprimernega govora. Če rečemo, da je
               neprimeren govor, govor, ki nima neke pravne osnove, da bi bil sodno obravnavan,
               ampak je reguliran, če sploh, na osnovi nekih neformalnih ali formalnih internih bolj
               ali manj pravil. Potem je druga vrsta, nek nesprejemljiv govor, kjer obstaja neka
               pravna osnova za pregon, vendar izven 297. člena Kazenskega zakonika. Predvsem so to
               drugi členi tega istega zakonika, ki se nanašajo na čast in dobro ime, na ogrožanje
               varnosti, ali pa celo v okviru drugih zakonov, kot je, na primer, Zakon o medijih. Pa
               seveda kaznivi sovražni govor, ki je sporna oblika komuniciranja proti točno
               določenim družbenim skupinam in je opredeljena v tem, že navedenem 297. členu
               Kazenskega zakonika, da se preganja po uradni dolžnosti.</p>
               <p>V postopku je v tem trenutku Zakon o medijih, ki je že prej v 8. členu prepovedoval
               razširjanje programskih vsebin, ki spodbujajo k narodni, rasni, verski, spolni ali
               drugi neenakopravnosti, k nasilju in vojni ter izvajajo narodno, rasno, versko,
               spolno ali kakršnokoli drugačno sovraštvo in nestrpnost. Sama novela, ki je v
               proceduri, pa prinaša s sabo novosti glede komentiranja. Torej, obvezno oblikovanje
               pravil za komentiranje na forumih in pod objavljenimi medijskimi prispevki ter javna
               objava teh pravil na primernem mestu v mediju. S tem se sledi samoregulativni in
               sodni praksi. Komentar, ki ne bo v skladu z objavljenimi pravili, bo moral biti
               umaknjen, in sicer v najkrajšem možnem času po prijavi oziroma najpozneje v enem
               delovnem dnevu po prijavi. Nekateri spletni mediji takšno samoregulacijo že uspešno
               tudi izvajajo. Kljub regulaciji pa so v zadnjih mesecih, po mojem mnenju, med bolj
               problematičnimi ravno komentarji, ki jih uporabniki spletnih portalov objavljajo pod
               novicami. Kot sem zasledila, se beleži naraščanje števila prijav domnevnega
               sovražnega govora in ostalih neprimernih oblik. Večina prijav, tudi to smo danes že
               slišali, ne vsebuje elementov kaznivega dejanja sovražnega govora. Na spletnih
               portalih se tako pojavlja veliko več drugih oblik neprimernega govora, prijavitelji
               pa ne ločujejo dobro kaznivega sovražnega govora od vseh ostalih neprimernih oblik
               komuniciranja, kar je nekako logično, glede na to, da kar smo tudi danes tu
               slišali.</p>
               <p>Vsekakor gre pri sovražnem govoru vedno za diskriminatorni govor, ki povzroča tistim,
               ki so žrtve oziroma ciljna skupina takega govora, škodo, tako v smislu njihovega
               družbenega položaja kot tudi konkretno škodo, ki se lahko odraža v obliki psihičnih
               ali fizičnih težav. Gre za izražanje diskriminatornih mnenj in idej, ki so usmerjene
               proti različnim skupinam in temelji na prepričanju, da so nekateri ljudje manj
               vredni, zaradi posamezne osebne okoliščine. Ob splošnem pomanjkanju soglasja o tem,
               kaj je in kaj ni sovražni govor, je njegov ključni element ta, da je uperjen proti
               določeni ranljivi skupini ljudi in ne posamezniku, kot je eden od predgovornikov
               zatrjeval. Pogosto merilo sovražnega govora je tudi sama javnost njegove objave. Ob
               tem naj izrazim svoje mnenje, da menim, da svetovni splet vsekakor šteje za javni
               kraj, ki je pod določenimi pogoji dostopen vsakomur. In menim tudi, da če se tu po
               mnenju Ministrstva za notranje zadeve pojavljajo nekatere težave pri pregonu, je to
               treba dodelati z vidika korekcije pristojnosti policije in tudi možnosti samega
               pregona, da pa se definitivno tega moramo lotiti. Med uporabniki, tistimi bolj
               svobodomiselnimi na internetu nekako prevladuje stališče, s katerim zanikajo obstoj
               problema in se sklicujejo na svobodo govora oziroma na svobodo na internetu. Na drugi
               strani se sovražni govor razume zelo široko, vključeval naj bi tudi grožnje, žalitve
               in vulgarni jezik. In za vse to se pričakuje oster pregon. Skrajni primer, po mojem
               mnenju, pa je tudi praksa, ko se kar vsako nestrinjanje razume za sovražno. Deljena
               so tudi mnenja o tem, ali je za zmanjšanje neprimernih sovražnih vsebin smiselno
               iskati rešitev v anonimnosti na spletu, še posebej, ker ob tem vedno znova trčimo v
               ustavno zavarovano pravico do svobode izražanja in pravico posameznika do varstva
               osebnih podatkov.</p>
               <p>Zasledila sem tudi nekatera mnenja, da kaznovanje in kazenski pregon nista ustrezen
               odgovor ter da pojavov sovražnosti na takšen način ni mogoče odpraviti oziroma
               obstaja celo predpostavka, da lahko kazenski pregon naredi več škode kot
               nekaznovanost sovražnega govora, seveda škode za samo svobodo izražanja. Sama se s
               takšno predpostavko ne morem strinjati. Če se namreč zgolj za trenutek postavimo v
               kožo tistih, na katere se morebitni sovražni govor nanaša, in razmislimo o njegovih
               vserazsežnih možnih destruktivnih posledicah, je vsekakor treba nekje potegniti ostro
               mejo in takšna dejanja jemati zelo resno ter jih preganjati in kaznovati. In ta
               destruktivni vpliv sovražnega govora je nesporen. Poleg same nevarnosti spodbujanja
               fizičnega nasilja obstajajo tudi psihološke posledice. Žrtve namreč postavljajo v
               položaj, ki vzbuja odpor ali gnus, in prizadeti sčasoma resnično pričnejo verjeti, da
               so slabi, da so ničvredni, prizadeta je njihova samopodoba, njihovo dostojanstvo.
               Menim, da je vloga medijev tu lahko zelo pomembna, saj večinsko prebivalstvo
               največkrat nima neposrednega stika z diskriminiranimi skupinami in ravno mediji so
               tisti, ki lahko te razlike še potencirajo ali pa jih na drugi strani tudi blažijo in
               nevtralizirajo. Dodatno razsežnost seveda daje komuniciranje preko elektronske pošte
               in svetovnega spleta. Nastanejo nove možnosti komuniciranja, ki jih še posebej
               spodbuja ta percepcija anonimnosti, ki sem jo prej omenila. Jasno je namreč, da je v
               primerih, ko je identiteta jasna in javna, spornega komuniciranja bistveno, bistveno
               manj. Nekateri zato vidijo rešitev v odpravi anonimnosti. Če bi do tega prišlo, bi to
               zagotovo zmanjšalo primere sovražnega govora, vendar pa se ob tem zastavljajo tudi
               druga vprašanja, enega od njih je izpostavil kolega Tabaković in se z njim popolnoma
               strinjam. So pa tudi vprašanja o izvajanju takšnega ukrepa odprave anonimnosti,
               predvsem z vidika njegove globalne narave oziroma regulacije svobode svetovnega
               spleta. Gotovo se vsi spominjate tudi spletne strani <q>"Zlovenija"</q>, ki je evidenten
               prikaz tega, kaj prinaša s sabo anonimnost oziroma kako se posamezniki počutijo
               potem, ko so z imenom in priimkom izpostavljeni ob tem, kar so na svetovnem spletu
               zapisali. V letu 2001 je bilo na svetovnem spletu registriranih 2.800 spletnih
               strani, na katerih je bilo mogoče zaznati sovražni govor. V letu 2011 pa je bilo
               uradno zabeleženih že več kot 14.000 spletnih strani, forumov, blogov ali pa skupin
               na spletnih družbenih omrežjih, katerih namen je javno spodbujanje sovraštva, nasilja
               in nestrpnosti, in ta številka se mi zdi zastrašujoča. Spletno oko je opravilo tudi
               več raziskav, ki so pokazale, da se spletni mediji zelo dobro zavedajo kaznivega
               sovražnega govora in nesprejemljivega komuniciranja in oboje razmeroma učinkovito
               tudi odstranjujejo. Več težav se predvsem zaradi velikega obsega pojavlja pri
               moderiranju neprimernega komuniciranja, ki nima podlage za preganjanje. Del teh težav
               se, kot sem že izpostavila, rešuje z novim Zakonom o medijih.  Hkrati bi pa lahko rekla, da so
               obstoječe moderatorske prakse, ki so bile v veljavi do zdaj, si nekako med sabo zelo
               podobne, čeprav se razvijajo neodvisno ena od druge. Razlike pa potem nastajajo pri
               naprednih praksah, kjer so zelo pomembni tudi poslovni vidiki. Spletni komentarji
               namreč nekako poživijo spletno mesto in prinašajo neko dodano vrednost, toliko jim že
               lahko priznamo, hkrati pa na drugi strani tudi povečajo sporne vsebine, nižajo
               kakovost, odvračajo nekatere resne uporabnike, lahko tudi kvarijo ugled in celo
               prinašajo tveganje za tožbe. Po drugi strani pa je neka druga raziskava oziroma
               anketa, ki jo je opravil in objavil dr. Milosavljević, potrdila, da mnogi uredniki in
               novinarji slabo poznajo sam pravni, se pravi, čisti pravni okvir, če se zdaj o njem
               pogovarjamo, in mnogi ne ločujejo sovražnega govora od drugih pojavov, na primer, od
               žaljivih obdolžitev, ki so usmerjene proti prepoznavnim posameznikom in ne ranljivim
               družbenim skupinam.</p>
               <p>Vsekakor se lahko strinjamo, da se to, da bi uporabniki bolje razumeli, presojali in
               regulirali sovražni govor, da se to nikakor ne bo in ne more zgoditi samo od sebe.
               Menim, da je za doseganje takega cilja nujno treba povečati dejavnost celotne družbe
               na tem področju. To pa vključuje vsekakor tudi formalno izobrazbo in vzgojo naših
               otrok kot tudi večja prizadevanja vseh institucij, državnih organov, nevladnega
               sektorja in tudi medijev. S tem bi jasno pokazali, da ne gre zgolj za problem v
               pristojnosti policije, tožilstva in sodišč, pač pa gre za širše družbeno vprašanje,
               torej, odnosa celotne družbe do tolerance in strpnosti. Dokler bodo pristojne
               institucije, na primer, Svet za odziv na sovražni govor, ugotavljale, da se sovražni
               govor pojavlja ne zgolj v spletnih komentarjih, pač pa v člankih, v medijih, v
               člankih priznanih avtorjev, na spletnih straneh nekaterih političnih strank in celo
               tukaj, v tej hiši, to, da se pojavljajo takšne razprave tukaj, se mi zdi še posebej
               zaskrbljujoče, ne zgolj z vidika sovražnega govora, pač pa tudi nesprejemljivega in
               neprimernega govora, žaljenja in tako dalje. Državni zbor je vendar najvišje
               zakonodajno telo v državi. In s tem dajemo zelo slab zgled. Posebej bi apelirala na
               predsednike vseh delovnih teles in tudi predsednika Državnega zbora in oba
               podpredsednika Državnega zbora, da se resnično na tovrstne pojave odločno
               odzovejo.</p>
               <p>Naj se vrnem nazaj in povzamem naslednje. Želim opozoriti in poudariti, da je takšen
               javni diskurz povsem nesprejemljiv in zavržen in bi morali do njega razviti ničelno
               toleranco, pa to ne samo do sovražnega govora, pač pa do vsakršnega širjenja
               sovražnosti, nasilja in nestrpnosti. Za omejevanje teh oblik je odgovoren vsak
               posameznik in družba kot celota na vseh ravneh, še posebej pa v tej hiši. Včasih so
               rekli, da papir prenese vse, pa če smo malo aktualni, lahko rečemo, da svetovni splet
               prenese še več. Ob tem pa menim, da se je zelo pomembno zavedati predvsem nečesa –
               bistvo problema ni v internetu, ker sovražni govor ni bolj razširjen zaradi
               interneta, pač pa zgolj z njegovo pomočjo, in to je bistvo. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima gospa Eva Irgl. Pripravi naj se gospod Jani Möderndorfer.</p>
            </sp>
            <sp who="SDT7:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovane poslanke, spoštovani poslanci in ostali vabljeni
               na to sejo!</p>
               <p>Najprej naj rečem, da resnično nisem pričakovala, da nam bo predlagateljica te točke
               dnevnega reda uvodoma na nek način zapovedala, o čem smemo govoriti na seji o
               sovražnem govoru, ko vendar govorimo tudi o pravici do svobode govora, še zlasti, če
               predlagateljica zapiše, da bodo zamenjali sodnike Ustavnega sodišča in postavili
               take, ki bodo po okusu Stranke modernega centra. To je na nek način napoved
               diskriminacije. <stage>/ aplavz/</stage> To je napoved diskriminacije. <stage>/ aplavz/</stage> Kar pa seveda
               pomeni tudi kršitev ustave. <stage>/ aplavz/</stage></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim za mir.</p>
            </sp>
            <sp who="SDT7:IrglEva">

               <speaker>EVA IRGL (PS SDS):</speaker>

               <p>Če poznamo ustavo in če poznamo 39. člen Ustave Republike Slovenije, potem nam je
               jasno, da imamo  v tej
               dvorani prav vsi pravico do svobodnega izražanja, se pravi, da lahko o zadevi
               kritično presojamo, debatiramo ne glede na to kako želi nekdo neko temo peljati prav
               vsak izmed vas pa naj prihaja iz desnega ali iz levega pola.</p>
               <p>Sicer naj uvodoma povem, da v Slovenski demokratski stranki pozdravljamo sklic te
               seje o sovražnem govoru. Nenazadnje prav naša stranka že vrsto let opozarja na
               večkrat neprimeren diskurz v javnosti in na različne oblike sovražnega govora. Vendar
               pa ugotavljam, da do sedaj ene same seje na to temo levica nikoli ni predlagala točk
               dnevnega reda z vsebino, kjer bi razpravljali o sovražnem govoru, kjer bi
               razpravljali o žaljivem govoru ter tudi pravici do svobode govora. Predsednica odbora
               je na to sejo danes v prvi sestavi vabila izključno, če tako rečem, bolj levo
               pozicionirane organizacije, šele na zahtevo Poslanske skupine SDS je, potem povabila
               tudi nekatere druge organizacije in predstavnike, ki jih lahko označimo na neki
               način, da prihajajo iz nekega nasprotnega pola. Že pri seznamu vabljenih je jasno, da
               je koalicija želela omejiti na neki način svobodo govora in besedo dati samo tistim,
               ki se skladajo z njihovo politično agendo.</p>
               <p>Kaj je tisto ključno o čemer bi morali danes govoriti? Najprej je potrebno opozoriti
               na dvojna merila, ki se vse prevečkrat odvijajo na strani levega političnega pola.
               Levica namreč vse kar ali pa največkrat vse kar ni v skladu z njihovim mnenjem
               preprosto označi za žaljiv ali sovražen govor. To je že osnovna diskvalifikacija
               takoj na začetku, še preden sploh prid do kakršnegakoli argumentiranja.</p>
               <p>Druga stvar, o kateri moramo danes spregovoriti je to, da se ne sankcionira niti zelo
               očitnih sovražnih izjav kot so recimo grožnje ustrahovanja, recimo kot so se zgodila
               grožnje novinarjem Reporterja. Jaz se ne spomnim, da ne bi nevladne organizacije, ki
               danes tukaj sedijo obsodile tako ravnanje. Tudi se ne spomnim, da bi predstavniki
               leve politične opcije sklicevali seje, ko je prišlo do teh groženj. Jaz se tega ne
               spomnim. Po drugi strani pa se poskuša kriminalizirati pravico do svobode govora, to
               pa se poskuša. Torej slovenska ustava se glede sovražnega govora opredeli v 63. členu
               Ustave. V Kazenskem zakoniku pa v 297. členu, kjer je določena tudi kazenske
               odgovornost za tistega, ki izziva ali razpihuje narodnostno rastno ali versko
               sovraštvo, razdor ali nestrpnost ali širi ideje o več vrednosti ene rase na drugo.
               Vsi pogoji za učinkovit pregon so torej postavljeni, vprašanje pa je, zakaj se ne
               izvajajo. To je ključno vprašanje. Mi pogoje imamo, ampak pregon se, potem ne zgodi
               oziroma se sovražni govor na neki način precenjuje, ocenjuje ideološko in z dvojnimi
               merili kot sem že prej povedala. Če to izreče nekdo na desnici je takoj obtožen
               nekega sovražnega govora takoj in obsodi se ga ponavadi glede na to kdo to izreče ne
               pa kaj je izrekel. Ko pa se zgodi neki sovražni govor na levici, prej je bilo
               omenjena gospa Svetlana Makarovič, več bomo lahko o tem kasneje rekli pa se ne zgodi
               nič ravno s strani tistih nevladnih organizacij od katerih pa se pričakuje, ker
               dobivajo tudi finančna sredstva s strani države, da opozorijo, da je takšen govor
               nesprejemljiv. Takšen govor je nesprejemljiv ne glede na to kdo ga izreka. Sovražni
               govor je treba obsojati po vsebini ne pa po govorcu.</p>
               <p>Seveda v SDS kot sem že rekla na problem sovražnega govora opozarjamo že dolgo časa.
               Izpostavljamo oblike sovražnega govora. Govorimo oziroma opozarjamo na primere
               žaljivega govora in tudi na to, ko je komu bila omejena pravica do  svobode govora ali pa nad njim
               izvržen pritisk za utišanje kritične misli in zlasti za preprečitev kritike do vladne
               politike ali določenega oblastnega organa in to ne govorim na pamet. Sedaj bom
               povedala primer. Mi je žal, da minister za pravosodje, ki je ves čas sedel tukaj je
               odšel po neki razpravi, s katero se očitno ni strinjal, ampak ne bi bilo slabo, če bi
               tukaj sedel. Spomnila bom na primer Komisija za preprečevanje korupcije, takrat ko jo
               je vodil prav sedanji minister za pravosodje gospod Goran Klemenčič. Komisija za
               preprečevanje korupcije je namreč vložila kazenske ovadbe zoper posameznike, ki so si
               drznili kritično razpravljati o delu Komisije za preprečevanje korupcije takrat, ko
               je ta sproti zakonitim poročilom o premoženjskem stanju Janeza Janše rušila takratno
               vlado. To so si dovolili. Takrat so bili, zaradi kritike Komisija za preprečevanje
               korupcije ovadeni gospod France Cukjati. Omogočena jim je bila svoboda govora na neki
               način, omejena. Dr. Vasko Simoniti in drugi. Komisija za preprečevanje korupcije je
               kot oblastni organ v svobodni in demokratični državi preganja lastne državljane, ker
               so si drznili javno izraziti kritiko nesprejemljivih ravnanj KPK in takratnega
               predsednika, vendar s strani levih političnih strank. Spoštovane kolegice in kolegi,
               ki sedaj vsi berete nekaj, ki danes sklicujete to sejo o sovražnem govoru ni bilo
               niti ene besedice o tem. Mi smo sklicali celo sejo Komisije za peticije ter za
               človekove pravice in enake možnosti, ampak koalicija takratna seveda spet iz leve
               politične opcije je mirno sejo obstruirala, ker to je za njih nepomembno. Tudi
               nevladne organizacije se niso odzvale na izjemno kršitev, nihče se ni odzval. Nekoč
               je tudi vrhovni državni tožilec gospod Aleš Butala ravno v zvezi s tem primerom
               povedal, da mora imeti oblastni organ bistveno višji tolerančni prag do izjav, ki jih
               posamezniki izrekajo o njem, sicer se vračamo v neke druge čase, ki smo jih nekoč že
               zapustili, sicer se vračamo v čase verbalne delikta in znanega famoznega 133.
               člena.</p>
               <p>Torej, danes imamo sejo levica do sedaj dokler se ni začela migrantska kriza in pa
               tudi pospešene afere znotraj vlade sploh nikoli ni predlagala nobene seje na temo
               sovražnega in žaljivega govora. Danes, ko bi se pa od te iste koalicije pričakovalo,
               da bo sklicevala seje najprej glede več milijardne bančne luknje, ker vse nas zanima
               kaj se je tam dogajalo. Da bi govorila o tem kako bo vzpostavila boljšo socialno
               politiko, kajti več 300 tisoč ljudi živi pod pragom revščine. Ko smo pričakovali, da
               bo koalicija predlagala ukrepe za razbremenitev gospodarstva pa skličejo sejo o
               sovražnem govoru. To je skoraj da mislim edina seja v tem mandatu, ki jo je koalicija
               sploh sklicala sejo o sovražnem govoru.</p>
               <p>Da rečemo nekako <q>"bobu bob"</q> na današnji seji. Dejstvo je, da se želi preprečiti
               vsakršno kritično misel zlasti pa tisto, ki je vezana na migrantska vprašanja, kar pa
               seveda nima nobene zveze s sovražnim govorom ima pa veliko zvezo s pravico do svobode
               govora. Problematično je tudi, da danes o sovražnem govoru govorijo ideološki in
               politični nasledniki tistih, ki so izven sodno pomorili na tisoče ljudi v tej državi.
               Spoštovana kolegice in kolegi, kaj je lahko večji sovražni govor oziroma ravnanje kot
               je situacija, da imamo v Sloveniji več kot 600 prikritih množičnih morišč?</p>
               <p>Danes o kršitvah človekovih pravic in sovražnem govoru govorijo tisti, ki ne
               premorejo niti te moči, da bi preko resolucije Evropskega parlamenta v evropski
               zavesti in totalitarizmih obsodili vse tri totalitarne režime. Pred leti, ko se je
               odvijal izrazit sovražni govor proti Kristijanom. Naj spomnim na izjave gospe
               Svetlane Makarovič, 
               ali ko se je govorilo o različnih uničevanih simbolov krščanstva, kar je bilo seveda
               označeno za umetniški <q>"performans"</q> s strani levice tudi raznih organizacij itd.
               Stranke levice takrat niso sklicale nobene seje o sovražnem govoru, danes, ko pa
               državljani kritično zapišejo na spletu in pod članki kaj proti migrantom pa se jih
               takoj označi za nestrpneže, ksenofobe in rasiste. Ko smo na eni izmed sej v tem
               Državnem zboru obravnavali karikature preroka Mohameda, takrat se je to odvijalo na
               Danskem, se boste spomnili, ki so žalile verska čustva Muslimanov, nedvomno so žalili
               verska čustva Muslimanov in ko smo ob enem govori tudi o Brezjanski Mariji, simbolu
               vseh Kristijanov v Sloveniji s podgano v naročju smo v SDS imeli enaka stališča do
               obeh primerov. Za nas je bilo oboje nesprejemljivo ravnanje in še danes ravnamo
               enako. Kaj je pa naredila levica na tisti seji? Levica je takrat označila karikature
               preroka Mohameda za žaljive. Podgano v naročju Brezjanske Marije pa za svobodo
               izražanja. Sežig križa v Strunjanu pa za umetniški <q>"performans"</q>. To je torej realna
               slika, ko govori o sovražnem govoru.</p>
               <p>Ko govorimo o sovražnem govoru se moramo zavedati, da obstaja, kar je bilo danes že
               večkrat tukaj tudi povedano zelo tanka meja med sovražnim govorom, ki se preganja po
               297. členu Kazenskega zakonika in pravico do svobode govora oziroma izražanja, ki je
               utemeljena v 39. členu Ustave RS. Svoboda izražanja je temeljna človekova pravica, ki
               zaseda osrednje mesto v ustavni hierarhiji vrednot, nastala pa je kot odgovor na tako
               imenovani verbalni delikt, ki smo ga imeli v času prejšnje države. Tukaj moram reči,
               da na nekatera ravnanja in ta spretna lansiranja se lahko zgodi, da se nam ta čas
               ponovi. Lahko se zgodi spoštovana gospa predlagateljica te točke dnevnega reda. 133.
               člen takratnega Kazenskega zakonika o SFRJ torej verbalni delikt je predvideval do 10
               let za tiste, ki si izrekale kritične misli o oblasti, zgolj kritične misli in danes
               se nam na neki način odvijajo podobne stvari. Če vi preprečujete oziroma želite na
               neki način omejiti, preprečiti tudi v spregi z medij, da ljudje ne morejo po spletu
               jasno izraziti svojega mnenja in stališč, ne govorim o sovražni govorici, ampak o
               tem, da lahko kritično zastopajo neko misel, potem na tiho uvajate 133. člen nekdanje
               države.</p>
               <p>Svoboda izražanja je desno povezana z demokratično obliko vladavine in državljanov bi
               morala omogočati, da brez strahu lahko izrazijo svoje mnenje. Žal pa levica pod
               krinko sovražnega govora omejuje državljankam in državljanom pravico do svobode
               govora zlasti v luči migrantske krize in še prej referendumske kampanje v zvezi z
               Zakonom o družinskih razmerjih. To sta temi, ki vladajočo koalicijo najbolj
               vznemirjata in miti jih javno opredeljevanje od teh vsebin na spletnih portalih, ker
               se razmišljanja državljanov v večini ne strinjajo z njihovim pogledom na
               izpostavljeni vprašanji. Levici ali pa leva politična opcija državljanom omejuje
               pravico do svobode govora tudi tako, da izjave, ki so samo kritične do neke vsebine
               ali pa na neko temo gledajo drugače že v naprej umešča v polje sovražnega govora.
               Pisca ali govorca kritičnih mislih pa označi za nestrpneža ali pa celo za rasista.
               Kot predsednica Komisije za peticije ter za človekove pravice in enake možnosti tako
               ob obravnavi letnih poročil Varuha človekovih pravic kot tudi preko sej opozarjam in
               tudi danes ponovno opozorim, da je kakršnikoli sovražni govor nesprejemljiv in ga je
               potrebno tudi ustrezno sankcionirati tako kot določa zakonodaja in zakonodaja je pri
               tem jasna. 297. člen 
               Kazenskega zakonika jasno pravi, kaj je sovražni govor in kdaj ga je treba
               preganjati. Vendar pa nikakor ne pristajam na način, kot se ga zlasti v zadnjem času
               poslužujejo tudi večinski mediji, in sicer, da posameznika že vnaprej zgolj zaradi
               njegovega drugačnega mnenja označijo za nestrpneža in ga brez poslušanja njegovih
               argumentov, z diskreditacijo, da je nestrpnež, rasist, preprosto izločijo iz
               nadaljnje debate.</p>
               <p>Na začetku tega mandata smo bili priče izrazito sovražnemu govoru, ki tudi povsem
               ustreza definiciji sovražnega govora. Govorim o izjavi, da so povojni poboji
               posledica naravnega prava. Takrat sem sedanji varuhinji človekovih pravic napisala
               tudi pismo, kako sama ocenjuje izjavo predsednika Državnega zbora, zlasti zaradi
               tega, ker tudi sama v svojih letnih poročilih v poglavju <q>"etika javne besede"</q>
               ugotavlja, da je v slovenskem družbenopolitičnem prostoru v javnem diskurzu preveč
               nesprejemljivega, neprimernega in sovražnega govora. Ampak, ko sem argumentirano
               zapisala, kje je problem te izjave, in odposlala to pismo, varuhinja človekovih
               pravic ni bila niti toliko, da bi mi na to pismo odgovorila.</p>
               <p>To so torej ti pomembni elementi, ko zaznamo sovražni govor, potem moramo reagirati,
               ne smemo držati glave v pesek. Je brezpredmetno, da smo danes v dveh urah imeli
               razprave veliko strokovnjakov, ki nedvomno izjemno veliko stvari vedo na tem
               področju. Ampak, če institucije, ki imajo to moč, da zaradi tega, ker so prepoznane,
               ker imajo nek vpliv na javnost, ne reagirajo takrat, ko je to potrebno, potem je ta
               seja danes popolnoma brezpredmetna - treba je reagirati tukaj in zdaj. Poglejte, zato
               tudi menim, da mora imeti varuh človekovih pravic enaka merila za vse. Do sedaj temu
               ni bilo tako. Spomnili se boste, da se nam je zgodil primer <q>"zombi"</q>, se pravi, omemba
               zombijev, ki so plastično v tistem času prikazovali zgolj anarhično stanje
               posameznikov, ki so metali kocke v policiste, in ne tistih, ki so zahtevali na
               protestih boljše življenje. Vsi so nemudoma protestirali, ker je izjava pač prišla iz
               politične desnice, in še to na Twitterju, ampak zadeva se je hitro razpihovala,
               širila skozi medije, to obvladujete, poznate in tudi obvladate. Ampak nič pa se ni
               zgodilo, ko drugi najvišji predstavnik oblasti s svojo izjavo legitimira povojne
               poboje. Tu so, kolegice in kolegi, dvojna merila, in to res zelo velika. Pred leti se
               je v Ljubljani na javnem mestu pojavil napis <q>"Ubi Janšu, Zoki, ubi Janšu"</q>. In v Novi
               Gorici potem zapis <q>"Janša, fojba te čaka"</q>. Verjetno se, vsaj upam, da bi se morali
               vsi tu strinjati, da je to nesprejemljiv zapis, ne glede na to, katero ime zdaj
               vstavimo zraven. Nesprejemljiv zapis je to in sovražni govor. Nesprejemljiv zapis in
               sovražni govor. Boste, kolegica Murgel, o tem lahko razložili, zakaj to ni sovražni
               govor, lahko boste pojasnili v nadaljevanju. In takratna varuhinja človekovih pravic
               je namesto obsodbe zapisala naslednje v tem primeru: <q>"Pri sovražnem govoru družbeno
               močnejši odvzema dostojanstvo šibkejšemu. Osebe na javnih funkcijah pa ne sodijo med
               družbeno šibkejše."</q> In tako smo zaključili to zgodbo. Institucija varuha človekovih
               pravic pa je sicer prva dolžna dosledno reagirati na takšne zapise, ne glede na to,
               na koga se nanašajo. In še enkrat, sovražni govor je torej treba obsoditi po vsebini
               in ne po govorcu. In sedaj si poglejmo še nekaj primerov sovražnega in žaljivega
               govora, tako da ne bo ostalo vse samo na teoriji. Če pogledamo prvo sliko, mislim, da
               je zelo nazorna, niti ne potrebuje nadaljnje razlage. Torej, prva slika opozarja na
               neko razumevanje oziroma na različen pristop  do podobnih primerov. V primeru Svetega pisma, kot
               vidite, je to umetnost, v primeru Korana pa sovražno dejanje. Za nas je oboje
               nesprejemljivo, na desnici. Potem imamo druga dva primera, Brezjansko Marijo, že prej
               sem jo omenila, ki so ji arogantno potisnili v naročje podgano, in pa goreči križ v
               Strunjanu, simbol krščanstva. Takšna ravnanja so za levico sprejemljiva, niso
               sovražna, ampak jih imenujejo, da je to polje umetniške svobode, se pravi, da gre za
               nek umetniški <q>"performance."</q> Če pogledamo naprej, tu se je zgodil skorajšnji zažig
               Korana – nesprejemljivo ravnanje. Tako kot prej, ko je gospod Primc omenil tudi sežig
               knjige o Milanu Kučanu – nesprejemljivo ravnanje. Ampak mi to obsojamo. Vi pa v prvih
               dveh primerih pravite, da je šlo za umetniško ravnanje, za <q>"performance"</q>, v drugem
               primeru pa pravite, da gre za sovražno ravnanje, kar pravimo tudi mi. Če gremo
               naprej, prej je bila omenjena gospodična Norma Korošec, in se mi zdi, da moram to
               izpostaviti. Spomnimo se, ko je potekala referendumska kampanja o Zakonu o zakonski
               zvezi in družinskih razmerjih, kjer je na soočenjih sodelovala tudi Norma Korošec. Če
               ste takrat pozorno poslušali njen nastop, se pravi, iskreno pozorno, in če ste si šli
               potem še naknadno prebrat, kaj je ona povedala, niti v eni besedi ni bila žaljiva,
               niti v eni besedi ni bila sovražna. Ampak nad njo se je s strani zagovornikov zakona
               naredil totalen medijski pogrom. In to je spet realnost v naši državi. Šlo je na nek
               način za primer utišanja in vnaprejšnjo diskreditacijo, da se kaj takega slučajno ne
               bi več nikoli ponovilo. Pa čeprav je Norma Korošec povedala samo svoje mnenje in
               svojo celo osebno izkušnjo. <stage>/ oglašanje v dvorani/</stage> Res je, tako je, svojo osebno
               izkušnjo. In pravico ima do tega. Ni pa prav, da tisti, ki so bili na nasprotni
               strani, so potem začeli medijski linč. To pa ni bilo primerno. Nadalje, poglejmo si
               primere sovražnega govora, Mladina, tu je nekaj naslovnic Mladine, ki zagotovo segajo
               v polje sovražnega govora v medijih. Naj tu omenim, da je lastnik Mladine podjetje,
               ki je imelo v lasti družbo Mark Medical, ki je v zadnjih letih z medicinskimi
               pripomočki zaslužilo 196 milijonov evrov, in kot smo prebrali v slovenskih medijih,
               so te pripomočke prodajali celo po štirikrat višjih cenah od nabavnih. Predlagam, da
               si pogledamo te naslovnice, nedvomno so sovražne. Nadalje imamo primer izrazitega
               sovražnega govora in pozivanje k ubijanju. To je znan primer zakladnika Matije, ki
               je, mimogrede, zraven pripel sliko krvnika Ivana Mačka Matije in povedal: <q>"Tole, kar
               je bilo danes v Parizu, je pravi otroški vrtec v primerjavi s tem, kar bodo v
               prihodnjih tednih doživeli janšistični govnači iz Demokracije in Reporterja. Kar
               pripravijo naj se, še posebej Gašper Blažič, ki ga bom lastnoročno nataknil na kol,
               da ne bo nepripravljen in bo piskal, da ni vedel."</q> Ampak kaj je tožilstvo storilo v
               tem primeru – tožilstvo je v tem primeru zavrglo kazensko ovadbo, kljub temu, da gre
               za grožnjo in sovražni govor, nenazadnje za ogrožanje varnosti. Nesporno bi se moralo
               takšno ravnanje preganjati na podlagi 297. člena Kazenskega zakonika. Tožilstvo pa je
               zapisalo, da <q>"grožnje niso bile konkretizirane."</q> Kdaj postanejo grožnje
               konkretizirane? In s tem se je potem strinjalo tudi ljubljansko okrožno sodišče.
               Ampak predlagatelji te seje nikoli niso obsodili tega zapisa. Nikoli. Potem, če gremo naprej, to sem
               že prej povedala, <q>"Zoki, ubi Janšu"</q>, <q>"Fojba te čaka"</q>, ni potrebno nadaljnje razlage.
               Potem je bil že omenjen sovražni govor <q>"Kristjani, klali smo vas 1945, klali vas bomo
               2013"</q>. Nobene seje s strani leve politične opcije ni bilo takrat na to temo, nihče je
               ni sklical, pa gre za izrazit in grob sovražni govor. Nadalje, poglejmo primer
               izrazito žaljivega govora: <q>"Jože Tanko, opozicijski govedar, Janševo trobilo,
               čefurski hlapec, ki je v rdečem režimu vladajočim Srbom povsod, kjer je bilo le
               možno, lezel v rit, ta politični nebodigatreba, ki je postal zaveden Slovenec šele po
               osamosvojitvi. Največ, dragi Tanko, boste storili za Slovenijo, če v Albaniji
               zaprosite za politični azil."</q> Ja, vi se smejete, gospa Murgel, ampak to ni smešno, to
               je jasen primer žaljivega govora in je bil objavljen na spletni strani gospoda
               Fornezzija Tofa. In če pogledamo naprej, junij 2006: <q>"Branko Grims se bo moral za
               svoj obstoj Slovencem nekoč še opravičiti."</q> Gre za parafraziranje nacistične izjave
               <q>"Ta Žid se bo moral za svoj obstoj nemškemu narodu nekoč še opravičiti."</q> In mi je
               žal, da je predstavnik oziroma član Društva novinarjev Slovenije že odšel s te seje,
               ker bi ga vprašala, ali je gospod Tof še vedno član tega društva. In pričakovala bi
               tudi od predstavnikov – škoda, ker jih ni več tukaj -, da zavzamejo stališče do
               takšne izjave. In osebno se tudi sprašujem, ali Častno novinarsko razsodišče reagira
               tudi samo od sebe in obsodi tovrstne primere. Nadalje imamo naslednji primer, Slavoj
               Žižek, januar 2015, ta izjava se je zgodila neposredno po napadih v Parizu, ki so
               močno zaznamovali ves svet. Žižek je na vprašanje, ali je tudi on Charlie, odgovoril:
               <q>"Jaz nisem, zato ker se mi zdi to nekaj tako hinavskega. Prvič, kdo je ta Je Suis,
               ali tisti gnusni politiki tam, ki bi jih bilo treba vse postreliti?"</q> Svet za odziv na
               sovražni govor, ki mu predseduje gospa Nataša Pirc Musar – mi je žal, da je danes ni
               tukaj, da bi lahko kaj več povedala o tej izjavi -, v tej izjavi niso našli niti
               enega elementa sovražnega govora. In od Sveta za odziv na sovražni govor, od gospe
               Musar, pričakujem, da enkrat javno pove, v katero kategorijo sama uvršča to izjavo
               oziroma kam sodi ta izjava Slavoja Žižka, če to pač ne sodi v kategorijo sovražnega
               govora. Naj, lepo prosim, to definira, ker če to ni sovražni govor, potem ne vem, kaj
               je sovražni govor.</p>
               <p>Spletni forumi - zdaj bom to povedala, nisem imela namena, ampak bom, zaradi tega,
               ker se pogrom nad stranko SDS pojavlja praktično povsod in to že leta. Nekaj rednega
               izrazoslovja, vezano na SDS: <q>"SDS golazen, Janševi retardiranci, Janševa zalega,
               fašistoidna stranka SDS… "</q> in tako naprej. To so vse primeri, če že ne sovražnega, pa
               zelo problematičnega, žaljivega, ampak, kar sovražnega govora. Tudi v teh primerih,
               ki jih vidimo sedaj v nadaljevanju, predlagatelji te seje, ki so danes predlagali
               sejo o sovražnem govoru, tega niso obsodili. 26. 11. 2015 je za Delo Svetlana
               Makarovič namreč povedala, da <q>"so poslanec Jožef Horvat, duhovnik Branko Cestnik in
               Aleš Primc,"</q> mimogrede, vsi trije so takrat nasprotovali predlaganim zakonskim
               spremembam na področju zakonske zveze, o njih je dejala: <q>"Bolj, ko jih gledam, bolj
               mi je žal, da niso bili splavljeni, ko je bil še čas."</q> Škoda, ker so nevladne
               organizacije že odšle, ampak nevladne organizacije bi lahko povedale sedaj, kako
               gledajo na takšno izjavo. O burkah pa je gospa Makarovič dejala naslednje: "Predlagam
               obvezno nošenje burke za ljudi, ki so grdi, ker bi se jih tako lažje prenašalo, pa še
               ton njihovega glasu bi zadušila, recimo za Gorenaka. Gospa Makarovič, ki ima, gospa Makarovič poziva
               tudi k sovraštvu do katoličanov in zanima me ali je kdo od predstavnikov levice
               kadarkoli obsodil kakšno takšno govorico. Januarja 2012 je namreč gospa Makarovič v
               intervjuju za spletni portal planet siol.net, izjavila naslednje. So stvari, ki jih
               je treba sovražiti. Po mojem mnenju je katoliška cerkev v Sloveniji nekaj kar moraš
               sovražiti. Jaz to čutim kot svojo državljansko dolžnost. Kolegice in kolegi, to ni
               nič drugega kot razpihovanje sovraštva. Razpihovanje sovraštva. In razpihovanje
               sovraštva je jasno definirano kaj se zgodi z njim v 297. členu Kazenskega zakonika.
               Pa se je v tem primeru kaj zgodilo? Nič se ni zgodilo. Nekateri so te besede
               Makarovičeve označili za svobodo govora, spet drugi so menili, da gre za sovražni
               govor, ki ga je treba preganjati. Varuh človekovih pravic je prejel 21. pobud za
               ukrepanje zaradi izjav, vsaj osem pa jih je prejela tudi policija. Marjan Fank,
               takrat pomočnik direktorja UKP je 8. marca 2012 obvestil državljane, ki so se
               pritožili, da policija ne ugotavlja kršitve zakonodaje. Mateja Jadrič Zajec, okrožna
               državna tožilka svetnica je kontroverzno ugotovila, da v tem primeru ni šlo za
               sovražni govor, in da naj takšne izjave ne bi spodbujale konkretnih dejanj.</p>
               <p>In čisto na koncu, glede na to, da je levica uspela to sejo pripraviti oziroma
               koalicija uspela to sejo pripraviti, do sedaj kot rečeno še niso pripravili nobene
               seje na temo sovražnega govora in mi to sejo pozdravljamo, ampak želim pa opozoriti,
               da smo v vseh teh letih na Komisiji za peticije ter za človekove pravice in enake
               možnosti imeli veliko sej kjer smo odgovarjali na konkretna vprašanja v zvezi s
               konkretnimi primeri sovražnega govora. Najlepša hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Prosim, za mir v dvorani!</p>
               <p>Torej dolžna sem eno pojasnilo, da ne bo desetkrat izrečena laž postala resnica.
               Namreč v skladu s Poslovnikom, tisti ki je predlagatelj seje, tudi predlaga koga naj
               se vabi, tako da tisti, ki smo predsedniki odborov, to dobro vemo. Seveda se vabi, če
               še kdo predlaga, pa tudi, če se sam prijavi. Tako, da predsednik ni tisti, ki sam
               odloča. Je pa dejstvo, da vsaj, lahko rečem za ta odbor, ko imamo predloge desnice,
               da so ponavadi predlagani desni. Je pa res, da pa imamo tudi en odbor na katerega pa
               nikoli niso vabljeni levi, ampak izključno samo desni. Toliko o 51. členu in njegovi
               resnici.</p>
               <p>Sedaj pa dajem besedo gospodu Janiju Möderndorferju. Izvolite.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Dober dan! Smo rabili nekaj ur, da smo prišli do razprave. No, vam sem v bistvu že od
               samega začetka pripravljen bil na diskusijo, da bo polemična, na trenutke zanimiva,
               na trenutke pa seveda jasna demonstracija sovražnega govora. Vendar to kar je
               govorila moja predhodnica, seveda nisem imel pripravljen ta odziv na to kar je
               govorila, pa vendar bom poskušal v sami razpravi zaplesti tudi določene odgovore in
               določene trditve, ki so bile postavljene.</p>
               <p>Naj takoj na začetku za to, da eno stvar razčistimo. Upam, da bo kdaj v Državnem
               zboru, bom rekel, ta želja in volja presegla po levih in desnih, da so vsaj enkrat v
               določenem kontekstu v določenih stvareh lahko iskreno pogovarjamo. In danes smo
               slišali vsaj v tem zadnjem delu in zadnjem nastopu v resnici samo travme in bolečine
               SDS zadnjih petnajst let. Zanimivo je, celo določene izjave, posnetke in slike so
               bile izpred leta 2008, ko je bil ZK prenovljen in tudi sam člen, ki je posodobil tudi
               določene sankcije, ki iz tega sledijo. Se pa strinjam in tukaj bom potrdil seveda, da
               marsikdaj ta člen se ne izvaja, vendar ne samo takrat kadar je v precepu vprašanje
                   stranke in pa, bom rekel,
               Poslanske skupine SDS. Tisto, kar je smisel je, da moramo najprej ugotoviti, če gremo
               po vrstim, da sovražni govor ni od včeraj. Sovražni govor tudi ni izpred 10 let.
               Sovražni govor ni izpred 50 let. Sovražni govor v resnici nastaja in je nastajal in
               se oblikoval vedno bolj enkrat v korist oblasti, drugič v korist drugih nasprotnikov
               in drugačno razmišljujočih z enim samim ciljem. To je, da ne postanejo tisti, ki
               želijo uporabljati sovražni govor samo, da je to njihov edini izplen in cilj nekaj
               povedati sovražnega o drugemu, ampak zagotovo pomeni še kakšen korak več. zato sem
               prepričan, da sovražni govor je povezan še s kakšnimi drugimi dejavnostmi. In v
               zadnjem času lahko govorimo, da tisti, ki uporablja sovražni govor je zagotovo tudi
               nestrpen, diskvalifikacijski in ima še kakšen drug cilj. Ta cilj je zagotovo nekaj
               spremeniti. In če pogledamo zgodovinsko nazaj bomo videli, da sovražni govor so
               uporabljali zelo velikokrat totalitarni sistemi za katerega bi si ne želel, da se
               posamezniki identificirajo z njim, pa vendar, žal, na nek način se identificirajo,
               ker uporabljajo njihova orodja, sredstva za to, da bi lahko dosegli določen cilj. Pa
               nisem še nobenega identificiral pa še nobenega kvalificiral kdo to bo, zato mi ne že
               vnaprej se, razen če se ne vidite v tej zgodbi, mi to dajati. </p>
               <p>Tisto, kar se meni zdi pomembno je predvsem, kar zelo malo govorimo, je večna ta
               bolezen ali težava ali neskladje razumevanje svobode govora. Svoboda govora je
               zagotovo eden od postulatov demokratičnih držav, kjer lahko se razvija nek dialog
               različnosti in ne nazadnje, da dosežemo tudi določeno stopnjo razvoja in da se
               razvijamo. Vendar tisto, kar je problem je problem seveda to, da nas je zgodovina
               naučila, da je največkrat problem pri svobodi govora in pri razumevanju tudi naše
               demokracije, ki je stara 25 let, je največkrat to, da se vedno zaleti ali pa
               dostikrat se zaleti v sovražni govor, žal, ne gre drugače. Ta meja o kateri smo danes
               najmanj petkrat, šestkrat slišali, da je zelo subtilna in se včasih niti ne ve kdaj
               se jo prehaja, je v času, ko nismo več tako zaplankani, smo šli naprej, smo razdelali
               določena vprašanja, se danes zelo jasno razmeji kaj je sovražni govor in kaj je
               svoboda govora. Zato sam trdim, da, dostikrat sem rekel naslednje, veste demokracija
               je prinesla to, kako si pač, bom rekel, vsi preprosto predstavljamo, da lahko vsak
               pove kar želi in kadar hoče in kakor hoče. To je njegova ustavna pravica, vendar ko
               trči v pravico, da je nekoga prizadel, užalil ali pa celo ima željo doseči, da se
               določene stvari spremenijo, govorim predvsem v smislu sovražnega govora, pa je
               lahkoto zelo nevarno orožje, beseda namreč, da noben ne želi ali misli,da je to
               pravica, ki je nedotakljiva, da ne more odgovarjati za tisto, kar je izrekel. Trditev
               je namreč naslednja: demokracija ni to, da lahko vsak pove kar hoče, ampak predvsem
               predvsem, da odgovarja za to, kar je izrekel. To je smisel in bistvo česar se moramo
               mi v resnici na koncu zavedati, če hočemo narediti ta korak naprej.</p>
               <p>Veste, tu smo videli na teh fotografijah ogromno različnih stvari pa ves čas samo to,
               kako levica ničesar ne obsodi. Ne vem zakaj kolegica ni pokazala takšne slike? Pa da
               se razumemo, jaz ogromno stvari, ki smo jih danes videli na tem platnu obsojam in to
               zelo jasno, ampak če bomo na ta diskurs pristali, da bomo govorili, poglejte, kaj ste
               vi meni naredili, drugi pa, poglejte, vi ste pa meni to naredili, ne bomo prišli
               nikoli do rešitve. Mi se moramo preprosto razbremeniti tega političnega nazora pri
               vprašanju sovražnega govora. Tu, če hočemo imeti ničelno toleranco ni izjem, je ni.
               In ni res, ker je šla kolegica sedaj ven, ker drugim očita in kar naprej vmes
                  uporablja, bom
               rekel te elemente, da pred govorniškim odrom govori kdo je kaj zapustil, Eve Irgl
               namreč ni v dvorani, zdaj ko bi to morala poslušati. Veste, Mirovni institut se je
               zelo jasno distanciral od tega kar je povedala Svetlana Makarovič. Zelo jasno,
               ugotavljamo, da je izvaja Svetlane Makarovič neprimeren in nesprejemljiv poskus
               diskvalifikacije nasprotnikov novele ZZDR. To so zelo jasno povedali in ne govoriti,
               da to ni temu tako. Vendar, ko obravnavamo posamezne primere, nismo rešili osnovnega
               vprašanja sovražnega govora, ampak se zapletamo tam, kjer v resnici po navadi vedno
               tiči, veste, to je tisti problem, hočemo rešiti problem, potem si dajmo najprej
               priznati in to je osnovno, da sovražni govor obstaja. Torej, če si priznamo, da
               obstaja, ga moramo še definirati. Tukaj pa imamo problem. Ja, težko ga je definirati,
               kdo pa bo tisti, ki ga bo ugotavljal, kaj pa to sploh je, in tako naprej. Oprostite,
               v Državnem zboru Republike Slovenije je bilo to ničkolikokrat že ugotovljeno kaj je
               sovražni govor. Celo definiran je bil. Spomnite se v prejšnjem mandatu, je bila
               preiskovalna komisija, ki je raziskovala ekstremizem in ekstremistična gibanja.
               Vmesno poročilo je bilo zelo jasno, in je bilo tudi objavljeno in je dostopno vsem,
               in ta komisija, ki je različno sestavljena, iz različnih provenienc, je seveda tudi
               ugotovila določene stvari in celo predlagala organom določene stvari, ki so jih ti
               isti organi sami predlagali znotraj svojih preiskovalnih dejanj, kje v resnici je
               problem in če grem po vrsti. Seveda vas ne bom obremenjeval s tem, ker si boste lahko
               to poročilo sami prebrali, osnovna intenca je seveda bila govora o levem in desnem
               ekstremizmu, najprej o ekstremizmu kot takšnem, na splošno, potem se je zgodil
               svojevrsten presedan in smo kar na enkrat ugotovili, da imamo celo levi ekstremizem,
               in zato če imaš levega, smo morali definirati desnega in tako na enkrat smo spet
               dobili in smo se ujeli v lastno zanko, o kateri je govorila moja predhodnica. Levi in
               desni in levi in desni. Ne sovražni govor, imamo dragi kolegi in kolegice. In to je
               bistvo vsega. In tisto, kar je najbolj pomembno je šla komisija celo tako daleč, da
               je celo definirala kakšne instrumente in korake uporablja leva opcija oziroma levi
               ekstremizem in kakšen desni ekstremizem. Tako daleč so šli, pa vendar vas s tem ne
               bom obremenjeval. Tisto, kar pa je pomembno pa je, da je zelo jasno definirala
               naslednje. Retorika teh skupin je praviloma usmerjena proti izbrani skupini
               prebivalcev, ki postanejo krivi za vse nepravilnosti in nepravičnosti v družbi.
               Takšna skupina je lahko katerakoli družbena manjšina, ki v določenem trenutku izstopa
               iz prevladujočih družbenih meril, ne glede na njeno dejansko identiteto. Še več,
               ideološko pogojen z nestrpnostjo, nedemokratičnimi načeli, sovraštvom, zaradi
               sovraštva pa sebi in s svojim poudarjanjem nekaterih skrajno tradicionalnih vrednot.
               Pa imamo že en oris in sliko o čem pravzaprav govorimo. O sovražnem govoru je v tem
               poročilu namenila kar nekaj prostora in ga tudi jasno definirala. Sovražni govor je
               izražanje mnenj in idej, ki so po svoji naravi diskriminatorne, ksenofobične,
               rasistične, homofobične in podobno in uperjene proti različnim manjšinam, etičnim,
               narodnim, verskim, kulturnim, spolnim in podobno. Vse je definirano. Zelo jasno.</p>
               <p>Ampak, potem tudi ugotovi, da imamo demokratično in tolerantno družbo, ki mora svojim
               članom dopustiti izražanje in zagovarjanje torej v javnem in zasebnem, z
               najrazličnejšimi stališči in idej, četudi se nam zdijo provokativne, neumne ali celo
               žaljive. Takšna družba mora vztrajati, da je izražanje, zagovarjanje stališč svobodno
               in zaščiteno. Pozor. Potem pa nadaljuje tako. Za primere, ki pa stališča in ideje
               posegajo v pravice posameznikov, mora družba to svobodo omejiti in zaščititi pravice
               posameznika. Slovenski Kazenski zakonik, na primer, inkriminira dejanja zoper čast in
               dobro ime in vemo, da je bilo že kar nekaj postopkov v naši družbi na to sproženo.
               Vendar, slednje omejitve inkriminacija bi morala veljati tudi za javno spodbujanje k
               sovraštvu, nasilju in diskriminaciji posameznika ali skupin  oseb, kjer obstaja jasna nevarnost, da
               bodo izražanja ali zagovarjanja stališč eskaliralo v nasilje, sovraštvo ali
               diskriminacijo za sovražni govor. Skratka, že Evropska komisija se je za boj proti
               rasizmu in nestrpnosti znotraj Sveta Evrope v svojih rednih poročilih o boju proti
               rasizmu, ksenofobiji v državah članicah Sveta Evrope, je opozorila, da v Sloveniji na
               področju, tudi zaradi pomanjkljive zakonodaje ali pa ne zavzetega delovanja organov
               pregona tako rekoč ni skoraj nobene obsodbe. Sovražni govor namreč lahko vpliva na
               eskalacijo nasilja in nastanek drugih protipravnih ravnanj zoper posameznike ali pa
               skupine oseb. Zato, če ste danes poslušali razpravo državnega sekretarja Ministrstva
               za notranje zadeve in ministra za pravosodje ste lahko videli majhno razliko. Razlika
               je bila predvsem v tem, da je minister za pravosodje ugotovil, da imamo problem v
               naši slovenski družbi, ker bi se radi sovražni govor izkoriščali za leve, desne in za
               razne politične manipulacije in ugotovil je, da sovražni govor je in da je premalo
               normiran in da imamo problem, kako ga normirati. To je ugotovil. Dočim državni
               sekretar pa ugotovi, da imamo dobro urejeno, da 297. člen je tisti, ki bo uredil ta
               naš problem in skratka, tukaj nekaj ne gre skupaj. Ista Vlada in težko definiramo, da
               ne boste mislili gospa Irglova, da funkcioniram samo po principu SDS. Jaz sem
               kritičen tudi do svoje Vlade. No, ampak, če pogledamo naprej poročilo, bomo videli,
               da v tem poročilu zelo jasno zapišejo naslednje, da je problem 297. člen zakona in je
               zato predlagalo, pazite, šli so celo tako daleč, da so predlagali dopolnitev in zdaj
               pa smo končno pri tem, da iščemo rešitve, kako rešiti, bom rekel in narediti kakšen
               korak naprej v to smer, problem sovražnega govora. Reče naslednje, v 297. Kazenskega
               zakonika, se bi dodala 1.b, doda nov odstavek, ki bi na primer inkriminacijo storitve
               tega dejanja v skupini ali združbi, ki je bila na primer ustanovljena prav s tem
               namenom. Druga možnost pa je, da se določene oblike spodbujanja sovraštva, nasilja
               ali nestrpnosti še posebej v povezavi s sovražnim govorom, opredelijo kot prekrški s
               področja javnega reda in miru, to so predlogi nacionalnih organizacij varnostnih, ki
               so predlagale neposredno kako bi lahko ta problem reševale. Še več, v to smer je šla,
               so šli celo predlogi Vrhovnega državnega tožilstva, ki policiji svetuje, da je treba
               rešitve s opisano problematiko iskati v določbah zakona o javnih zbiranjih. Vrhovno
               državno tožilstvo je predlagalo policiji, da tovrstne dogodke spremlja in obravnava v
               okviru možnosti, ki jih dopušča kaznovanje po določbah, ki urejajo kršitve javnega
               reda in miru, kršitve obratovalnega časa gostinskih lokalov in kršitve zahtev za
               opravljanje gostinske dejavnosti. Namreč po isti analogiji, da bi, se tam notri lahko
               našle rešitve kako naj to rešujejo. Seveda je policija sama ugotovila, da bi bile
               tudi potrebne spremembe, kar se tiče zakona o javnem zbiranju in pa seveda tudi
               problem, omeni, da ima pri reševanju oziroma sledenju sovražnega govora tudi pri
               učinkih, pri tako imenovanem, če bi šli v prekrškovnem delu, ima problem, ker v
               resnici nima določenih podlag, da bi lahko določene stvari sploh izvedla. In zato, da
               ne boste mislili, da je to Möderndorferjeva domislica, ko sem vložil zakon in prosil,
               da se ga prestavi na eno izmed naslednjih sej, zato, da bomo se danes lahko
               pogovarjali o sovražnem govoru in skupaj iskali rešitve, kako določene stvari urediti
               znotraj Zakona o javnem redu in miru. Namreč, to isto je predlagala prav ta komisija,
               ko reče, da je treba preprosto v tem zakonu urediti tiste določbe, ki bodo dale
               možnost policiji, da ukrepa. Danes vas ne bom s tem obremenjeval, ker moja intenca
               je, da seveda iščemo skupaj odgovore. Bomo pa zagotovo o tem razpravljali, ko bo
               prišel čas za to. Seveda predlaga tudi, da  je predlagala komisija, da se spremeni kazenski
               zakonik v tej določi o kateri govorim in pa seveda, pazite, pozor, zelo jasno ugotovi
               naslednji korak, ki ga je treba narediti, to pa je, da kazenski zakonik bi bilo
               potrebno dopolniti s kvalificiranimi oblikami določenih kaznivih dejanj, kjer je
               napadena žrtvina telesna in siceršnja integriteta tudi s sovražnim govorom iz tega
               področja, itn. Skratka, treba bi bilo definirati. To je ključni problem, ker mi enih
               stvari nimamo definiranih. Danes v razpravi je nekdo omenil, kam bomo pa prišli, če
               bomo vse definirali v zakonu, in da z zakonom tudi, če bi ne vem kakšne podrobnosti
               še ne vem kako opredelili, ne bomo rešili problema. Jaz se bojim, spoštovani gostje,
               poslanke in poslanci, ene družbe so tako visoko razvite, da marsikatere določbe,
               tukaj gre ponavadi za skandinavske države, ne potrebujejo določenih zapisov v zakonu.
               Ne potrebujejo. Žal določene družbe, ko ugotovijo, da prihaja do takšnih odstopanj,
               in da je teh pojavov vedno več, potrebujejo določene zapise. In predvsem zato, da
               razvijemo tudi novo prakso na tem področju in kar je še bolj pomembno od tega,
               kasneje seveda tudi s tem učimo in razvijamo družbo, kako lahko postopamo drugače.
               Dilema je, seveda je dilema ali bomo preventivno ali bomo kar naprej vsako stvar
               sankcionirali. Veste, naredil bom eno primerjavo za katero boste na začetku mislili,
               da ni najbolj primerna, pa vendar je, ker imamo norme v družbi. V prometu se vsi
               strinjamo, da moramo imeti kaznovalno politiko. Tudi v Državnem zboru smo nekajkrat
               spreminjali Zakon o cestno prometnih predpisih, ker smo ugotovili, da je preveč
               alkoholiziranih, da je preveč prekrškarjev, da je preveč smrtnih žrtev in kaj jaz vem
               kaj še vse. Si predstavljate, da bi samo preventivno delovalo. Samo ne mi reči,
               sovražni govor je pa nekaj drugega. Ni, zaradi tega, ker se prav tako dogajajo iz
               tega naslova tudi kazniva dejanja, pri sovražnem govoru gre včasih za kombinacijo
               prekrškov kaznivih dejanj in kaj jaz vem kaj še vse, ampak policija, se veste kdaj
               loti sovražnega govora. Največkrat kadar je posledica in kadar ima podlago še v
               kazenskem zakoniku, zato ker se obesi na, v bistvu, kaznivo dejanje in potem malce
               poveže še ta nesrečni sovražni govor v narekovaju, o katerem danes govorimo. In to je
               ključni problem. Mi se preprosto nočemo osredotočiti na sovražni govor, ki je pa
               največkrat začetno dejanje kot posledica potem še kasneje drugih kaznivih dejanj, ki
               nastanejo iz sovražnega govora. To je ključni problem, in če se tega ne bomo soočili
               in se realno priznalo in se izgovarjali, da imamo problem v policiji zato, ker ne
               vemo kako bo to reševala, ker imamo premalo kadra, ker bi bilo to fino, če bi to
               strokovno malo razmislili pa še malo pogledali kazensko področje kako bi tam
               definirali, oprostite, mi imamo en resen problem. Problem je, da sovražni govor, če
               se lotimo recimo interneta, se pojavi danes na internetu, oprostite, naš sistem je
               kot dinozaver, preden bo reagiral, te spletne strani sploh več ne bo, verjetno še te
               osebe več ne bo v tej državi. Takrat se bo šele zadeva, bom rekel, dobila nek svoj
               epilog in največkrat, kakšen epilog, da niso našli elementov prekrška oziroma
               kaznivega dejanja. Imam spet problem, nismo naredili nič. No, seveda na koncu
               komisija predlaga in opozori še na eno stvar, ki je zelo pomembna. To je to o kateri
               sem govoril, namreč da seveda ni problem samo o tem, da spremeniš zakonodajo. Namreč
               pove še nekaj, predvsem govori o tem, da bi bilo zelo fino, če bi spremenili Zakon o
               političnih strankah pa zelo jasno definirali kako se obnaša politika oziroma
               politična stranka ali odgovarja za določena dejanja, ki jih politik počne. Sam osebno
               sem že nekaj časa proti temu, da imamo poslanci in poslanke imuniteto, ker se v
               resnici organi pregona dostikrat izgovarjajo, ne zaradi imunitete, ampak jim je
               imuniteta plus, da se jim ni treba ukvarjati s sovražnim govorom, ki se dogaja. V
               parlamentu ga je ogromno. Ogromno ga je, in to kar tako malo po šrek in po čez, sploh
               ni diskusije, pa to ne v tem letu in tudi ne v tem mandatu, v več mandatih nazaj kar
               naprej. Veste, ampak kje nastane glavni problem, da je, nekdo je danes rekel, da
               upada število sovražnega govora, itn. Veste, problem je, ko se sovražni govor, ko je,
               najprej smo vsi zgroženi, na koncu postane družbeno sprejemljiv.  Še več, rečejo, ma poglej, zdaj si
               politik si na vročem stolu. Moraš to prenesti. Namreč sovražni govor. In s tem
               seveda, ker imamo to srečo, jaz pravim to nesrečo, ker so vse seje prenašane preko
               televizije, postane še to družbeni vzorec, ker če to v parlamentu lahko počnemo,
               lahko počnemo vsi v družbi. In v resnici vzgajamo od majhnega otroka. A mislite, da
               otrok kar takole malo čez noč dobi preblisk kaj je sovražni govor? Ne, najprej ga
               dobi doma, potem ga vidi na televiziji, ga vidi na cesti, potem se začne grupirati v
               skupine, ki to podpirajo in imamo že ekstremizme in bom rekel, ekscese, kateri
               postanejo neobvladljivi. Najhujše kar se pa lahko zgodi in za razliko od tega, kar je
               moja predhodnica govorila je pa seveda, ko začne oblast sama ustvarjati sovražni
               govor. Moja kolegica pred mano ni govorila o tem kaj pa se je dogajalo od leta 2006
               pa do leta 2008. A sem prav povedal? Nisem prav povedal datuma ampak okej, v tem
               kontekstu. Ampak saj bom prišel do datuma, ko bom pogledal na papir. Ena najhujših
               stvari, ki jih jaz še danes ne morem pozabiti je odkriti sovražni govor oblasti v
               primeru Strojanovih. Sam sem bil udeležen v te zgodbe in zato lahko iz glave vam
               govorim kaj se je dogajalo in v strukturah, ko je seveda vladajoča bom rekel oblast,
               poskušala rešiti problem Strojanov, ki ga je najprej sama zakuhala, potem pa se je
               hotela distancirati od njega. In to je problem sovražnega govora. Spomnite se poziva
               v Ambrusu, ko minister za notranje zadeve, obljubi občanom, krajanom, da se Strojani
               ne bodo več vrnili. Dal je posredni, s posredno podlago in zagon vsega sovraštva, ki
               se je dogajal, da je šel celo tako daleč, da ko je prišel na to isto mesto Drnovšek,
               pokojni Drnovšek, takratni predsednik države, se je začelo izvajati celo nasilje. Mi
               smo mislili, da bo tam dobil še svojo porcijo od ljudi. Ampak veste, to je nekaj kar
               potem preprosto ne moreš več zaustaviti. In tega se je ustrašila tudi takratna
               oblast, jaz ne bom pozabil, jaz sem bil v tisti skupini, ko sem bil zaprošen, bil sem
               takrat podžupan Mestne občine Ljubljana, sem bil zaprošen, da rešimo problem
               Strojanov, ker jih bo treba, tako ali drugače nekam namestiti. Takrat je zazvonil
               telefon in poklical je predsednik te delovne skupine, ki je bil s strani Vlade
               zadolžen za reševanje problema Strojanov. Bil je to takratni minister Zver, ki je v
               resnici mogel najti rešitev. Jaz sem že dva dni županu napovedal, da bo ta problem na
               koncu končal v Ljubljani, ker je edino tukaj v Ljubljani je takšna koncentracija
               ljudi, da edino tukaj bomo lahko ta problem rešili, ker čim greste v neko manjše
               naselje, poglejte imate ljudstvo gor. In seveda sem dobil domačo nalogo, da najdem
               lokacijo kje lahko Strojane namestimo, da bodo lahko normalno živeli, glede na to, da
               je bil že zaplet narejen z zemljiščema v Ambrusu, kjer so bili zakoniti lastniki in
               so morali potem na koncu tako daleč zadevo pripeljati, da so danes Strojanovi
               zakoniti lastniki v Rojah. Tam imajo lastništvo. Ampak to je Vlada takrat sama
               zakuhala, da je tako daleč prišla zadeva, ker bi se jo dalo, jaz sem prepričan,
               popolnoma drugače urediti. Nastala pa je seveda iz razloga, ki se mu reče sovražni
               govor. Takrat je nastala in to so bile posledice. A je kdo od organov pregona
               reagiral po uradni dolžnosti? Pustimo, zdaj tisto posledico, da je bil tam en tepen,
               krvav in tako naprej, ampak potem naprej v Ljubljani, ne bom pozabil te noči. Kot noč
               dolgih nožev sem jo doživljal. V Vevčah smo našli hišo, kjer naj bi Strojanovi
               živeli. Seveda se je hitro razvedelo, da se tam nekaj dogaja in pripravlja in kaj je
               bila posledica vsega=Posledica je bila, da smo dobili demonstracijo ljudi, katere
               mimogrede jih je organiziral predstavnik SDS. Ko je minister Zver zvedel, ko sem mu
               poročal kaj se je v resnici zgodilo je iz protesta odstopil od te delovne skupine in
               takrat, če se spomnite je po uradni dolžnosti moral prevzeti takratni minister
               Podobnik, mislim, da je bil za okolje in prostor, ker je Zver je protestiral proti
               takšnemu načinu reševanja, ko je videl, da so mu njegovi lastni lokalni sodelavci v
               resnici zakuhali nekaj, kar je v resnici hotel rešiti kot problem. Tukaj ni Zver
               kriv, da se razumemo, nekaj drugega, enostavno – to je spet tisto kar ponavljam – ni
               se dalo več zaustaviti. Zvečer sem se peljal, da bom videl kaj se pravzaprav dogaja,
               ker je bilo celo noč nemir. 
               Ne boste verjeli, hiša je gorela oziroma zraven tisti lesen skedenj. Vprašal sem
               policijo, če bo reagirala. Naslonil se je na avto in rekel, ne smem, nimam povelja.
               Gasilci niso mogli priti zraven gasiti. To je posledica sovražnega govora, o katerem
               govorim. Tako daleč smo prišli. Kot podžupan se ne spomnim, da bi se peljal kakšen
               kazenski postopek proti vsaj neznanemu storilcu, ki je zažgal tisti skedenj. Ni ga
               bilo. Nobeden ni reagiral. Prvič sem se počutil kot da sem v neki noči dolgih nožev,
               ki se je dogajal 70 let nazaj. Zadaj so bili pa Strojani, ki jih nihče ni maral, ker
               so druge barve, ker so Cigani in kaj jaz vem kaj še vse.</p>
               <p>In nekaj podobnega sem danes doživel v tej dvorani. Ko mi nekdo reče, kot poslušalcu,
               moji kolegici ni šlo za odkrit sovražni govor, šlo je pa za prikrito dejanje in se mi
               zdi nespodobno od mojega kolega Breznika, ko reče naslednji stavek: Kolegica,
               oprostite, vi bi morali biti hvaležni Republiki Sloveniji, da ste lahko se
               izobrazili. Ali je komu kdaj v SDS to rekel? Ali je kdaj komu drugemu rekel? Ali se
               je sam sebi? Ali se je kdaj zahvaljeval na takšen način, ciničen način? O tem vam
               govorim ljudje, da je to vse prikrito in se delamo kot da tega sovražnega govora ni
               in vse skupaj v celofan zavijemo, v politično bojevanje. Sam osebno nimam nič proti.
               Veste, politika je različna in mora tekmovati med seboj in imamo opozicijo, imamo
               koalicijo. Jaz to vse podpiram. Demokracija je zelo jasna, ampak da nimamo toliko
               kulture, da bi jo razvili v Državnem zboru, da ne bi sami prepoznali kdaj smo
               prestopili prag in začeli uporabljati sovražni govor, to, dragi moji, se pa meni
               gabi. In enostavno ne morem pristati na ta diskurs, ki mi ga nekdo ponuja in servira
               kot najbolj normalnega. Oprostite, kolega Breznik je danes prišel na podlagi izjave
               za Twitt in smo imeli tu nek zaplet kdo koga obsoja in, bom rekel, prikazuje. Še
               enkrat sem šel gledati Twitt. Nimam ga kaj brisati kolega Breznik in ga tudi nikoli
               ne bom. Še danes stojim za besedami, ki sem jih napisal, ampak podgan nisem omenjal
               in tudi Murglova jih ni omenjala. In vas prosim, nehajte potvarjati in podtikati
               stvari, ko hočemo prav to temo rešiti. In to je sovražni govor.</p>
               <p>Seveda bom počasi zaključil. Zaključil pa bom s stvarmi, ki so za mene zelo pomembne,
               predvsem iz tega, ko se sprašujemo zakaj imamo manj prijav za sovražni govor. Zato,
               ker se počasi navajamo na njega in ga sprejemamo kot da je to nekaj najbolj
               normalnega. Nekdo je danes rekel, da sovražni govor ne nastaja takrat, kadar imamo
               ekonomske probleme. Saj ni res. Seveda jih imamo. Pojdite zgodovinsko nazaj gledati.
               Kdarkoli so bili ekonomski problemi se je moralo najti v družbi krivca za to. Enkrat
               so bili Židje, drugič so bili Cigani, tretjič so bili sosedje, četrtič so bili
               južnjaki in ne vem kdo še vse. Vedno se je našel krivec. In začelo se je, pa če mi
               prodajate danes kar hočete, vedno najprej z etikiranjem v obliki sovražnega govora.
               In to je problem naše družbe. Kolegi SDS dostikrat ste bili napadeni s sovražnim
               govorom tudi vi, ampak ne iti po principu oko za oko, ker to družbe, te naše, ne bo
               rešilo. Zato je čim prej nujno potrebno upoštevati določene spremembe in se nehati
               sprenevedati.</p>
               <p>Dam vam samo še zadnji primer, internet je javni prostor. Policija je to pripoznala
               lansko leto decembra meseca, ko je na pozive Varuhinje človekovih pravic sama rekla,
               da ja, internet je javni prostor, ker je logično, ker vemo že vsi nekaj časa. Vendar
               kako izslediti nekoga na internetu ko objavi na Twittu, ko objavi na Facebooku in kaj
               jaz vem kje še vse pod raznimi lažnimi računi, kdo je avtor tega sovražnega govora,
               ki ga imamo ogromno. Policija pravi, da nima te možnosti. Jaz pravim, da jo ima. Zelo
               jasno. Pravijo, da imajo problem z IP, prvič, danes res nimajo  pravne podlage, da pridejo kar tako do
               IP, ne morejo, nimajo, razen če ni kaznivo dejanje, pa še kaj drugega se mora
               zgoditi. Pa pravijo, če pa že bi, recimo, dobili to pravico, imamo resen problem, da
               ko pridemo v neko veliko multinacionalko, firmo, klinični center – izmišljujem si, ne
               misliti, da je zdaj pa klinični center sovražni govor, pač naštevam velike
               organizacije -, ki imajo računalniški sistem tako razvejan, da ko prideš do vstopne
               točke firme, vidiš IP, veš, določiš, da je to to podjetje, ne veš pa, katera škatla,
               če banalno povem, je tista, iz katere – se pravi, delovno mesto – je prišel ta
               sovražni govor. Oprostite, ko bomo prvič to predpisali, bodo vse firme zelo jasno
               tudi – in to je danes seveda vse možno, to sploh ni noben problem, jaz si ne
               predstavljam, da bi si IBM dovolil ali pa Microsoft ali pa katerakoli druga
               računalniška firma, da ne bi točno vedeli, s katerega delovnega mesta je bilo
               vtipkano tisto, kar je nekdo naredil, se pravi, uporabil sovražni govor. Vse firme
               bodo začele spreminjati, ker nobena ne bo hotela imeti blatnega imena na svoji
               blagovni znamki, ampak bo hotela celo izključiti tistega, ki je to uporabil, iz svoje
               firme, iz njihove firme. In zato so to sami prazni izgovori, bodisi iz obupa,
               neznanja ali pa strahu, ne vem. Jaz sem prepričan, da smo prešli vse tri faze in da
               lahko naredimo en korak naprej in začnemo spreminjati. Jaz sem prepričan, vsaj pet,
               šest zakonov bi morali spremeniti v tem mandatu, do tiste mere, da bi lahko določene
               stvari predpisali. Se pa strinjam, prvi vzorec in prvi pokazatelj je, ali za to
               govornico uporabljamo sovražni govor ali ne, in ko ga bomo nehali tukaj, ga bo
               marsikje drugje tudi manj.</p>
               <p>Hvala lepa. Se bom kasneje še v razpravo vključil, ker sem prepričan, da bo marsikdo
               želel diskutirati še naprej z mano. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima dr. Vatovec. Pripravi naj se gospod Breznik.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala, gospa predsednica. Lep večer vsem!</p>
               <p>Zdaj po tej več kot peturni razpravi mislim, da nam še vedno ni, oziroma vsaj ne
               vsem, čisto jasno, kakšna je razlika med različnimi sovražnimi izražanji. V grobem bi
               lahko rekli, da poznamo dve, eno je sovražno izražanje, ki je uperjeno proti
               posamezniku, in to je običajno nekaj, kar se opredeli kot žalitev, kleveto ali pa kaj
               podobnega in se rešuje v nekih osebnih odnosih ali pa v skrajnih primerih v zasebnih
               tožbah pred sodišči. Druga stvar, tista, o kateri danes govorimo, pa je sovražni
               govor. Imamo več definicij, to je verjetno jasno, so pa vse zelo podobne. Ponovil bi
               tisto, kot jo je opredelil Svet Evrope v priporočilu R-97-20. Tam je jasno zapisano,
               da gre za tisto izražanje, citiram, <q>"ki širi, spodbuja ali upravičuje rasno
               sovraštvo, sovraštvo do tujcev, antisemitizem in druge vrste sovraštva, ki temeljijo
               na nestrpnosti, agresivnem nacionalizmu ali etnocentrizmu, diskriminaciji in
               sovražnosti proti manjšinam, migrantom ali ljudem tujega rodu."</q> In o tem bi se morali
               danes pogovarjati. Ne o tem, kako posamezni politiki so napadeni. Seveda gre za neko
               sovražno izražanje, ki pa ga ne moremo opredeliti kot sovražni govor. Na žalost je
               taka situacija, da na teh funkcijah je treba prenesti marsikaj. Strinjam se s kolegom
               Möderndorferjem, da je včasih to tudi slab zgled, vendar je to neka bistveno drugačna
               situacija kot v primeru sovražnega govora. In mislim, da moramo tu govoriti ravno o
               teh skupinah ljudi, proti katerim se uperjajo takšna dejanja.</p>
               <p>Ta razprava danes in sklic te seje je gotovo po eni strani pomemben, po drugi strani
               pa seveda prihaja prepozno, bistveno prepozno. In kar je ključno, je tudi to, da sama
               razprava ne bo dovolj. Razprava ni nekaj, kar bo pripeljalo h kakršnikoli razliki, ne
               bo ne senzibilizirala, ne bo pa niti na zakonskih podlagah spreminjala stvari. Prva
               stvar, ki bi jo potrebovali, je to, da se vsakršen sovražni govor obsodi, druga pa je
               ta, da se zagotovi ustrezen pregon in tudi sankcioniranje storilcev. Mislim, da je to
               tisto, kar je ključno in to, kar bi tudi pričakovali na današnji seji ali pa neki
               podobni seji. Skratka, da po vsem tem času, kjer smo v Sloveniji že dolgo, pa če
               štejemo štetje od osamosvojitve dalje, bili priče sovražnemu govoru, bi morali danes
               imeti bistveno boljšo zakonodajo, kar se tega tiče. S pogovorom, ponavljam, tega ne
               bomo rešili.  Druga
               stvar, ki je ključna in kar pogrešam v sklicu te seje, je ta, da ne najde tiste
               točke, ki je verjetno najbolj problematična v tem trenutku - to je ravno ta Državni
               zbor, pa tudi druge državne institucije, kjer se, na žalost, vedno pogosteje,
               verjetno tudi zaradi zgodovinskih okoliščin, ki smo jim priče zadnje čase, pravzaprav
               pojavlja sovražni govor. Kar je pa najbolj problematično, je to, da se tega
               sovražnega govora ne zaustavlja. Tako imamo tu res tisti slab zgled, kjer poslanci
               izvajajo sovražni govor in se to mirno dopušča. In seveda, tako kot je povedal kolega
               Möderndorfer, se to potem na nek način priuči oziroma postaja nekaj, kar je
               sprejemljivo, vsi pa vemo, da je v osnovi nesprejemljivo. K temu prispevamo, mislim,
               da vsi, to je odgovornost vseh, tistih, ki po eni strani takšna dejanja izvajajo, po
               drugi strani pa tistih, ki takšna izvajanja tolerirajo. Se pravi, tako tisti, ki
               govorijo, kot tisti, ki molčijo. In to je tudi nekaj, kar si moramo zadati kot neko
               prednostno nalogo, se pravi, da spravimo kulturo razprav v Državnem zboru na višji
               nivo, predvsem pa na tak nivo, ki ne bo vključeval takšnih žaljivih, čeprav včasih
               tudi osebnih komunikacij. K temu, kot sem že omenil, prispevajo tudi zgodovinske
               okoliščine, begunska kriza gre zelo na roko vsem, ki izvajajo sovražni govor. In pri
               tem je svoj delež odigrala verjetno tudi ta Vlada in nenazadnje tudi koalicijske
               poslanske skupine, kjer se je dejansko begunsko problematiko prikazalo kot krizo,
               takšna obravnava je imela svoje učinke, in sicer v tem, da se je začelo iskati
               tistega krivca. In ta krivec so v tem trenutku begunci, ki valijo po desettisoče
               kilometrov proti Evropi v iskanju neke boljše alternative. Tako so pri aktivnem
               ugotavljanju, pa tudi pregonu sovražnega govora premalo aktivne vse državne
               institucije in tudi nenazadnje posamezniki, ki predstavljajo te institucije. Po eni
               strani imamo civilno družbo, nevladne organizacije, ki skušajo na nek način krpati
               tisto, kar je deficit nečesa, kar bi morala opravljati država kot taka. Se pravi,
               tudi naloga države je, da takšne pojave na ustrezen način obravnava, in to je tudi
               nek deficit na državnem nivoju.</p>
               <p>Velikokrat poslušamo, da je sicer zakonodaja že v redu urejena, ampak da imamo težave
               drugje. Jaz mislim, da je sicer vse jasno zapisano. Jasno, da sta tako 39. kot 63.
               člen ustave jasna, če hočemo govoriti o svobodi izražanja in spodbujanju nestrpnosti.
               Po drugi strani pa je tudi v Kazenskem zakoniku vse jasno zapisano. Imamo pa seveda
               problem z izvajanjem tega, kar je tam zapisano. Skratka, pogoji za kazensko obsodbo
               so zahtevni, ne bom jih ponavljal, to je bila točka razprave že večkrat danes. In tu
               je tisti napor, ki ga moramo narediti, skratka, spremeniti zakonodajo na tak način,
               da bo sovražni govor lažje kazniv.</p>
               <p>Tudi če pogledamo statistiko, je ta pravzaprav zaskrbljujoča. Leta 2012 je bilo na
               Spletno oko podanih 4.707 prijav morebitnega sovražnega govora, od tega je bilo 92
               posredovanih policiji, 58 primerov je policija obravnavala v okviru 297. člena KZ,
               kazenskih ovadb je pa bilo na državno tožilstvo posredovanih 26. In potem skupno je
               bilo 77 zaključenih primerov, obsodb pa je bilo le 13. Torej, s 4.707 smo prišli na
               13. Gotovo je določen del teh prijav bilo neutemeljenih, ampak verjamem, da je bilo
               veliko več kot 13 primerov sovražnega govora v tistem letu.</p>
               <p>Tudi določitve znotraj Zakona o javnem redu in miru so ohlapne. Tudi ko smo
               obravnavali letno poročilu Varuha človekovih pravic, smo predlagali ministrstvu, da
               ukrene nekaj v tej smeri, skratka, da se tudi to možnost prouči, da se v tem zakonu
               spremenijo stvari, predvsem na podlagi razpihovanja sovraštva na socialnih omrežjih,
               vendar je bil argument takrat, da je zakonodaja že dovolj dobro urejena. Ampak danes
               vidimo, da ni, in pravzaprav se tudi veselimo tega, da je novela tega zakona v
               zakonodajnem postopku in jo bomo tudi obravnavali.  Kar je ključno, in to je moja osrednja os te
               intervencije, kakšna je razlika med svobodo izražanja in sovražnim govorom.
               Velikokrat se govori o svobodi izražanja, ki je ustavna pravica, ampak mislim, da
               moramo 39. člen ustave vedno brati skupaj s 63. členom. Skratka, tisto, kar je
               svoboda govora, ne sme nikoli preiti meje nekega sovraštva in prizadeti tistih
               pravic, ki so z ustavo tudi zagotovljene oziroma zaščitene. Tako da to dvoje, se
               pravi, izražanje stališč, je seveda nekaj, kar je sestavni del demokracije, nekaj,
               kar mora biti prisotno v javnih razpravah, vendar na kultiviran, predvsem pa
               spoštljiv način. Skratka, jaz verjamem, da je veliko družbenih tem, kjer so mnenja
               diametralno nasprotna, kjer se lahko vzpostavi ta razlika med levico in desnico,
               recimo, vendar vsakršno podajanje svojih stališč mora imeti enake vatle in ohranjati
               nek strpen diskurz. Kar je še v tej razliki pomembno, se pravi, ne samo razlika med
               svobodo izražanja in sovražnim govorom, je tudi mesto, s katerega se izjavlja. Po eni
               strani smo tudi danes poslušali že o tem, da se na nek način nekdo izjavlja z mesta
               moči, neka izjava pa gre lahko v smeri neke manjšine, ki je brez moči. In mislim, da
               je tu sklep lahko zelo hiter. Če gre neko sovražno izražanje proti nekomu, ki je,
               recimo, politik - pa smo to večina zdaj še v tej dvorani, glede na to, da se je
               občinstvo zmanjšalo, kar je razumljivo -, seveda ne moremo pričakovati, da bo mesto
               politika obravnavano enako kot mesto neke manjšine, recimo, izbrisanih, Romov, danes
               beguncev. Ne moremo enačiti teh stvari. Če je nekdo na poziciji moči, to so, recimo,
               poslanci, državni funkcionarji, predsedniki vlade, predsedniki strank, nikakor ne
               moremo enačiti teh ljudi z določenimi manjšinami. O teh manjšinah govorimo in
               sovražni govor je tisto, kar gre proti tem manjšinam. Tako da primerjati prvaka neke
               politične opcije z izbrisanimi, Romi, predstavniki LGBT skupnosti, begunci, je
               popolnoma nesmiselno in mislim, da tudi neumestno. Zato, ker tu je jasna ta vsebinska
               in kvalitativna razlika tistega, ki ima moč in ki je na nek način včasih pač podvržen
               temu, da mora sprejeti neke kritike, kakorkoli so že neokusne. Seveda obstajajo
               mehanizmi za to, da se takšna izvajanja preprečijo oziroma tudi ustrezno kaznujejo,
               kot sem že omenil, imamo sodišča in tožbe. Po drugi strani pa imamo manjšino, ki je
               popolnoma brez moči in ki zahteva seveda neko večjo zaščito.</p>
               <p>To so tiste točke, ki jih je treba izpostaviti, to je tisto delo, ki ga je treba
               narediti. In če se že pogovarjamo danes o sovražnem govoru, je to, kar moramo
               narediti, to, da jasno potegnemo ločnice med temi kategorijami, da jasno določimo
               oziroma se enkrat za vselej dogovorimo, kaj sovražni govor je. Naslednja stvar pa je
               ta, da začnemo sprejemati odločitve, ki bodo takšne situacije preprečevale. To, da se
               ne bo dogajalo, kar se dogaja, recimo, zadnje dni judovskemu centru v Ljubljani, kjer
               se na njihovem nabiralniku pojavljajo neonacistične nalepke, razbita okna, uničena
               lastnina in tako naprej. To so dejanja sovražnega govora in še veliko jih je. Mislim,
               da smo vsi že videli ogromno primerov, iz socialnih omrežij, iz medijev in
               nenazadnje, na žalost, tudi v vsakodnevni interakciji, v vsakodnevnem življenju, in
               to so tiste točke, kjer se morajo stvari premakniti. Po eni strani se strinjam s
               predstavniki Mirovnega inštituta, ki pravijo, da je treba senzibilizirati ljudi in na
               nek način ustvarjati preventivo, ampak da bomo dosegli to točko, moramo tudi narediti
               to, da se v tem trenutku ustrezno uredi tudi kurativa, se pravi, pač ustrezne kazni
               za takšne prekrške. Naj ponovim, eno je sovražno izražanje do posameznika, drugo je
               sovražni govor. Eno je
               sovražni govor, do posameznikov, ki so na politični funkciji ali pa na neki funkciji
               moči in drugo je sovražni govor, ki gre proti pripadnikom neke ranljive manjšine.
               Dajmo imeti to v mislih in seveda ponavljam, tisto kar je potrebno je da se ustrezno
               uredi način na katerega bodo lahko tožilci lažje obsodili takšna dejanja oziroma v
               svojih obtožnicah bolj, lažje predlagali takšna dejanja. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam gospod Vatovec. Besedo ima gospod Breznik, pripravi naj se gospa Anja Bah
               Žibert.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Spoštovani kolegice in kolegi, ki ste še ostali, spoštovana predsednica. Veseli me,
               da sem doživel pri svojih 45 pomladih, da lahko govorim v dvorani, ki je ostala v
               nekih svojih, lahko rečemo svojih arhitekturnih notranjih značilnostih ista, kot je
               bila pred 40 leti, ko se je v tej dvorani zatirala demokracija, ko se je zatiral
               govor <stage>/ aplavz/</stage> in preden.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim za mir.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>In preden govorimo o sovražnem govoru, preden govorimo o naslovu nične tolerance o
               sovražnem govoru, je ta družba v 25 letih se lahko zahvalila tistim, ki so nam prvič
               omogočili svobodo govora. To se bo zgodilo takrat, ko bo tu zgoraj poleg tega grba
               stala na eni strani slika mogoče dr. Jožeta Pučnika, očeta te države, človeka, ki je
               zaradi svobode izražanja preživel večletno zaporno kazen, ki mu je režim, katerega
               ideološke naslednike imamo še danes tukaj v parlamentu odvzel tudi diplomo, ki je
               moral oditi v tujino in ko se je vrnil je bil zaznanovan s tem, da širi nestrpnost,
               da je netolerantnost in da bo vrnil milo za drago. In še danes po 25 letih, torej, do
               tega človeka, v tej državi, noben se mu ni opravičil s te strani, nikoli ni doživel
               in je lahko rečemo zelo žalostno nekako se umaknil iz politike, ko je videl kam gre
               ta država in nekako potem tudi dokaj hitro umrl. Tako, da prvič bi se morali
               zahvaliti tistim, ki so omogočili svobodo govora. Zahvaliti bi se morali tudi morda
               zadnjemu novinarju gospodu Viktorju Blažiču, ki je kot novinar preživel nekajletno
               zaporno kazen zaradi svobode govora. Zahvaliti bi se morali 15 – 20 tisočim
               političnim zapornikom, ki so zaradi zloglasnega 133. člena končali v zaporih. Vsem
               tistim bi se morali zahvaliti kot poslanci zato, da lahko sploh danes govorimo. Kaj
               je sploh svoboda govora, kje so meje sovražnega govora, kje so meje nesprejemljivega
               govora in kje so meje morda žaljivega govora. Kje je kaznivo dejanje, kje je to
               prekršek po zakonu in kje pač gre za etična merila, ne gre toliko za kazenske
               sankcije. To je tisto, kar je pomembno poudariti. Dokler mi nimamo te hvaležnosti, da
               imamo to možnost, da so ljudje, ki so pretrpeli, ki so bili obsojeni za svobodo
               govora, ne tisti, ki so bili servilni bivšemu režimu ampak tisti, ki so se mu
               zoperstavili, zaradi tistih imamo to državo. Zdaj zardi tistih imamo to blagostanje
               in zaradi tistih lahko tukaj sedimo v kravatah in se pogovarjamo kaj je to sovražni
               govor danes. Dokler ti ljudje ne bodo dobili zadoščenja mi sploh ne moremo govoriti o
               sovražnem govoru. Prvič, ker ga ne razumemo, ker po 25 letih demokracije, spoštovani
               kolegi in kolegice govorijo tu o sovražnem govoru tisti, ki se jim Evropa konča pri
               Debeli Berti in ki niso prišli niti do Trsta, na Ponterosso v Trst. Prvič bi tukaj
               danes morali biti strokovnjaki ustavnega prava, prava človekovih pravic, tisti, ki so
               delovali v državah, ki imajo večletno ali pa več desetletno demokratično tradicijo in
               tisti bi lahko govorili, predvsem o sodni praksi na tem področju. Mi imamo danes
               tukaj problem, kjer se pogovarjamo zakaj bi širili ali pa ne bi širili 297. člen
               Kazenskega zakonika. Jaz sem povedal svoje mnenje že zdavnaj, največji problem te
               države je bil, da je v določenem obdobju v sredini devetdesetih let začela
               spreminjati zakone, ki smo jih vsaj tiste recimo z gospodarskega prava in vse ostalo,
               ki smo jih prenesli iz tistih zahodnih demokracij. Zaradi tega, ker institucije te
               države niso delovale. In da ne delujejo je jasno o tem govori praksa Evropskega
               sodišča,  cele vrste
               pilotnih tožb, celo ena od katerih je senat sodišča v Strasbourgu napisal. Vsak, ki
               bo stopil pred sodišče v Republiki Sloveniji ima veliko možnost, da se bodo kršile
               človekove pravice in temeljne svoboščine. Tudi tisti, ki so žrtve tega sovražnega
               govora, zaradi tega, ker nimamo sodne prakse, ker sodišča ne delujejo ravno, zaradi
               teh ljudi, spoštovane kolegice in kolegi, se mi danes tukaj lahko tudi pogovarjamo o
               sovražnem govoru. Institucije te države ne deluje in tudi ne odgovarja za svoje
               nedelovanje. Vi želite, da napišemo vse v zakon. Vi želite sodniku v naprej delati
               črko bralce kot je rekel ustavni sodnik Jan Zobec. Superiornost sodnika,
               samostojnost, intelektualna neodvisnost, znanje in to je tisto, kar ima sodnik neki
               manevrski prostor, v katerem odloča. Tukaj odloča danes Mirovni institut, ki je
               institucionaliziral, oni bodo za velike davkoplačevalske denarje odločali kaj je
               sovražni govor in kaj ne, ker Mirovni institut, ki je nastal leta 1991 ne leta 1971.
               Takrat bi jih spoštoval, takrat, ko so, Staneta Kavčiča odpeljali, ko ni več ni mogel
               biti predsednik vlade itd., takrat bi spoštoval. Tisti, ki pa nastajajo in sedaj
               govorijo o sovražnem govoru, ki so bili tiho še leta 1990 pa leta 1988 v procesu
               tisti ne morejo govoriti kaj je to sovražni govor. Najprej se morajo zavzemati za
               svobodo govora. Ko je kolegica Irgl tudi v tem mandatu in prejšnjem imela na seji
               tudi v Državnem zboru ljudi, ki so bili politični zaporniki prvega v Jugoslavijo
               človeka, ki je leto in pol preživel dalje od Nelsona Modele v zaporu, zaradi 133.
               člena Adem Demači. Dvakrat nominiran za Nobelovo nagrado, nosilec nagrade <stage>/
               nerazumljivo/</stage> na področju človekovih pravic ni bilo Mirovnega instituta, ni bilo
               Amnesty International na tej seji, tam je bil dr. Ante Kovačevič, doktor filozofske
               znanosti. Na Dunaju, ko je delal doktorat je povedal tri vice o Josipu Brozu Titu.
               Osem let zapora. Na tej seji je bil v Državnem zboru v spodnji seji. Na tej seji je
               bil tudi Vladimir Šeks celo pravnik, ki je zastopal politične zapornike in so ga
               samega zaprli za tri leta. Na tej seji je bil Zvonimir Čičak, predsednik helsinškega
               monitoringa hrvaške države, ki je govoril o človekovih pravicah, tudi o svobodi
               govora, tri leta zapora. Na tej seji Zvonimir Čičak je med drugim tudi nosilec
               nagrade <stage>/ nerazumljivo/</stage> na področju človekovih pravic in Amnesty International
               zapornik tako kot vsi ti, ki jih naštevam. Na tej seji je bil tudi David Tasić, ki bi
               bilo prvo ime, ki bi lahko karkoli povedal tudi o svobodi govora danes tukaj kot eden
               najbolj znanih političnih zapornikov.</p>
               <p>Vse to je tisto, kjer bi bili danes lahko tukaj ali pa vsaj preživeli tisti, ki so
               preživeli tak sistem, da bi lahko sploh govorili o svobodi govora. Ljudje, ki pa se
               nismo ali pa nismo trpeli prejšnjega režima težko govorimo danes kaj je sovražni
               govor, če niti nimamo neke resne demokratične tradicije na tem področju. Nimamo resne
               pravne prakse. Danes tukaj sta dva instituciji torej poudarjata kot neko
               inkvizicijsko sodišče kaj je sovražni govor in kaj ne. Največja pridobitev zahodne
               demokracije, zahodnega civilizacijskega kroga kot bi rekli svoboda govora ravno,
               zaradi tega, ker so sprejemali drugačnost v zgodovini, 100-letni, 1000-letni so se
               kresala mnenja, ljudje so zapirali, kršili so človekove pravice, bile so vojne, ampak
               na podlagi tega, ko so to uravnotežili je zahodno civilizacijski krog doživel
               neverjeten razcvet znanosti, umetnosti, kulture, spoštovanja človekovih pravic,
               zaradi tega mi danes živimo 20 let dalje, spoštovane kolegice in kolegi. Zaradi tega
               danes govorim v Philipsov mikrofon. Zaradi tega, ko boste imeli raka vas bodo
               zdravili z zdravili, da boste preživeli naslednjih 10 ali 20 let. Zaradi tega gorijo
               žarnice, zaradi tega smo pristali na Luni. To je dosegel zahodno civilizacijski krog,
               kjer so se te pravice spoštovale in kjer se tudi svoboda govora kot ena največjih
               atributov demokracije spoštoval. Toleranca do svobode govora je na zahodu izrazito
               velika seveda pa ni vsemogočna. Seveda obstajajo meje, kjer svoboda govora prehaja v
               sovražni govor in tudi kaznivo dejanje, ampak nekoč so vsi rekli, pustite to, imamo
               institucije. Danes bomo ugotavljali, da institucije ne delujejo. Mi celo ali pa
               predlog koalicije je, da se spremeni Kazenski zakonik, 297. člen. Da se utiša ljudje,
               ki so kritiki te države. Mi govorimo danes, februarja 2016, o svobodi izražanja, kjer
               ljudje niti približno ne vedo  kdo jim je skopal več kot sedem milijardno bančno luknjo,
               že drugič v tej državi, kjer neka mala skupina ljudi preiskuje privatno firmo torej
               to bančno luknjo in nobena informacija ne pride v javnost in potem se sprašujete,
               zakaj so ljudje na Twitteru ali zakaj so ljudje na Facebook nestrpni. Vedno se je
               potrebno vprašati kaj je država naredila, da je preprečila preventivno to nestrpnost.
               Ali je to neka država, ki je odprta? Ali smo v 25-ih letih odprti? Jani Möderndorfer
               je prej pokazal eden list, <q>"levičarke je treba posiliti"</q>, nekaj v tem smislu. Javno
               obsojam to dejanje in jaz in mislim, da obe kolegici, ki sta še iz SDS tukaj, tako
               kolegica Bah kot Irgl. Javno obsojam to dejanje. Nisem bil do sedaj seznanjen, če bi
               bil, javno ga obsodim, v tem trenutku čez pet minut dam na Twitter, da ga javno
               obsojam. Vsa taka dejanja. Seveda je pa tista meja, ko govorimo o svobodi predvsem do
               informirane javnost, da javnost pride do informacij, da se volivce lahko na
               naslednjih volitvah končno pravilno odločijo je pa svoboda govora, lahko rečemo,
               moramo biti do svobode govora izredno tolerantni. Da pa niste ali pa, da se svobodo
               sovražnega govora splača v Sloveniji pa potrjuje dejstvo. Človek je izdal lahko
               rečemo najhujšo izjavo, katero so ga predvsem državljani in državljanke hudo
               kaznovali, to je edini predsednik, ki ni šel v drugi mandat, gospod Danilo Türk je
               danes vaš kandidat za generalnega sekretarja ZDA kljub temu, da cel vesoljni svet
               govori, da nima niti približno ene možnosti na tem področju, ne, vi vztrajate in
               zapravljate davkoplačevalski denar. Človek, ki je največji genocid po drugi svetovni
               vojni slovenskega naroda, kjer so pobili izven sodno, po vojni govorim, ne med vojno
               že, 4 tisoč 800 ljudi po vojni, 15 tisoč Slovencev in Slovenk v celi Jugoslaviji pa
               po pričevanju in po dokumentih prof. dr. Jurčevića izpred treh mesecev 688 tisoč
               ljudi poročilo Rankovića Josipa Broza Tita leta 1952, potem je tako dejanje
               nesprejemljivo. Gospod Türk je s to izjavo ne, da je bil to sovražni govor, s to
               izjavo je kršil splošno deklaracijo iz 10. decembra 1948 ZDA, točno tam, kjer bi rad
               šel. To, kar so Združeni narodi napisali 10. decembra 1948 v splošno deklaracijo o
               človekovih pravicah, ki je bila osnova za Evropsko konvencijo o človekovih pravicah
               torej ta človek sili danes za generalnega sekretarja Združenih narodov in koalicija,
               vlada podpira tega človeka. Eno so beseda, drugo so dejanja.</p>
               <p>Nadaljevanje. Tisto, kar se mi zdi danes pomembno, kar je kolega Möderndorfer ponovno
               povedal, danes so govorili gospodu, ki sedi v zadnji vrsti, da širi laž in da jaz kot
               Franc Breznik širim laž. Nikoli nisem širil laži, vedno če se je karkoli pripetilo
               tudi v moji mladosti sem za to opravičil, takih pripetljajev, na srečo jih imam zelo
               malo, ampak vedno sem se opravičil. Kolegica Murgel, vi ste danes bili sklicateljica
               tega, vi ste se s kolegicami pred nekaj dnevi slikali pred kamerami, govorili ste o
               nični toleranci do sovražnega govora. Vi imate na vašem Twitter profilu, ste
               <q>"retweetali"</q>, pomeni, da se glede tega dejanja niste distancirali. Vi ste
               <q>"retweetali"</q>, da so tisti, ki so drugače misleči, da se množijo kot podgane. Ali je
               to laž kar sedaj govorim? Ali je laž to, kar je kolega Möderndorfer govoril na
               začetku, da je mogoče to bilo s tako imenovanega <q>"fake"</q> profila in vam je nekdo to
               namestil. Jaz sem še dvakrat preveril, vi še sedaj imate to na vašem Twitter profilu.
               Jaz sem danes govoril, vi ste hoteli kot koalicija, kot vlada, kot drugače misleči
               vso to krizo, kjer so se ljudje začeli upirati, ko so začeli govoriti tudi glede
               begunske krize, ti begunci niso tipični begunci, kjer ste jim hoteli vcepiti, ne bom
               govoril moje dopisovanje z gospo Pirc Musarjevo izpred enega leta nazaj, ko sem
               opozarjal, takoj sem, imel sovražen govor glede begunske problematike. Sem povedal
               jasno in glasno, Slovenci smo dokazali svojo tolerantnost, neverjetno tolerantnost po
               tem kar se nam je zgodilo po drugi svetovni vojni, ko so nam genocidno uničili vse
               slovenske elite, pobili vse kmete, vso meščanstvo, izgnali več kot pol milijona
               Slovencev v tujino, ko so nas kontrolirali ljudje iz Srbije, Bosne in Hercegovine, ki
               so bili na najboljših mestih nastavljenih ne Slovenci in ti ljudje  so bili tudi tolerantni takrat, ko
               smo sprejeli v Bosni in Hercegovini, ko je bila vojna 50 tisoč beguncev. Bili so
               tolerantni do vas, do vseh in to je živi dokaz, da smo Slovenci tolerantni, da
               nikogar na podlagi njegove narodnosti, na podlagi njegove barve kože, da nikogar ne
               diskriminiramo in mu celo pomagamo, celo ga pozitivno diskriminiramo. Kot je Janševa
               vlada tudi takrat, ko se je sprejemal Romski zakon, ki smo ga sprejeli v prvi Janševi
               vladi Slovenska demokratska stranka ga je sprejela. Jaz sem danes govoril o visoki
               tolerantnosti. Meni so pa v tem parlamentu kar nekaj poslancev levice rekli, da moram
               biti hvaležen, da so končali izobraževanje tukaj, sem končal, še bolj pa sem hvaležen
               mojemu očetu, da nas je z bratom poslal za nekaj let v Nemčijo, Švico in Avstrijo, da
               sem spoznal kaj je ta tolerantnost in kaj pomeni. Da sem spoznal, ko sem se vrnil kot
               politik, zakaj moram biti kot politik petkrat bolj toleranten. Nikoli nisem nobenega
               obsojal tudi tisti, ki so me žalili, ki so mi pisali grozilna pisma takrat, ko smo
               preiskovali Udbovske umore, ki nikoli niso bili razčiščeni, ko so me, ne bom rekel s
               kakšni psovkami, nikoli nisem napisal na Twitter, da so <q>"podgane"</q>, so drugače misleči
               pač me ne razumejo, učijo se, demokracija je pač stvar tudi časa, trenutkov, vzgoje,
               spominjanja vsega ostalega. Ravno na tej zavesti je nastala tudi zahodni <stage>/
               nerazumljivo/</stage> krog na zavesti, kjer so na svojih hudih spodrsljajih v zadnjih 100
               letih učili in izkustvena pravila so tista, ki bodo dali tudi podlago kaj je to
               sovražni govor in kaj ne. Predvsem pa kaj je v slovenski družbi sovražni govor in kaj
               v slovenski družbi sovražni govor ni. To je polje. Preden pa peljemo to polje naprej
               moramo biti pri tej stvari vsaj enotni, da žaljive obdolžitve. To, da se Janezu Janši
               nobeden od vas še nikoli ni opravičil. Vzeli ste mu poslanski mandat. Bil je v
               tipičnem političnem procesu, kjer so ti isti ljudje, ki so bili v političnem procesu,
               ki so neodvisnost SDS prišli tukaj v parlament in mu izrazili solidarnost. Tudi
               Džemaludin Latić, spoštovana kolegica, bosanski književnik, morda ga poznate, dr.
               Džemaludin Latić je prišel sem in je podpisal peticijo političnem zaporniku. Nima
               nobene zveze z Janezom Janšo. Hotel je dokazati, da se kaj takega v evropski državi
               ne more zgoditi. To, kar se je dogajalo po vojni, ko večkrat govorite, največji
               problem je, da komunistični sistem niso imeli svojega Nyberg, to pa je največji
               problem. Zaradi tega je cela evropska levica šla korake dalje in ni v simetriji ali
               pa ni v<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospod Breznik, dajmo se vrniti v leto 2016 in na vsebino dnevnega reda.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Ker sem danes spremljal šest ur razpravo in sem čakal popolno argumentacijo vas in
               tistih, ki ste sklicali, kjer bi ugotavljali meje sovražnega govora, žaljivega
               govora, kaznivega govora sem ugotavljal na zelo plitkost teh razprav. Vse kar ste
               potegnili ven ste potegnili eden list, kjer je pisalo, <q>"levičarke je treba posiliti"</q>,
               in ste govorili, da mi ga nismo kritizirali, ne kritizirali, obsojali. Mi smo ga
               takoj sedaj obsodili, ker nismo niti vedeli za njega. Kolegica Irgl nam je pokazala
               celo vrsto žaljivih govorov. Kolega iz Maribora je govoril kaj so delali takratnim
               občinskim svetnikom v Mariboru, kjer so obešali lutke kot včasih
               nacionalsocialistične Nemčije. Nobena institucija ni reagirala tem ljudem. Ne
               policija, v bistvu, policija na koncu, ne nobeni mirovni institut, nobenega Amnesty
               International ni bilo. Ti ljudje so bili nezaščiteni in o tem govorim. Govorim o
               izkušnjah. To se ne sme ponoviti v tej državi, da nekdo napiše <q>"Levičarke je treba
               posiliti."</q>. Ne sme se ponoviti tudi tisto kar bi nekdo, ki bi naj pripadal levici, na
               primer, gospod <stage>/ nerazumljivo/</stage>, da je napisal, da te begunce je treba 50 metrov pred
               mejo ustreliti. Prvo so ga obsodili ljudje iz desnice. Celo mislim, da je izgubil
               nagrado za svoje novinarske dosežke. Sedaj pa poglejte primer. Človek, ki se je
               smejal, ko so pa nekoga ustrelili na meji, ki si je šel ogledati truplo in je rekel,
               ta vojak si zasluži 14 dni dopusta, ker ga je vojak zadel direktno v sredino glave,
               gospod Masleša ta pa je danes predsednik Vrhovnega sodišča Republike Slovenije. Tu je
               naš večni problem. 
               </p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>In kakšna povezava je to s sovražnim govorom in današnjo temo?</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Ali je to bil sovražni govor? Ali govorim o nični toleranci? Ali ste vi morda, gospa,
               tudi bila zraven, ko ste napisali nična toleranca do sovražnega govora? In ta dogodek
               je opisal ne Franc Breznik, ampak Jan Zobec ustavni sodnik. Poglejte, vse to so<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim za tišino v dvorani<gap n="…"/></p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p><gap n="…"/> nakazila, ki kažejo na izkustveno plat. Mi te izkustvene plati v slovenski državi
               še nismo dosegli, bomo pa jo. Komunistični režimi bodo dosegli. Niso dosegli njihov
               Nürnberg<stage>(?)</stage> pa jih dosegla platforma Justice 2.0., ki se je v vsem trenutku
               pripravlja na evropski ravni. Takrat bo prišel tudi komunistični Nürnberg. Takrat
               bodo ljudje, ki so po mednarodnih zločini kršili človekove pravice, ki so šli v
               zločine zoper človečnost kaznovani. To sem prepričan. Po tistem bo pa morda tekla
               enakomerna razprava kaj je to sovražni govor, kaj so to kazniva dejanja. In po tistem
               bo prišlo do nekega ravnovesja. Ravnovesje pa je pogoj za demokracijo. Ravnovesje, da
               je levica in desnica enaka in da ta konflikt tu v parlamentu mora trajati v nekem
               ravnovesju. Ker ko ni več konflikta, potem je ponovno spet ta dvorana s to
               arhitekturo in z istimi obrazi, ki so tu bili pred 40 leti, vsi so bili enakih
               možnosti, vseh 90 je dvignilo od 180 roko, imeli smo pa na tisoče političnih
               zapornikov, tisti, ki so kršili 133. člen kazenskega zakonika Jugoslavije. In danes
               se vi z vašo spremembo 297. Kazenskega zakonika Republike Slovenije zelo približujete
               temu členu. In na to hočem opozoriti, zato se tudi v tem pomenu nekako zahvaljujem za
               svojo razpravo. Zahvaljujem se vsem vam, tudi tistim, ki ste razpravljali za in
               proti. Predvsem pa upam, da boste začeli ugotavljati kaj je to resnična ničelna
               toleranca do sovražnega govora in da smo danes tukaj poslanci Slovenske demokratske
               stranke pokazali, da do sovražnega govora imamo zares ničelno toleranco, zaradi tega
               je to največja stranka in zaradi tega nam ljudje verjamejo in zaradi tega je to
               stranka z največjo demokratično tradicijo v tej samostojni Republiki Sloveniji.
               Najlepša hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Besedo ima gospa Anja Bah Žibert, pripravi naj se gospa Violeta Tomić.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoča, za besedo. Mislim,da je že pozna ura, da dolgo razpravljamo
               o tej materiji, pa vendar predsedujoča dovolite, ker ste me tudi opozorili iz
               dvorane, ker sem nekako protestirala, seveda ni prav, da sem protestirala iz dvorane
               in govorila. Pa vendar, poglejte, ko je kolega Breznik govoril o posledicah
               sovražnega govora, ko je bila že posledica samo dejanje, ste ga ustavili v razpravi.
               Ko je vaš nov kolega poslanec gospod Möderndorfer govoril o posledicah sovražnega
               govora je imel nemoteno besedo<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>To je vaše videnje<gap n="…"/></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Tako je bilo<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p><gap n="…"/>tako da to nikakor ne drži<gap n="…"/></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p><gap n="…"/>in to ni moje videnje, točno tako je bilo<gap n="..."/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p><gap n="…"/> absolutno samo vaše videnje<gap n="…"/></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p><gap n="…"/>bomo lahko magnetogram pogledali.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Prosim, če se držite tega<gap n="…"/></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p><gap n="…"/>se držim dnevnega reda.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p><gap n="…"/> kar izvolite<gap n="…"/></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa. Poglejte, postkomunistični čas, o tem veliko govorimo in prav je, kajti v
               tem času nekako Slovenija še vedno živi. Ta čas je, ne po mojem mnenju, ampak po
               mnenju mednarodno uveljavljenih strokovnjakov idealen za ponoven razcvet vrednot, ki
               ne sodijo v tako imenovano polje demokratičnega. Seveda mi govorimo, da živimo v
               demokraciji. Imamo formalno demokracijo, ampak ali res živimo v demokratični družbi.
               In danes, ko imamo na eni strani, to je bilo že povedano, 300.000 pod pragom
               revščine, 160.000 ljudi, ki prejemajo pomoč Rdečega križa, 200.000 upokojencev na
               pragu revščine.  Se je
               zdelo nekomu pomembno, da začnemo oziroma opravilo razpravo o tem kje je meja svobode
               govora in na drugi strani kje se začne polje sovražnega govora. Zdaj, jaz seveda bi
               pozdravila to razpravo, če bi verjela, da bo njej bi bilo kaj drugače. Pa bom kasneje
               tudi povedala, zakaj v to ne verjamem. Verjela bi tudi v to razpravo, če bi ta
               pomenila za omenjene ljudi boljše življenje. Pa v nekem trenutku dvomim, da bo tako.
               In veliko bolj bi bila vesela, če bi več časa v tem Državnem zboru na primer namenili
               razpravam zakaj imamo več milijardne bančne luknje. Zakaj naši kolegi in kolegice
               poslanke, ne morejo opravljati svojega dela v komisiji, ker eno sodišče isti zadevi
               odloči tako, drugo pa drugače. In še vedno nimamo najpomembnejših podatkov. Da je
               današnja razprava za nekatere bila videna, da morda ni najbolj primeren čas govori
               tudi podatek, da ni bila sklicala s strani celotne koalicije. O sami seji so dali
               podpise predstavniki SMC in pa SD. Desus se k tej razpravi v tem smislu kot pobudnik
               ni opredelil. Morda tudi zato, ker se vsaj, če ne drugega zavedajo da 200.000
               upokojencev živi na pragu revščine. Veste, ko govorimo o sovražnem govoru, kaj hitro
               trčimo na svobodo govora in ko začne neka oblast iskati razloge za omejevanje in
               načine tudi širše opredeljevanje sovražnega govora, smo kaj hitro zopet tam kjer se
               začne omejevati svoboda govora. Poglejte, mi imamo v Kazenskem zakoniku 297. člen, ki
               opredeljuje neke kazenske sankcije, za tiste ki povzročajo tovrstna dejanja. Zdaj mi
               pa povejte, kako lahko v tej državi pod temi istimi zakoni, tudi 297. členu in vsem
               ostalim členom Kazenskega zakonika, veljajo dvojna merila. Veste kdaj bomo mi lahko
               govorili zares o sovražnem govoru? Takrat ko bodo merila in vatli za vse enaka. Pa
               naj vas spomnim na en primer, ki bom izkoristila besede vašega kolega sklicatelji,
               poslanca gospoda Möderndorferja, ki je danes izrekel: <q>"Sovražni govor je lahko
               posledica sovražnih dejanj in tega se moramo najbolj bati."</q> Spomnite se, upam, da še,
               drugače pa vas bom nekako spomnila jaz na to, primera, ko je en tuj državljan, pisal
               se je Zagajski, grozil na poti z vlakom takratnemu predsedniku Vlade gospodu Borutu
               Pahorju. Grozil mu je. Gospod danes sedi v zaporu. Imamo pa enega drugega predsednika
               Vlade in bejž no, prihaja iz tako imenovane desne sfere. To pa je gospod Janez Janša,
               njemu pa je z likvidacijo grozila uradna oseba, policist, oseba, ki nosi orožje in to
               iz službenega elektronskega naslova. In kakšen je bil epilog te zgodbe? Gospod je bil
               po suspenzu in vseh ugotovitvah vrnjen na isto delovno mesto. Vse je bilo zavrženo.
               In mi bi danes govorili o sovražnem govoru, ne moremo govoriti  o sovražnem govoru dokler ne bodo merila
               tistih organov, ki sovražni govor preganjajo oziroma ga raziskujejo, veljale za vse
               enako. S tem si mečemo, spoštovani, samo pesek v oči. najprej poskrbimo, da bo 297.
               člen Kazenskega zakonika sploh zaživel in strinjam se tukaj z nekaterimi predhodniki,
               ki ste govorili, da sovražni govor v bistvu nima prave definicije ali pa celotne
               definicije. Morda je temu res tako, ampak še huje pa je, da definicije, ki so v
               zakonu, ne veljajo za vse enako in potem se zgražamo nad ljudmi, ki protestirajo, ki
               včasih rečejo tudi kakšno psovko, tudi na moj račun, ki govorijo, da so politiki
               največji problem v tej državi, in se zgražamo in se sprašujemo kaj se dogaja z našo
               družbo. Seveda se dogaja nekaj z našo družbo. Začela se je upirati. Upirati se je
               začela nekaterim odločitvam, tako ali drugače, mi moramo pa narediti ravno tisto za
               kar smo poklicani, da bo družba in da bodo državljanke in državljani začeli verjeti v
               to državo, da bodo verjeli, da ko se bodo znašli pred sodiščem ali pa pred organi
               pregona, da bodo veljala enaka vatla, in da bodo pravila za vse enaka, in da ne bodo
               za napake nekaterih poslancev, ki so jih storili in priznali, veljal medijski obračun
               mesece in mesece, dokler oseba dobesedno ne zboli in preda mandat tudi zaradi tega,
               čeprav bi se želela oprati pred javnostjo in dokazati, da vsemu ni tako. Na drugi
               strani za podobne napake o drugih ne slišimo nič. Vse to so potem posledice.
               Absolutno sem proti vsakem sovražnem govoru. Absolutno pa sem tudi proti temu, da
               govorimo o sovražnem govoru in se sprenevedamo, ko natančno vemo, da zakoni v tej
               državi ne veljajo za vse enako, in da tudi definicije ne veljajo za vse enako. Škoda
               časa, našega in časa državljanov. Danes bi verjetno ministrstvo, predstavniki
               Ministrstva za notranje zadeve bili veliko bolj potrebni kje drugje, ko se soočamo z
               migrantsko krizo, ko imamo na drugi strani proteste policistov in zagotovo bi ta čas
               lahko namenili koristneje, glede na to, da natančno vemo kje se bo ta zadeva danes
               končala. In jaz se sprašujem, spoštovani, ali z nekimi predlogi katerih ste omenjali
               na nek, bom rekla, bolj perfiden način ali gremo zato, da bi želela država omejevati
               svobodo govora. Tudi to je lahko kontra vprašanje, kajti ko govorimo o sovražnem
               govoru, hitro udarimo s svobodo govora in to vsi dobro vemo. In to vsi dobro vemo.
               Sedaj, veliko je primerov, danes je bilo veliko tega povedanega. Nekaj je gotovo
               lahko definicija sovražnega govora, nekaj je morda nesramnost, nekaj je že poziv k
               dejanju. Veliko je tega, ampak mi moramo narediti v tej državi podlago, da bo vsak
               posameznik pri sebi, ne da bo sankcioniral te izjave, ne da se jih ne bo upal izreči,
               ampak da ne bo imel potreb, da jih izreče, ker bo živel v družbi kjer bo nekako
               zadovoljen.  Nikoli ne
               bomo vsi zadovoljni, to je dejstvo, ampak potrebno je pa vedeti kdaj se nekatere
               stari stopnjujejo. Jaz sem vesela, da je danes bilo sicer veliko povedanega na to
               temo, bilo je omenjeno razpihovanje tudi glede spolnosti, pa spomnimo se samo zadnje
               seje Odbora za notranje zadeve, kjer sem ob tem, da sem povedala, da je kazen za
               osebo, če se preveč obrani spolnemu napadu, v Republiki Sloveniji 500 evrov. Eden od
               poslancev se je oglasil iz klopi in je rekel, še premajhna kazen. Danes pa je ta isti
               poslanec govoril tukaj o spolnem razpihovanju in o tem kaj je potrebno sankcionirati
               in kako. Celo videli smo o tem, kako so spolni napadi bili predmet sovražnega govora,
               ko je šlo za tako imenovan poziv, da se naj to dogaja predstavnicam levice. Skrajno
               neodgovorno in skrajno zavrženo dejanje, ampak upoštevajmo ga, tudi ko izrekamo
               nekatere lastne misli. Veste, svoboda govora je ena temeljnih pravic, ki jih je
               družba dosegla. Svoboda govora je v preteklosti pomenilo to, da si se lahko, če si
               upal povedati preveč, znašel na Golem otoku. Danes se ne znajdeš na Golem otoku,
               ampak če nisi iz prave politične opcije, doživiš linč, kot ga je mlada predstavnica,
               ki je bila na primer nasprotnica zakona o tako imenovanih istospolnih zvezah. Linč je
               doživela. Ko sem bila sama mladinka in sem začela prvič stopati v aktivno politiko,
               sem se udeležila enega soočenja, spoštovani. Tam sem povedala svoje mnenje glede na
               zgodovinska dejstva, da je pač potrebno s preteklostjo razčistiti, če hočemo živeti v
               prihodnosti. Po vrnitvi domov niso bila problem pisma, to je, vedno jemljem mnenje
               posameznika, tako kot se jaz z nekom ne strinjam, se nekdo drug ne strinja z menoj.
               Sem pa doživela vse žive druge pritiske, kot je bil na primer telefonski klic in v
               tistem telefonskem klicu, sporočilo, tole je potrebno narediti z vašo hčerko. Vam se
               zdi to nepotrebno, meni pa se zdi potrebno, da to povem. Zakaj? Da vam povem kaj
               sledi. Tole je potrebno narediti z vašo hčerko in odmev je bil brzostrelke. To sem
               doživela kot mlada predstavnica, prvič prisotna na televiziji na politično temo.
               Nekdo bi rekel, dekle se bo ustrašilo, pa se ni. Takrat sem se še bolj kot kdajkoli
               zavedala, da ta družba potrebuje še marsikaj, in da osamosvojitev za samostojno
               Slovenijo, ki je nekateri niso doživeli v Sloveniji, jaz pa sem jo, še ni končana. In
               da se moramo še za marsikaj boriti, ampak prej kot se moramo boriti za to, da
               določamo kaj je sovražni govor in kaj ne, da bomo imeli enkrat v tej družbi enake
               vatle za vse. Enkrat v tej družbi enake vatle za vse. Takrat, mi verjemite, da bo
               tudi nekaterih nestrpnih besed, tudi lahko rečem sovražnega govora, mnogo manj.
               Dokler pa bomo posiljevali narod s stališči in bili prepričani, da če mislijo drugače
               kot  mi, da to ni v redu, da
               je z njimi nekaj narobe in da sodijo v nek čas, ne vem kam, v kakšno stoletje so
               nekateri nekatere pošiljali, ne bomo prišli. Verjemite mi, vedno se bo zataknilo pri
               osnovni celici, in to je družina. Kajti, takrat posameznik, če ne drugače, to zelo
               zelo osebno jemlje in osebno zaščiti. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Besedo ima gospa Violeta Tomić.</p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Hvala vam, spoštovana predsednica, da sem kljub pozni uri tudi jaz prišla na
               vrsto.</p>
               <p>Mislim, da je tukaj poglavitno vprašanje koliko smo lahko tolerantni do
               netolerantnosti. In danes smo se pogovarjali, veliko je bilo ideološkega
               obračunavanja, veliko je bilo oddaljevanja od teme naše razprave in veliko je bilo
               tudi, spet, politične propagande, ki se je vračala do tam nekje 70 let nazaj.
               Govorimo o sovražnem govoru tukaj in sedaj. Pri obravnavi sovražnega govora je
               občutljiva ta ločnica med splošno pravico izražanja, ki ji rečemo svoboda govora in
               sovražnim govorom. Vendar je pomembno, da to razčistimo, ker gre za dilemo ali je
               omejevanje sovražnega govora poseg v pravico do svobode izražanja. Pa naj vas
               spomnim, da priporočilo Sveta Evrope navaja sedem načel, ki naj bi jih upoštevale
               države članice pri postavljanju pravnega reda v praksi. To ni samo težava nas
               Slovencev, sovražni govor narašča povsod v Evropi, kajti po ekonomski krizi in še
               begunski krizi vemo, da najlažje iščemo krivce za svojo nesrečo drugje.</p>
               <p>Skratka, ta načela se večkrat dotikajo ločnice med pravico izražanja in
               nesprejemljivostjo sovražnega govora in opozarjajo na potrebo po trdnem pravnem
               okviru, ki naj nalaga upravnim in sodnim organom, da v vsakem primeru razločijo med
               pravico govora in spoštovanjem človekovega dostojanstva in spoštovanjem pravic
               drugih. In o tem se danes pogovarjamo, kolegice in kolegi. In v okviru Sveta Evrope
               deluje Evropska komisija za boj proti rasizmu in nestrpnosti, ki je izdala
               podrobnejša priporočila o obravnavi sovražnega ravnanja in diskriminacije, vključno s
               sovražnim govorom. Žal mi je, ker kolegica Irglova ni več tukaj, ampak upam, da bo
               prišla nazaj. Kajti, ona je predsednica Odbora za človekove pravice v tem parlamentu.
               In želim povedati, da ni biti za človekove pravice nekega politika, ki je tako in
               tako privilegiran. Človekove pravice so pravice manjšin, pravice izbrisanih, pravice
               Romske skupnosti, pravice, bomo rekli, Čuferjev, ko jih radi kličejo. Skratka, LGBT
               skupnosti. To so te pravice. In popolnoma brezpredmetno je bilo to, kar smo gledali.
               Meni, ko sem prišla v politiko kot javna oseba so takoj povedali, da sedaj, ko sem pa
               politik pa ni šans, da jaz tožim, ne vem, Požarja, Majo Sunčič, Vinkota Vasleta, ki
               bruhajo po meni, da ni šans, da jaz tožim nekoga, ki karikature riše, muslimane z
               naštetimi falusi, ki lovijo, ne vem koga, mene seveda. Skratka, ko si politik moraš,
               baje, imeti trdo kožo. Govorimo o sovražnem govoru do manjšin, do ranljivih skupin.
               In spet bom spomnila, da 39. člen Ustave pravi, da zagotovljena svoboda izražanja,
               misli, govora in javnega nastopanja, tiska in drugih oblik javnega obveščanja in
               izražanja vsakdo lahko svobodno izbira, sprejema in širi vesti in mnenja. O tem danes
               nismo govorili. Praviloma pa vedno ignoriramo 63. člen, ki pravi, da je prepovedano
               spodbujanje k neenakopravnosti in nestrpnosti ter je prepovedano spodbujanje k
               nasilju in vojni. In protiustavno je vsakršno spodbujanje k narodni, rasni, verski
               ali drugi neenakopravnosti ter razpihovanje narodnega, rasnega, verskega ali drugega
               sovraštva in nestrpnosti. In v drugi alineji: protiustavno je vsakršno spodbujanje k
               nasilju in vojni. Kje pa so meje med svobodo govora in protiustavnemu spodbujanjem
               sovraštva pa predstavlja široko in nedoločeno polje, ker v Sloveniji nimamo
               zanesljive  sodne
               prakse glede tega. Seveda ne gre tukaj za restavracijo zloglasnega 133. člena. Ne
               govorimo o argumentiranem nasprotovanju čemurkoli. Spoštovani, predvsem mi politiki
               bi morali biti odgovorni, mi se tukaj bolj ali manj argumentirano, včasih pa tudi
               neargumentirano obkladamo in večkrat se tukaj sliši sovražni govor. Mi potem smo
               sposobni iti skupaj na pir. Ampak ko pridem domov je splet poln sovražnih komentarjev
               tistih, ki smo jih ali ste jih zavedno ali nezavedno napumpali. In to od tukaj iz
               tega parlamenta prihaja nivo debate s katero se mi obkladamo. Ljudje ne vedo, da
               večkrat niti ne mislite zares ampak, da si nabirate politične točke. To je
               neodgovorno. In vse prevečkrat tisti, ki opravičujejo svoj sovražni govor se opirajo
               le na tako imenovano svobodo govora. Ampak težava nastopi v tem, da je strpnost sama
               v svojem bistvu je nadvlada večine nad manjšino. Koliko smo mi velikodušni do vsake
               manjšine, kajti večina si vedno dovoli pravico odločati kaj bo tolerirala in česa ne
               bo tolerirala. In tako se manjšini enostavno ne preostane drugega, kot da je tiho, da
               se asimilira, ker jo je strah, ker ni več nobenih racionalnih argumentov, ki pod
               okriljem svobode govora pripomorejo širitvi ideologije mi pa oni pa k raznorazni
               sovražnosti. Še nekaj bi vas opozorila. Več mednarodnih institucij, ki se ukvarjajo z
               rasizmom, nestrpnostjo in sovražnim govorom je v svojih poročilih že pred desetletjem
               o Sloveniji napisalo, da je pri nas velik problem sovražni govor politikov. Komisar
               za človekove pravice Alvaro Gil-Robles, je konec marca 2006 zapisal: <q>"Komisar je zelo
               zaskrbljen nad neprestanimi javnimi izjavami sovražnega govora in nestrpnosti
               nekaterih politikov. Komisar poziva k večji odgovornosti politikov in medijev in k
               polnemu spoštovanju pravic in vrednot zapisanih v Evropski konvenciji o človekovih
               pravicah in v drugih mednarodnih dokumentih."</q> In od takrat se opozorilo ponavlja. In
               mi smo gluhi na ta opozorila. Podobne so izjave tudi drugih organizacij, kot je
               Evropska komisija za boj proti rasizmu in nestrpnosti ali pa Združenih narodov. Odbor
               Združenih narodov za človekove pravice je v letu 2005 v sklepnih ugotovitvah izrazil
               zaskrbljenost nad pojavi sovražnega govora in nestrpnosti v Sloveniji, ter
               priporočil, da mora Slovenija sprejeti trdne mehanizme za preprečevanje in prepoved
               sovražnosti in spodbujanja nestrpnosti in to se do sedaj še ni zgodilo. Zato sem jaz
               te današnje debate zelo vesela, kajti vemo, kaj se je dogajalo v tem parlamentu, ko
               so poslanci pošiljali ženske na pregled mednožij, ko je Jelinčič kolega poslanca Vita
               Rožeja, ki je igral v neki nadaljevanki geja, zmerjal z pedrom, ko je bilo ne vem, na
               zidu neke stranke <q>"Vsi izbrisani vabljeni na ples igral vam bo Jelinčič na
               puškomitraljez"</q> in podobna poezija. Skratka, o tem govorimo, ko govorimo o sovražnem
               govoru. Zdaj, množični prihod beguncev in referendum o istospolnih, ki smo ga imeli
               sta nas kar krepko opozorila na hitrost širjenja nestrpnosti in sovražnega govora. In
               seveda, pričakovano se je pojavil tudi v politiki. In tudi v sferi političnega
               manipuliranja s prebivalstvom za politične točke. Tudi na tem odboru in predvsem na
               tem odboru je bilo toliko sovražnega govora in veste, včasih pod krinko nekega
               političnega korektnega govora je sovražni govor, ki ga ne slišimo. Ko govorimo, da je
               300.000 ljudi pod pragom revščine, mi bomo pa beguncem dali neki denar in neke
               pravice, oprostite je to poziv na linč. In videli boste rezultat vaših pozivov, ki
               vam ga bom pokazala. 
               Seveda predsodki imajo neprijetno lastnost, da hitro postanejo družbeno vezivo in
               tkivo množic, in da se širijo kot virusi in lahko dobijo epidemične razsežnosti in
               tedaj se predsodki spremenijo v orodje agresije, so napoved linča, opravičilo
               vsakovrstnih diskriminacij, preganjanja, izganjanja ali prepuščanja ogroženih skupin
               njihovi usodi, kot piše Uletova. Skratka, ker večina nestrpnih izjav javnih oseb
               izhaja pogosto iz nerazumevanja in nezavedanja kaj sovražni govor sploh je, kar smo
               videli tudi v tej razpravi in katere besede širijo stereotipe sovraštva in podobno,
               je nujno potrebno, da o tem govorimo in spregovorimo in se pogovarjamo. In da se
               predvsem podučimo kakšne oblike javnega nastopanja so nesprejemljive, žaljive ali že
               kar kaznivo dejanje. Jaz bi sicer poleg razprave na to temo raje videla kakšne
               konkretne rešitve, ki bi jih Vlada v teh mesecih že lahko pripravila. Samo pogovor
               namreč ne bo ne zajezil kaj šele zaustavil tega porasta nestrpnosti na obeh straneh,
               ne bomo govorili levi desni. Po našem mnenju je pri tej temi najbolj zaskrbljujoče,
               da se uporaba sovražnega govora dopušča tukaj znotraj našega Državnega zbora in tukaj
               bi prosila vse, predvsem pa predsednika Državnega zbora in vse predsednike delovnih
               teles, da so bolj čuječi do tega, in da res takoj ustavijo, da ni potem treba, da
               nekateri, ki so bolje občutljivi na sovražni govor, odhajajo ven. Skratka do danes
               smo bili le redko kdaj priča opozorilu s strani predsednika ali predsednice odbora,
               da naj posamezni poslanci prenehajo s sovražnim govorom, žaljivim in povsem
               nespodobnimi razpravami kaj šele, da bi bil komu izrečen opomin. Res je, da je
               potrebno svobodo izražanja, ki je temeljna vrednota v demokratičnih družbah ohraniti
               in obdržati. Seveda to ni sporno. To je ena temeljnih vrednot, ampak meja med svobodo
               izražanjem in sovražnim govorom je pri nas v tem trenutku vseeno postavljena
               prenizko. A v zadnjih mesecih je jasno, da je vse več in več razprav, ko niti malo ne
               gre za razlaganje različnih stališč, pač pa gre dejansko za spodbujanje sovraštva na
               dopustno posploševanje vse po čez in zaničevanje ter poniževanje posameznih skupin.
               To pa vsekakor ne more biti svoboda izražanja kot tista vrednota za katero se je
               vredno boriti.</p>
               <p>Prej je kolega Möderndorfer rekel, da je težko ugotoviti IP uporabnika. Veste, imajo
               tudi uporabniško ime. Tukaj imamo cel kup ljudi z imeni in priimki, pa se jim nič ne
               zgodi. Nič se jim ne zgodi in jaz bom, tako kot je kolegica Irgel imela tukaj Power
               Poitn, bom jaz malo po domače to, ker sem old timerka, veš, ta generacija. Rekli ste,
               če to ni sovražni govor, ne vem kaj potem je. Vam bom jaz povedala kaj je sovražni
               govor zame, recimo, in jebena Slovenija, kdaj bo narodu dost, da bo pripravljen pred
               bajto z vilami in motorkami, ne dam svojega doma. Kljukasti križ. Prej je župan, ki
               je bil tukaj, ravno tako njegova žena je rajala z enim takim, pa se mu ni zdelo nič
               sporno. Prerezati vratove izmečkom slovenskega naroda. Je to sovražni govor? Mislim,
               da se strinjamo levi in desni, ne glede na to kdo ima koga za izmeček. Golazen v
               čistem pomenu besede. Dobro bi bilo izvedeti poimensko kdo so izdajalci, da se dajo
               na seznam, zelo pomemben seznam. To je zame sovražni govor. Ali je kdo tukaj, ki bo
               rekel, da to pa ni sovražni govor. To ni napad na politika. Jaz sem namenoma
               izključila in izločila vse papirje, ki zadevajo mene ali pa moje poslanke kolege, ker
               smo baje mi politiki, mi smo javne osebe in odločamo o življenjih ljudi in ti ljudje
               imajo konec koncev tudi pravico se kdaj jeziti na nas, predvsem tisti, ki niso naši
               volivci.</p>
               <p>Še eno vprašanje kolegici Irglovi. Sestra Lejla, vstopnica v Slovenijo naj bo krstni
               list. Kaj pa mi ostali, ki pa nismo krščeni, pa smo ravno tako državljani Slovenije.
                   Mislim, ali je
               zdaj krstni list pomembnejši dokument od osebne in pasporta? Kje živimo, ali živimo v
               Sloveniji ali živimo v Rimu? Jaz sem v Sloveniji, zame je dokument še vedno moj
               pasport. Ja. In potem mi odgovarja – ja, nekatere tvite ste tudi vi obsodili danes in
               se vam iskreno zahvaljujem -, odgovarja pa kolega <stage>(ne bom navajala imen)</stage>: <q>"Jaz imam
               še bolj radikalno, dovoliti približevanje meji zgolj 500 metrov, kar je več, vse
               postreliti, bog bo že poznal svoje."</q> To je sovražni govor! Ali je kdo tukaj, ki bo
               rekel, da to ni sovražni govor? In nikar se ne pretvarjajmo, da bomo govorili, ne
               vemo, kje je meja sovražnega govora. Kolegice in kolegi in vsi prisotni, vemo, naše
               srce nam pove, kje je meja, ker nas postane strah. In mene je strah! Grozijo meni kot
               ženski, grozijo meni kot političarki in grozijo meni kot materi, grozijo mojemu
               otroku, vdirajo mi v računalnike! To so stvari, kjer pa potrebujemo zaščito. Ja, kdaj
               bomo začeli streljati vse muslimane, ker tudi tako imenovani zmerni molčijo in
               odobravajo zločine Alah in Mohameda. Imamo pravico se braniti ali ne, kot pred
               partizani? Spoštovane kolegice in kolegi, med partizani je bilo več katolikov kot
               komunistov, komunistov je bila peščica. Zbrali so se ljudje, ki so imeli skupno
               idejo, kako premagati sovražnika. In tu ni <q>"ja"</q> ali <q>"ne"</q>. <q>"Nabrusite sekire, večje
               nože oziroma karkoli pač imate na razpolago, tudi motorne žage slabše kvalitete, saj
               bo vse prav prišlo. Sekanje glav ljudem v Sloveniji se bo pričelo."</q> Ali je kdo med
               vami, ki tega ne prepozna kot sovražni govor? Človek ima ime in priimek! Kaj se
               pretvarjamo mi tukaj že šest ur, kolikor čakam tule! <q>"Vse tujce bomo pobili,
               Slovenija za čistokrvne Slovence z rodovnikom, vsak, kdor ni čistokrvni Slovenec po
               rodovniku, ga bomo ubili."</q> Super, krasno!</p>
               <p>Naslednja stvar, ki je zame sovražni govor, pa mogoče ni videti kot sovražni govor,
               je klicanje k ustanavljanju garde. Vemo, kaj so paravojaške formacije delale na
               ozemlju bivše Jugoslavije, kaj so počeli Arkanovci, kaj so počeli ljudje, ki so imeli
               svoje vojske. In, seveda, <q>"obveščam vas, da je termin usposabljanja za orožni list v
               Celju 21. in 22. 11. 2015 v organizaciji SK Sveti Jurij."</q> Vaš predsednik Janez Janša,
               ki se mu tako kratijo človekove pravice: <q>"Del okupatorjev smo 26. 10. 1991 pregnali,
               veliko pa jih je, žal, ostalo, bo treba vajo ponoviti bolj temeljito."</q> Proti komu bo
               ponovil vajo? Koga v Sloveniji misli ubiti? Želim odgovor, kajti tukaj se počutim
               ogroženo. Jaz nimam orožja, ne znam streljati, ne hodim na vojaške vaje, me tudi ne
               zanima. Kdor hoče žensko ustreliti in se počutiti heroja, naj izvoli! Grdo, zelo
               grdo. Bil je požig oziroma zgorel je center v Brežicah. Pozneje smo slišali, da je
               bila nesreča. Ampak poglejte komentarje: <q>"Kar na ogenj z njimi!"</q> <q>"Aktivirajmo
               Auschwitz, Birkenau, pa jih peljimo tja!"</q> <q>"Jaz ne vem, zakaj so jih ven spustili."</q>
               <q>"Bombe zmetat na njih!"</q> <q>"Dajte malo plina spustit!"</q> <q>"Upam, da že gorijo."</q> <q>"To! Naj
               sami sebe skurijo! "</q>Pa golazen not pustite, a ne.<q>" "</q>Kar na ogenj bi jih morali začet
               metat, govno jedno!<q>" "</q>V šotore jih zapret pa skurit golazen!<q>" "</q>Bolj bi mi bilo všeč,
               če bi tile kvazi migrantje bili koj v šotorih, ki gorijo, policisti pa bi jih na
               ogenj dajali.<q>" Je kakšna dilema, ali je to sovražni govor ali ni? Jaz je ne vidim.
               Vidim pa lahko veliko pretvarjanja. Vidim pa lahko politikantstvo in kar nekaj. "</q>Ko
               te najdem, ti uboga mati, te mučim toliko časa, da boš preklinjala Alaha, na koncu pa
               ti bom še prišepnil, da je za vse skupaj kriv stres." Strašne grožnje. Mnogi kličejo
               Adolfa Hitlerja nazaj na pomoč, mnogi ga pogrešajo. Zame je to sovražni govor.  Vemo koliko je skuril Židov,
               Slovanov, koliko jih je skuril. Koliko? In danes boste govorili o nekih povojnih
               pobojih. Adolf Hitler je največji zločinec 20. stoletja. Kdorkoli se sklicuje na
               njega se sklicuje na vse zločine.</p>
               <p>Dovolite mi, da končam, ker sem tudi jaz vse vas pustila, šest ur sem vas poslušala.
               Vse centre zažgati in strogo nasprotovati naselitvi. Ima ime in priimek. Hitler vrni
               se in naredi red v Sloveniji. Potem pa en poslanec SDS, Rupar se piše: <q>"Ampak poglej
               debile kaj pišejo, zares velika škoda, da jih po osamosvojitvi nismo, sicer pa bliža
               se čas, pa še ne vedo."</q> Vemo, vsakič kadar odprem svoj Facebook mi grozijo: Ti
               Čefurka zgini in podobno. Glede soočenja na RTV, kaj je bilo s to deklico, katere
               sliko smo gledali? Ja, izražala je svoje mnenje. Pač je rezultat vzgoje, svojih
               načel, svoje družine. V redu, izražala je svoje mnenje. Ampak komentar: Mi smo preveč
               strpni. Ko je bilo soočenje na RTV SLO bi morala cela tribuna nasprotnikov, ko so
               govorili zagovorniki pedrov skandirati: ubi ubi pedera. Ko je govorila Lara Jankovič
               bi moral kdo se zadreti od nasprotnikov: Dajte prasico na gobec. Ko so izklopili
               Ciskota pa bi morali Vido Petrovčič vreči ven iz studija in je ne pustiti nazaj
               voditi oddaje. Nasilno, odločno in zmagovito. To je slogan. To je sovražni govor.
               Šest ur se pogovarjamo, veste, in še vedno se nismo dotaknili kdaj bo tečaj
               streljanja v Ljubljani. <q>"Za Celje vemo, za Ljubljano ne. Če te res zanima ti pošljem
               telefonsko. V Ljubljani približno vsak drug teden. Zadnji je bil zelo obiskan. 40
               udeležencev. To, punce, ponosen je na vas. Pravzaprav burke sploh niso tako slaba
               zadeva,"</q> pravi poslanec, bivši poslanec pardon, član SDS. <q>"Ali ne bi bilo super, če
               bi svoje grde pokvarjene ksihte skrile Koširjeva Manca, Vesna Godina, Bernarda
               Jaklin, Zvezdana Mlakar, Miša Molk in sploh Svetlana Makarovič. Sicer pa zagovornice
               vsega, kar ni povezano s Slovenijo. Ko boste oblekle in nosile ta odgrinjala bom
               verjel, da mislite resno s kritiko predloga SDS. Ja, seveda sem nešteto izpustil, kar
               dopolnite."</q> Skratka, saj bom kmalu končala. Res, tu je sekir, orožja, nožev in ne
               govorite, da ne veste kaj je sovražni govor.</p>
               <p>Samo še en kratek spis kot nasvet. Nasvet prijatelja iz vojske: <q>"Ljudje, če ste
               pametni, se boste oborožili na tak ali drugačen način, vse pride prav, tudi solzivec.
               Pa v strelske klube se prijavite in se naučite delati z orožjem, ker na koncu bo samo
               to pomagalo. Če bo kaj v Kidričevem se je treba organizirati in priti na protest.
               Mislim, da so na vrsti protesti, kjer se ne umakneš, ko ti policij ukaže umik. Tudi
               kakšna čapka bo morala pasti v blato. Naše policije bi napadli, če bi branili
               migrante. Glede orožja, danes sem bil na upravni enoti pri uradnici, ki sprejema
               prošnje za posest orožja. Vprašal sem jo za pumparico, Pump action gun, pove, da
               dovoljenje dobiš v 14 dneh, če že imaš strelski izpit oziroma dovoljenje za nošenje
               orožja, rabiš pa biti član strelskega kluba in imeti zdravniški pregled."</q> Spoštovani,
               s sovražnim govorom pridemo do sovražnih dejanj. Ljudi pustiti, da širijo sovraštvo
               nekaznovano, potem mi z molkom to odobravamo. In ko govorijo, da bodo streljali, mi
               še vedno molčimo in čakamo, kaj? Da nas bodo postrelili kot zajce. Jaz se počutim
               ogroženo v Sloveniji zato, ker mislim drugače kot tisti, ki imajo orožje. Veste,
               vedno med vsako vojno je bilo tako, ko so prišli po Žide sem molčal, ker nisem bil
               Žid. Ko so prišli po geje sem molčal, ker nisem bil gej. Ko so prišli po Cigane sem
               molčal, ker nisem Cigan. Ko so prišli pome pa ni bilo več nikogar, da bi se postavil
               zame.</p>
               <p>Toliko od mene. 
               Spoštovani, ki ste še zdržali na tej seji, prosim za ničelno toleranco do sovražnega
               govora in ne se sprenevedati, da ne veste kaj sovražni govor je. Zelo jasno je, kdo
               izraža svoje mnenje magari drugačno od mojega, pa se še vedno lahko pogovarjamo, kdo
               je pa zaslepljen s sovraštvom in bi ubijal ne samo nas, ubijal bi naše otroke,
               potomce, živali, vse. In tega se moramo bati. In tukaj moramo mi, politiki v tem
               Državnem zboru končno biti zgled in stopiti skupaj, levi in desni, srednji, zeleni,
               plavi, rdeči, popolnoma vseeno in za Slovenijo, da ne pogrne na izpitu demokracije in
               da ne zgrne v državljansko vojno, za njih so mi tukaj odgovorni. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Gospod Breznik ste želeli razpravo ali repliko? Izvolite. Kar
               izvolite.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Ja najlepša hvala, glejte, danes je največkrat beseda, ki ste jo povedali je Ustava,
               človekove pravice pa sovražni govor pa nična toleranca. To so bile besedne zveze, ki
               so se največkrat uporabljale. V Ustavi, v slovenski Ustavi smo zaradi množičnega
               kršenja človekovih pravic in to je tista ugotovitev, ki smo jo zapisali v osnovne
               ustanovitvene akte te države, ravno dali torej, svobodo izražanja med eno izmed
               najvišjih mej, točk in vse to kar je zdaj kolegica Tomićeva tudi citirala. Morate pa
               se zavedati, da pod vsakim člankom, ki ga najdete v elektronski obliki je na tisoče
               takšnih oblik sovražnega govora. O sebi po vsej verjetnosti bi verjetno našel vsaj
               nekaj tisoč in nikoli nisem o tem govoril zato, ker smatram, da kot politik smatram,
               da je to pač to to. Tukaj ste pa vi zdaj imeli teater absurda in gledališko predstavo
               za javnost in kolegico Irglovo spominjati, da je ona, torej pravna oseba za svojo
               sestro, kjer so ji hoteli povedati, da tisto, kar je njena sestra nekoč izjavila,
               ampak to kar je sestra njena izjavila, to so izjavile številne Vlade v Evropski
               uniji. Kakšen bo, katere begunce bodo sprejemale. In ker hodite tudi v evropske
               institucije, torej, obsodite vse te predsednike vlad, nekatere tudi iz levice.
               Nekateri tudi iz levice, mislim, da je češki predsednik celo z levice prihaja v tem
               trenutku, obsodite ga, da je rekel in da je to sovražni govor. To lahko naredite na
               evropski parlamentarni skupščini in poveste češkemu predsedniku, da je to sovražni
               govor, kar je on rekel. Sestra gospe Irglove je to citirala in je navajala kot en
               primer, katero vrsto, torej, teh migrantov ali bi sprejeli ali ne. Ampak sestra gospe
               Irglove je samostojna pravna, samostojna oseba. Ima svojo opravilno sposobnost in vi
               tega ne morete, če je nekdo od poslancev, ne vem včeraj ukradel pašteto, je njegov
               brat potem po vsej verjetnost vi niste krivi za svojega brata. Vsak je svoja
               osebnost. Tudi če bila. Torej to kar ste pa zdaj govorili pa tudi v Slovenski
               demokratski stranki poglejte imamo nično toleranco in vse to kar ste rekli obsojamo,
               ampak vi ste nam povedali nekaj, kar se v tistem vašem, jaz rečem temu igralskem
               diskurzu, vse to kar pa smo mi govorili se je že zgodilo. Vi ste govorili, da je
               največji problem Adolf Hitler. Veste, ko se je ta nacionalsocializem končal in jaz
               ga, mi ga obsojamo na vsakem koraku, je bil Nürnberg, kjer so obsodili ne samo Adolfa
               Hitlerja, ne 24 njegovih najbližjih vojaških sodelavcev, političnih sodelavcev, ampak
               procesi Nürnberški so tekli do leta 1949. Tam so obsodili tudi pravnike. Veste,
               največ žrtev so pa dali komunistični sistemi, zato, ker bo drugo leto 100 let od
               Oktobrske revolucije. Največ. V fazi, torej brezrazredne družbe so pomorili trikrat
               več ljudi kot Adolf Hitler v drugi svetovni vojni. <stage>/ nerazumljivo/</stage> nikoli odgovarjal,
               Josip Broz Tito nikoli odgovarjal, Stalin nikoli odgovarjal, Lenin nikoli odgovarjal,
               Ceauşescu na hitro odgovarjal kar ne spoštujemo in gospod Živko Bolgari nikoli
               odgovarjal. In to je problem tega kar jaz govorim. Nična toleranca do teh zločinov.
               In ker govorimo o človeškem dostojanstvu gospa Tomićeva, po 600 povojnih grobiščih,
               tisti, ki so jih pomorili, ki še danes nimajo groba po tisti evropski konvenciji o
               kateri ste danes dostikrat govorili, se morate vprašati, kako maha danes z rdečo
               zvezdo tisti, ki so v okviru rdeče zvezde pomorili leta 1945 žive izvensodno pobili,
               otroke ženske in mi govorimo o toleranci, govorimo o dostojanstvu vsakega
               posameznika. Tako kot jaz Franc Breznik, tako kot Eva Irgl, tako kot gospa Bahova
               niti pomislimo ne, da bi z svastiko mahali po  Republiki Sloveniji, pa to ni prepovedano. To ni
               prepovedano, celo po eni izmed judikatov evropskega sodišča, govori, da gre za
               svobodo izražanja. Ni prepovedano. Tako nam niti na pamet ne pride, da bi mahali z
               rdečo zvezdo. Ne samo po tistih po vojni pomorjenih, ampak tudi tistih, ki so bili
               ubiti v vojni za Republiko Slovenijo. In o tistih pa je Janez Janša govoril. Tisti,
               ki so nam uničili slovenska mesta, ki so nam pobili 60 naših državljanov, o tistih je
               govoril. In to ni sovražni govor. To pa je ta meja sovražnega govora. In tipično
               sprenevedanje, ki je na ultra levičarski strani je vaš primer. In nekega igralskega
               šova, ki se kaže tukaj notri. Brez kakršnekoli argumentacije. Ker to kar ste vi
               čitali si jaz zdaj upam vzeti in čitam točno 24 ur in upam se staviti z vami, da imam
               24 ur na temo levičarskega sovražnega govora, lahko čitam. Ampak kot poslanec, kot
               politik, kot človek, ki je toleranten do svobode izražanja tega ne bom počel, ker sem
               prevzel odgovornost, ko sem prišel sem</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospod Breznik, replika, replika je mimo. Tri minute so mimo. <stage>/ nerazumljivo/</stage></p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>da tudi tisti, ki se z mano ne bodo strinjali, bodo. Ravno to je replika, poglejte
               temo. Se opravičujem, to je bila zdaj replika gospe Tomićevi, in tu so te meje tega
               sovražnega govora ali pa svobode izražanja.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Repliko imate, 3 minute gospa Anja Bah Žibert, če ste bila narobe razumljena v redu.
               Ali pa, če ste bila vi osebno navedena. Narobe ste bili. Če ste bila narobe
               razumljena.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Narobe sem bila razumljena. Poglejte, gospod, spoštovana Violeta, mislim, da vsega ne
               morete vedeti. Ampak me pa čudi, da poznate članstvo Slovenske demokratske stranke.
               Kdo je član pa kdo ni član. Samo, jaz ga res poznam in gospod Rupel ni član Slovenske
               demokratske stranke. Bil je nekoč poslanec, in vi ste danes izjavila, da je član
               Slovenske demokratske stranke. To je enako, kot, da bi jaz rekla, da ste vi
               sodelovala pri obešanju lutk, ali pa trkanju na vrata. To je podobno veste. Danes
               izpostavljamo tukaj ljudi in jih etiketiramo, da sodijo v neko politično stranko.
               Njega ni več, pa tudi tistega, ki je izrekel eno besedo sovražnega govora ni več med
               tistimi, ki so bili simpatizerji stranke.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospa Bah Žibert, replika se nanaša, če ste vi bila narobe razumljena.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Ja, Slovenska demokratska stranka je bila narobe izpostavljena predsedujoča.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Ne, vi v svojem imenu lahko replicirate, ne v imenu stranke, lepo prosim. Lepo
               prosim. Nehajte. Mir. Besedo ima državni sekretar Andrej Špenga. Prosim, da med sabo
               ne, med klopmi ne obračunavate. Lepo prosim. Dajmo poslanci biti dostojni. Hvala vam,
               ja.</p>
            </sp>
            <sp who="SDT7:ŠpengaAndrej">

               <speaker>ANDREJ ŠPENGA:</speaker>

               <p>Predsedujoča hvala za besedo. Spoštovane, spoštovani, na kratko bom poskusil
               odgovoriti na nekaj pomislekov oziroma vprašanj, ki so bila postavljena v tej
               današnji šest, sedem urni razpravi v tej dvorani in tudi pred njo ugotavljam, da
               ugotavljate, da ni problem sovražni govor, da problem je kdaj je sovražni govor
               kazniv. In ugotavljate, da je bilo danes tukaj izrečenega mnogo na meji. Nekateri ste
               v razpravi pred dvorano razpravljali tudi o tem, da je bilo izrečenega morda tudi
               nekaj sovražnega govora. Torej, spet smo na dilemi kaj je sovražni govor in kje je ta
               meja med sovražnim govorom in svobodo govora. Ni res, da je linija ozka. Imamo visoke
               standarde, zato sem mnenja, da je linija tukaj široka. Pri oblikovanju novih bolj
               učinkovitih praks preprečevanja, odkrivanja, zbiranja in zavarovanja dokazov pa
               policijo ovira odsotnost obrazložitve konkretnih dejstev, okoliščin, s strani
               okrožnih državnih tožilcev večkrat. To v konkretnem primeru, preprosto, torej
               povzamem mnenje, ki ga je oblikovalo Vrhovno državno tožilstvo, in ne vsebuje
               okoliščin, dejstev in znakov, ki so lasti torej konkretnemu kaznivemu dejanju.
               Opozoril bi pa na dejstvo, da v določenih primerih sovražnega govora, ko so različne
               oblike nespodobnih, žaljivih zapisov in objav, obstajajo elementi tudi drugih
               kaznivih dejanj, kot so na primer razžalitev,  po 158. členu KZ, grožnje po 135. členu KZ in druga
               kazniva dejanja. Slednje se lahko odraža, na primer, v povezavi s 34. členom Ustave
               Republike Slovenije, torej pravica do svobodnega dostojanstva in varnosti. V takih
               primerih se po podanem mnenju pristojnega okrožnega državnega tožilstva, da ne gre za
               kršitev po 297. členu KZ, kjer so podani znaki drugih kaznivih dejanj, državljane
               tudi opozori na možnost podaje prijave oziroma kazenske ovadbe po 2. členu KZ.
               Problem je dejansko, kako pridemo, kot pravite, do IP, torej do IP številke. Tu gre
               torej za sorazmernost, ali se lahko ugotovi, kdo je poslal kakšno sporočilo. Na
               primer, v gospodarski družbi, je sorazmerno, da se zasliši vse zaposlene v
               gospodarski družbi, da se ugotovi, kdo je poslal konkretno sporočilo. Ali je to
               sorazmerno, ko gre – torej, moram povedati, da vedno gre v tem primeru za kaznivo
               dejanje in ne za prekršek. Vendar, se spet sprašujemo o sorazmernosti, ko gre,
               recimo, za poseg v hišo, da dostopamo do računalnika, v tem primeru gre za velik
               poseg. In tisti, ki načrtujejo takšno početje, ponavadi slednje izvajajo na javno
               dostopnih točkah, da tudi velikokrat zakrijejo svojo sled. Torej, tu je v resnici
               veliko dela zadaj tudi za policijo. Nikakor pa ne drži, kot je bilo vmes navedeno, da
               zaradi neustreznih materialnih sredstev ali kadrovske problematike v policiji se
               slednje ne bi izvajalo. Lahko povem, da že z rebalansom proračuna, ko smo zagotovili
               dodatnih 8 milijonov in dodatnih 12 milijonov dodatnih sredstev v letu 2015, torej, s
               temi sredstvi je skupaj zagotovljenih 78 milijonov in so bila tudi zagotovljena
               sredstva za ITK opremo, posebna tehnična sredstva tudi na tem področju, tudi za nove
               zaposlitve na področju forenzike, urada za informatiko in telekomunikacije. In med
               temi 335 novimi zaposlitvami v lanskem letu so tudi zaposlitve v policiji na tem
               področju. Res pa je od prej tu bila kadrovska problematika in finančna sredstva
               takšna, kot so bila, kot veste, z leti so se krčila.</p>
               <p>Policija lahko na podlagi tretjega odstavka 149.b člena ZKP pridobi podatke o
               lastniku ali uporabniku določenega komunikacijskega sredstva za elektronski
               komunikacijski promet, ki niso objavljeni v naročniških imenikih. In v času, v
               katerem je bilo tako sredstvo uporabljeno oziroma se uporablja, tudi do tistih
               ponudnikov storitev, ki so hkrati operaterji, in sicer od vseh tistih, ki so vpisani
               v register operaterjev, torej Agencije za komunikacijska omrežja. V vseh ostalih
               primerih oziroma ponudnikih storitev pa mora pridobiti sodno odredbo na podlagi
               četrtega odstavka 8. člena Zakona o elektronskem poslovanju na trgu, v povezavi z
               ZKP.</p>
               <p>Torej, dodatno se lahko, in temu ne nasprotujemo, prouči vprašanje ali pa celo, da se
               imenuje za to vprašanje medresorsko delovno skupino, ki bo to materijo obravnavala in
               jo preučila. Ali je treba torej na tem področju tudi dodelati znake prekrška iz 20.
               člena Zakona o varstvu javnega reda in miru, saj je še prostor za dodelavo prekrška
               iz tega člena, morda bolj samostojno obliko določitve nekih širših znakov kaznivega
               dejanja, ki pa se ne smejo pokrivati z znaki kaznivega dejanja po 297. členu
               Kazenskega zakonika in morajo biti legitimni z vidika, da ne posegajo v dopustno
               svobodo izražanja. V sodelovanju s pravno in medijsko stroko se lahko in bi se lahko
                   proučilo ali 37.
               člen Ustave Republike Slovenije dopušča za prekrške s področja sovražnega govora, da
               se lahko zakonodajno poseže tudi v pravico do komunikacijske zasebnosti. Doslej
               stališča o možnosti tovrstnega posega zunanja stroka načeloma ni zastopala.</p>
               <p>Mogoče toliko na kratko, upam, da sem večinoma odgovoril.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Zaključno besedo ima v imenu predlagateljev dr. Jasna Murgel, izvolite.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Hvala lepa, še enkrat.</p>
               <p>Če smo kaj ugotovili, po mojem mnenju je to, da razprava o sovražnem govoru je
               pomembna. Mogoče samo tisti poudarek, ki ga je treba dati je to, da je varstvo pred
               diskriminacijo, v katero spada tudi varstvo pred sovražnim govorom, zagotovljeno
               manjšinam. Deprivilegiranim osebam, tistim, ki nimajo moči. Torej, to je tisto, kar
               moramo razumeti ko govorimo o sovražnem govoru. Danes smo govorili o kazenskem
               zakoniku, rekli smo, eni smo se strinjali, eni ne, bilo je nekaj debate o tem ali je
               ustrezna ureditev, celo eni govorniki ste rekli, ja pa kako potem ni bilo to dejanje
               ugotovljeno, da je kaznivo, da gre za kaznivo dejanje, gre pač za znake kaznivega
               dejanja, ki morajo biti izpolnjeni. To ugotavlja tožilstvo in potem sodišče. Zdaj
               tukaj lahko v prihodnosti debatiramo ali ne, bomo videli. Glavno kar smo ugotovili,
               kar se nas tiče je, da je možna še razprava v okviru prekrška, ki bi ali bi še
               dopolnili zakonodajo v okviru zakonov, ki urejajo sovražni govor kot prekršek, in
               tukaj bo osnovno vodilo Evropska konvencija o človekovih pravicah, torej razmejitev
               med pravico do svobode izražanja in tistim, kar jo lahko omejuje. Tudi sama Evropska
               konvencija o človekovih pravicah v 10. členu omejuje izvrševanje te svoboščine in
               pravi, da je lahko ta pravica podrejena obličnosti in pogojem, omejitvam ali kaznim,
               ki jih določa zakon in so nujne v demokratični družbi, med drugim so nujne tudi za
               varovanje ugleda ali pravic drugih ljudi. Še drugi pogoji so našteti, ampak tega
               izpostavljam.</p>
               <p>Skratka, to je sporočilo, sledili bomo usmeritvi Evropske konvencije o človekovih
               pravicah in upoštevali tudi pri razpravi o bodočem zakonu o varstvu pred
               diskriminacijo, kombinacijo torej 39. in 63. člena naše ustave.</p>
               <p>Naj na koncu še dodam tisto osebno noto zakaj se mi je zdelo pomembno, da se to
               vprašanje obravnava in da Državni zbor opozori na to. Sama sem v Bosni in Hercegovini
               videla kaj pomeni, da od besed na enkrat niti sam več ne veš kdaj se preide na
               nasilje, na fizično nasilje. In še predobro se tega spomnim in samo iz tega osebnega
               razloga tudi, in tudi zaradi tega, ker poznam to pravo človekovih pravic, in kljub
               temu, da je tudi takrat obstajalo, so se te stvari zgodile.</p>
               <p>Upam, da se bomo lahko v Državnem zboru v Sloveniji uprli temu v dobro vseh nas. In
               tudi temu je bila namenjena ta seja, tudi temu, da opozorimo kot Državni zbor na to,
               da se je temu treba upreti, če smo tiho, se zdi, da pritrjujemo. V nadaljnjih
               razpravah v Državnem zboru pa bomo poskušali sprejeti ustrezno zakonodajo, da se bo
               ta naša napoved, da smo proti sovražnemu govoru tudi uresničila, ob seveda
               spoštovanju svobode izražanja.</p>
               <p>Najlepša hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala tudi vam.</p>
               <p>S tem zaključujem razpravo in prehajamo na odločanje.</p>
               <p>Na odločanje dajem prvi predlagani sklep, ki glasi: Odbor za notranje zadeve, javno
               upravo in lokalno samoupravo obsoja vse primere izražanja in spodbujanja sovraštva,
               nasilja in nestrpnosti, kot jih opredeljuje obstoječa zakonodaja in vse ostale oblike
               neprimernega, nesprejemljivega in žaljivega govora. Želi kdo obrazložiti glas?  Ugotavljam, da ne.
               Glasujemo. Zaključujem glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Na glasovanje dajem drugi predlog sklepa, ki glasi: Odbor za notranje zadeve, javno
               upravo in lokalno samoupravo predlaga vsem pristojnim državnim organom, da ustrezno
               in odgovorno obravnavajo primere nedovoljenega javnega spodbujanja sovraštva, nasilja
               in nestrpnosti. Želi kdo obrazložiti glas? Ugotavljam, da ne. Glasujemo. Zaključujem
               glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Na glasovanje dajem še tretji predlog sklepa, ki glasi: Odbor za notranje zadeve,
               javno upravo in lokalno samoupravo predlaga Vladi Republike Slovenije da prouči
               potrebo po spremembah področne zakonodaje, ki ureja prepoved sovražnega govora. Želi
               kdo obrazložiti glas? Ugotavljam, da ne. Glasujemo. Zaključujem glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem to točko dnevnega reda in 34. nujno sejo Odbor za notranje zadeve,
               javno upravo in lokalno samoupravo in se vsem zahvaljujem za današnjo udeležbo. <stage type="time">Seja se je končala 16. februarja 2016 ob 20.57.</stage>
               </p>
            </sp>
         </div>
      </body>
   </text>
</TEI>