<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZO-redna-16-2017-09-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">337A995006AA3015C125815D002FB01C</idno>
               <idno type="custom" subtype="day">D3D7219D3E1C4FC9C12581920029349E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D3D7219D3E1C4FC9C12581920029349E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZO-redna-16-2017-09-01.OZO" n="16">
               <name>redna seja</name>
               <date when="2017-09-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZO-redna-16-2017-09-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZO-redna-16-2017-09-01.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">16. seja</stage>
            <stage type="date">(1. september 2016)</stage>
            <stage type="chairman">Sejo je vodil Žan Mahnič, predsednik Odbora za obrambo. </stage>
            <stage type="time">Seja se je pričela ob 11.00.</stage>
            


            <sp xml:id="SDT7-OZO-redna-16-2017-09-01.sp1">

               <speaker>PREDSEDNIK ŽAN MAHNIČ:</speaker>

               <p>Spoštovana poslanka, spoštovani poslanci, pričenjam 16. sejo Odbora Državnega zbora
               Republike Slovenije za obrambo, ki je bila sklicana na podlagi 47. člena Poslovnika
               Državnega zbora Republike Slovenije.</p>
               <p>Pozdravljam vse navzoče člane odbora, posebej pa še ministrico za obrambo, gospo
               Andrejo Katič in pa načelnika Generalštaba Slovenske vojske, generala Andreja
               Ostermana.</p>
               <p>Obveščam vas, da trenutno nisem dobil sporočila, da bi bil kdo zadržan. Je? Aha, na
               seji pa kot nadomestni poslanec na mesto gospoda Petra Vilfana sodeluje gospod Uroš
               Prikl, ki ga lepo pozdravljam.</p>
               <p>Prehajamo na <title>določitev dnevnega reda seje odbora</title>. S sklicem ste prejeli
               naslednji dnevni red:</p>
               <p>1. Predlog deklaracije o usmeritvah za delovanje Republike Slovenije v Inštitucijah
               Evropske unije v obdobju julij 2017 do december 2018;</p>
               <p>2. Razno.</p>
               <p>Ker v poslovniškem roku nisem prejel predloga za razširitev dnevnega reda oziroma za
               umik katere od predlaganih točk z dnevnega reda, je določen dnevni red seje kot je
               bil predlagan s sklicem.</p>
               <p>S tem prehajamo na <title>1. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INŠTITUCIJAH EVROPSKE UNIJE V OBDOBJU JULIJ 2017
                  DO DECEMBER 2018.</title>
               </p>
               <p>Predlog deklaracija o usmeritvah za delovanje Republike Slovenije v inštitucijah
               Evropske unije v obdobju julij 2017 do december 2018 je Državnemu zboru Republike
               Slovenije v obravnavo predložila Vlada. Odbor za obrambo bo deklaracijo obravnaval
               kot matično delovno telo na podlagi drugega odstavka 154.g člena Poslovnika in pri
               tem pozornost namenil tistim delom predloženega akta za katerega obravnavo je
               vsebinsko oziroma delovno pristojen. Predvsem podpoglavje <q>»Skupna varnostna in
               obrambna politika«</q>.</p>
               <p>Predlogi za amandmaje odbora. K predlogu deklaracije se lahko predlagajo do zaključka
               obravnave posameznih delov predloga akta. Mnenje odbora, skupaj z morebitnimi
               amandmaji, bomo posredovali pristojnemu odboru, to je Odboru za zunanjo politiko.</p>
               <p>Sedaj pa dajem za uvod besedo ministrici za obrambo, gospe Andreji Katič.</p>
               <p>Izvolite.</p>
            </sp>
            <sp xml:id="SDT7-OZO-redna-16-2017-09-01.sp2">

               <speaker>ANDREJA KATIČ:</speaker>

               <p>Hvala.</p>
               <p>Spoštovane, spoštovani!</p>
               <p>Predlog deklaracije, kot je bilo povedano, se v dveh področjih neposredno nanaša tudi
               na delovno področje Ministrstva za obrambo, in sicer pri skupni varnostni in obrambni
               politiki in pri civilni zaščiti, ki je sicer v Evropski uniji del področja notranjih
               zadev. V luči novih varnostnih izzivov, ki smo jim priča v evropski soseščini in
               širše, vse bolj postaja pomembno tudi zavedanje o krepitvi razvoja skupne varnostne
               in obrambne politike Evropske unije. Slovenija podpira nadaljnji razvoj skupne
               varnostne in evropske obrambne politike, s poudarkom na večji učinkovitosti,
               hitrejšemu in prožnejšemu odzivanju, krepitvi sodelovanja s partnerji, zlasti
               zavezništvo, ter razvoja evropske obrambne industrijske in tehnološke baze.</p>
               <p>Ministrstvo za obrambo tako aktivno sodeluje in bo sodelovalo pri celovitem razvoju
               zmogljivosti Evropske unije, kjer smo aktivni v evropski obrambni agenciji, v
               vojaških odborih in obrambno-političnih telesih Evropske unije. Pri tem bomo
               zagovarjali načelo enotnega nabora sil in razvoja zmogljivosti ob upoštevanju načela
               komplementarnosti z zavezništvom, ter si prizadevali za učinkovito izvajanje skupne
                   izjave EU – Nato iz
               Varšave. Slovenija si bo še naprej prizadevala za nadaljnjo okrepitev strateškega
               partnerstva z mednarodnimi in regionalnimi organizacijami ter z drugimi akterji.
               Posebnega pomena je krepitev sodelovanja med Evropsko unijo in Natom, pri čemer so
               ključna načela dopolnjevanje, ne-podvajanje, avtonomnost in vzajemnost med obema
               organizacijama na področju operacij, misij ter razvoja zmogljivosti.</p>
               <p>V okviru Evropske unije se nadaljuje razprava glede krepitve skupne varnosti in
               obrambe Evropske unije. Posebna pozornost je namenjena stalnemu strukturnemu
               sodelovanju PESCO, kot nosilnemu elementu celotnega obrambnega paketa EU, ki
               vključuje globalno strategijo EU, Evropski akcijski načrt za obrambo predlagan s
               strani Evropske komisije in skupno deklaracijo EU – Nato iz Varšave. PESCO je orodje
               za sodelovanje držav članic na področju varnosti in obrambe, ki že obstaja in je tudi
               utemeljeno v Pogodbi o Evropski uniji, ki ga je potrebno aktivirati s ciljem
               popolnjevanje zmogljivostnih primanjkljajev in v tem smislu doseganje nove ravni
               ambicij, ki izhaja iz globalne strategije Evropske unije. PESCO pobuda predstavlja
               poglobljeno sodelovanje. Veliko držav članic pa ga vidi tudi kot integrativno orodje,
               ki bi ga lahko opredelili tudi kot strateški projekt Evropske unije, podobno Evro
               območju oziroma Schengenu, tokrat pa na področju obrambe. Ocenjujemo, da v okviru
               PESCO obstajata velik potencial za tesnejše sodelovanje na področju evropske varnosti
               in obrambe, vendar obstaja večja verjetnost, da bo to potekalo v skupini
               zainteresiranih držav in ne na ravni celotne Evropske unije. Pri tem se moramo
               zavedati, da je krepitev evropske varnosti in obrambe potrebno in zaželeno delovanje,
               za katerega si prizadevajo države članice EU, kot tudi njeni državljani, kot kažejo
               izsledki na podlagi Evro-barometra. Spodbujanje evropske varnosti in obrambe ne
               podvajamo naporov v okviru zavezništva, ki je še vedno temelj za kolektivno obrambo,
               krepimo pa evropski steber.</p>
               <p>Slovenija si želi biti del jedra tesnejšega in bolj ambicioznega sodelovanja znotraj
               Evropske unije. Zato bi moralo biti tudi v interesu Slovenije, da postanemo članica
               PESCO, saj si ne moremo privoščiti, da bi bili ob ključnih strateških evropskih
               projektih v skupini manj ambicioznih držav. Ob tem pa se seveda zavedamo, da morajo
               biti vstopni kriteriji realistični, uravnoteženi in celostni, tako tudi z vidika
               finančnih razmer držav članic. Vedno smo si prizadevali za koherentno, transparentno,
               celostno in usklajeno razpravo o ključnih evropskih temah na vseh ravneh. Ministrstvo
               za obrambo tako podpira predlog Evropske komisije glede Evropskega akcijskega načrta
               za obrambo, ter Evropskega obrambnega sklada. Glede Evropskega obrambnega sklada
               zagovarja vključujoč pristop za mala in srednja podjetja, kakor tudi uporabo
               inovativnih finančnih virov. Nov ustanovljeni Evropski obrambni sklad nudi trdno
               osnovo za realizacijo dolgoročnih ciljev zmogljivosti, ki bodo ne le podprti ampak
               tudi temeljili na skupnih obrambnih raziskavah. V naslednjem 18-mesečnem obdobju se
               bomo tudi še glede operacij in misij skupne varnostne in obrambne politike
               prizadevali in sodelovali v Bosni in Hercegovini, na Kosovu <stage>/ nerazumljivo/</stage>,
               Sredozemlju in na Bližnjem vhodu in glede na razvoj okoliščine, interese in
               zmožnosti, seveda tudi po posvetovanju z vami, se bomo odločali za sodelovanje v
               dodatnih operacijah in misijah s poudarkom na bližnji in daljni soseščini.</p>
               <p>Če bi se na koncu dotaknila še področja civilne zaščite. Potrebno je izpostaviti, da
               si bo Slovenija še naprej prizadevala za povečanje zmogljivosti, za odgovor na
               nesreče v okviru mehanizma unije, na področju civilne zaščite, skupaj predvsem s
               krepitvijo preventivnih ukrepov. Predvsem pa si bomo še v naprej prizadevali tudi za
               nadaljevanje sodelovanja EU s tretjimi državami na področju civilne zaščite, ter za
               zagotavljanje podpore državam v okviru sosedske politike pri razvoju civilne zaščite,
               kjer pa je naša prioriteta predvsem Zahodni Balkan.</p>
               <p>V nadaljevanju, spoštovani predsednik, lahko direktor Direktorata za obrambno
               politiko, mag. Mišmaš še podrobneje predstavi vse aktivnosti Evropske unije na tem
               področju.</p>
               <p>Hvala.</p>
            </sp>
            <sp xml:id="SDT7-OZO-redna-16-2017-09-01.sp3">

               <speaker>PREDSEDNIK ŽAN MAHNIČ:</speaker>

               <p>Hvala ministrica.</p>
               <p>Gospod Mišmaš, želite besedo? Za enkrat ne. Želi načelnik? Ne. Želite z zunanjega
               ministrstva kaj dodati? Ne. Dobro, potem pa odpiram razpravo in prvi se je k besedi
               prijavil kolega Miha Kordiš.</p>
               <p>Izvolite.</p>
            </sp>
            <sp xml:id="SDT7-OZO-redna-16-2017-09-01.sp4">

               <speaker>MIHA KORDIŠ (PS Levica):</speaker>

               <p>Hvala za besedo predsedujoči.</p>
               <p>Ta deklaracija je grozna, ker je <q>»copy-paste«</q> receptov za militarizacijo Evropske
               unije, ki jih piše bruseljski birokratski aparat pod vplivom lobistov
               vojaško-industrijskega kompleksa. Ko se prebijemo čez <q>»birokratščino«</q> na površini,
                  vidimo, da evropski
               politični razred zagovarja točno tiste ukrepe, ki vodijo v regionalne vojne, begunske
               krize in terorizem. Torej, tisto, čemur se danes reče varnostni izziv. Tukaj imamo
               opravka s precej perverznim argumentacijskim obratom. Evropska unija je prižgala
               ognjeni obroč okrog svoje soseščine od Iraka, Libije, Ukrajine in tako naprej, zdaj
               bi se pa s še več iste imperialistične recepture rada soočila s posledicami kaosa in
               destabilizacije, ki je nastala, in očitno se namerava še bolj kot do zdaj vmešavati v
               notranje zadeve tujih držav in to ne samo z ekonomskim izkoriščanjem, ampak tudi z
               vojaško silo. Evropska unija namerava ustanoviti poseben vojaški proračun,
               centralizirati vojaško industrijo in prisiliti države članice, da povečajo svoje
               vojaške izdatke. Poleg tega pa dolgoročno še načrtuje nekakšno skupno evropsko
               vojsko, ki pa ne bi bila substitut za NATO, ampak samo NATO-v podaljšek. Rečeno
               drugače, Evropska unija se prostovoljno ameriškim gospodarskim in geopolitičnim
               interesom.</p>
               <p>Socialisti se vedno, ko imamo opravka s kakšnim dokumentom, vprašamo, če ukrepi iz
               tega dokumenta rešujejo kakšen realen družbeni problem in naprej, v čigavem interesu
               bi v tem slučaju bila skupna evropska vojska. Odgovor na ta vprašanja je v danem
               primeru brutalno preprost. Militarizacija Evropske unije ni rešitev za noben realen
               problem, ampak je razlog, da so tako imenovani varnostni izzivi sploh nastali.
               Evropske unije prvič nihče vojaško sploh ne ogroža, kvečjemu obratno. Tudi, če
               gledamo dolgoročno, v evropski soseščini z izjemo Rusije že dvesto let ni niti ene
               same, samcate države, ki bi vojaško ogrozilo katerokoli večjo evropsko državo in še
               celo tiste države, ki so imele na papirju močne vojske, Irak, Libija, Sirija so
               Združene države skupaj z Britanijo, Francijo in tako naprej ekonomsko in potem še
               vojaško uničile. Za ponazoritev, ameriška koalicija je uporabila nevidna letala za
               boj proti milici, ki pa je praktično brez protiletalskega orožja. Seveda to ni
               nikakršen varnostni ali pa vojaški izziv, grožnja za evropske države. Kar se pa tiče
               Rusije – je res, da je vojaška velesila, ampak nikoli ni napadla nobene zahodne sile,
               medtem ko so zahodne velesile večkrat poskušale okupirati Rusijo. Tudi po letu 1991,
               ko se je rusko ozemlje radikalno skrčilo in se je varšavski pakt razpustil, NATO ni
               pokazal neke miroljubne države, ampak prav nasprotno – šel je v širitev proti vzhodu,
               če niti ne začnem govoriti o ameriških oporiščih v državah, ki niso članice NATO.
               Skratka, ruska moč je obrambnega značaja in ob normalni politiki Evropske unije ne
               ogroža. Tukaj moramo v sodelovanje z Rusijo na vseh področjih, namesto, da se
               podrejamo interesom Združenih držav in netimo konflikte na vzhodnih mejah Evropske
               unije.</p>
               <p>V čigavem interesu je torej militarizacija EU-ja? V čigavem interesu je povečevanje
               izdatkov za vojsko iz skupnega vojaškega proračuna Evropske unije? Zagotovo lahko
               rečemo že takoj od začetka, da ni v interesu državljanov Evropske unije, predvsem v
               perifernih državah, kot so to Hrvaška, Portugalska, Slovenija in tako naprej. To so
               države, ki najbolj občutijo kolaps svoje socialne dimenzije in blaginje, je pa seveda
               takšna politika v interesu evropskega in seveda tudi ameriškega
               vojaško-industrijskega kompleksa. Tudi tu naj spomnim, da Evropska unija ni nastala
               zaradi nekih skupnih vrednot, ampak ji je bila v zibko položena skupnost za premog in
               jeklo in neke skupne evropske vrednote, o katerih tako pogosto govori politični
               razred, niso nič drugega kot neka ideologija, koprena prek oči, ki maskira bistvo
               Evropske unije. Tako kot je metalurški kartel potreboval enoten trg za premog in
               jeklo, no, danes vojaška industrija potrebuje <stage>(citiram)</stage> <q>»resnični enotni trg za
               obrambo«</q> <stage>(konec citata)</stage>. Tako kot je metalurški trg takrat rabil ideologijo skupnih
               vrednot, tako vojaški kartel danes potrebuje skupno strateško infrastrukturo. Naš odgovor na tako
               politiko je seveda: <q>»Ne, hvala.«</q></p>
               <p>Če se dotaknem še perspektive enotne evropske vojske … Nekateri politiki levih strank
               gojijo iluzije, da bi taka vojska lahko nadomestila zvezo NATO in ves imperialistični
               naboj, ki ga nosi s seboj. Ampak žal je politična realnost taka, da je ta možnost
               popolnoma izključena. Po vseh treh scenarijih dokumenta <q>»Reflection paper on the
               European defence«</q>, ki ga je izdala Evropska komisija, se povezanost evropskih
               varnostnih aparatov z NATO-m ne bi zmanjšala, ampak bi se povečala. Tako da nobena
               evropska vojska ne bi vodila v neodvisnost evropske zunanje in varnostne politike.
               Ustanovitev skupne evropske vojske je v bistvu poskus, da bi tudi nevtralne države,
               ki so članice Evropske unije, Finska, Švedska, Irska, Avstrija in tako naprej,
               financirale NATO-ve rabote naokrog po svetu. Ne seveda direktno v NATO, ampak preko
               <q>»bypassa«</q>, preko obvoda Evropske unije.</p>
               <p>Skratka, socialisti ostro in odločno zavračamo usmeritve v tej deklaraciji. Prvič,
               zaradi tega, ker Evropska unija ni vojaško ogrožena, drugič pa zato, ker tudi če bi
               bila, se je treba zavedati, da so vojske evropskih držav še vedno med najmočnejšimi
               na svetu, zlasti če gledamo kvaliteto orožja in jih nobena resna vojaška sila ne more
               kar tako izzvati. Konec koncev so članice Evropske unije leta 2015, recimo, to je
               bilo dve leti nazaj, za obrambo porabile 227 milijard evrov oziroma 250 milijard
               dolarjev. V primerjavi, Rusija in Kitajska sta skupaj porabili samo 150 milijard
               dolarjev. Nobenega dvoma ni, da se lahko vojaški izdatki povečajo samo na račun
               socialne države in razvoja, tega je pa v državah Evropske unije, sploh v perifernih
               državah, kot je Slovenija, že zdaj tako ali tako premalo. Zato militarizacija
               Evropske unije deluje izključno v interesu vojaško-industrijskega kompleksa in
               direktno škoduje socialni blaginji Evropejcev. V Levici smo prepričani, da je zadnja
               stvar, ki jo svet potrebuje, povečevanje vojaške moči Evropske unije, ustvarjanje
               močnejše vojaške Evrope, ki bi funkcionirala kot še en svetovni policaj. Že sedaj je
               naredila več kot dovolj škode po severni Afriki, na bližnjem Vzhodu in vzhodni
               Evropi. Tudi svet ne potrebuje močnejše Evropske unije, ampak Evropsko unijo, ki bi
               imela točno toliko politične in institucionalne moči, kot ji pripada glede na delež
               svetovnega prebivalstva. Najboljši ukrep za izboljšanje varnosti v Evropi in po celem
               svetu bi bil konec evropskega intervencionizma in imperialističnega hlastanja po
               globalnem jugu. Se pravi, konec tega neskončnega vmešavanja v notranje zadeve drugih
               držav in odpiranja trgov za evropski velekapital, ki se skriva v ozadju te
               deklaracije. Kdorkoli si želi konec vojn in konec begunskih kriz, konec kriznih
               žarišč ne more podpreti te deklaracije. Kdor se ima za človeka, ki je količkaj na
               strani miru, na strani sobivanja, te deklaracije ne more podpreti. To je deklaracija
               vojnih krokarjev, vojnih jastrebov, ne pa deklaracija za neko razumno zunanjo in
               varnostno politiko, ki bi jo morala Slovenija voditi.</p>
               <p>Hvala.</p>
            </sp>
            <sp xml:id="SDT7-OZO-redna-16-2017-09-01.sp5">

               <speaker>PREDSEDNIK ŽAN MAHNIČ:</speaker>

               <p>Hvala, kolega Kordiš.</p>
               <p>Besedo ima naprej kolegica Anja Bah Žibert.</p>
               <p>Izvolite.</p>
            </sp>
            <sp xml:id="SDT7-OZO-redna-16-2017-09-01.sp6">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči, za besedo.</p>
               <p>Vseeno se mi zdi prav… Ne mislim se odzivati na razpravo kolega Kordiša, njemu osebno
               in njegovi politični stranki Evropa, NATO, pa neka demokratična ureditev <q>»itak«</q>
               predstavlja nek žulj na srcu in se mi zdi, da je škoda vsake besede, ampak kljub temu
               neka dejstva tudi zato, ker so pač izgovorjena v kamero. Evropa deluje na podlagi
               pogodbe, ki jo podpišejo države članice. Gre seveda za neko demokratično ureditev, ki
               pa seveda stranki, ki zagovarja totalitarni režim,  ne more biti blizu. Za njih pač pogodba ne predstavlja
               nekega temelja. Zato je pač to nesmiselno poslušati kako EU kot neka tretja oseba
               zgleda, kot da nismo mi del EU in kot, da EU ne sestavljajo vse članice, v kateri
               so.</p>
               <p>Ampak nikakor se pa ne morem strinjati, da Evropa ni varnostno ogrožena. Tudi
               napadena da ni. Mislim, če nekdo v tem času, danes takšne stvari govori in to celo v
               kamero, potem je to velik problem, kajti izjava, da vojaško Evropa ni ogrožena, in to
               lahko pogledamo tudi v magnetogram, pomeni, da zanikamo terorizem, ki je danes
               preplavil Evropo. Zanikamo žrtve terorističnih napadov, naših sodržavljanov. Po drugi
               strani nas pa ne moti na primer Severna Koreja, ki izstreljuje različne rakete zato,
               ker nam je neka država blizu, kajne? Seveda ne tistim, ki živimo po vzoru vrednot
               demokratične družbe. Ampak pustimo zdaj to, jaz bi se rada lotila tega dokumenta.</p>
               <p>Jaz menim, da je zelo dobro, da dokument, ko govori o horizontalnih zadevah, na prvo
               vrsto uvršča varno Evropo. Jaz mislim, da je varnost tisti ključ, ki si ga
               državljanke in državljani želijo. Mnogi danes več ne upajo v soseščino ali pa v neko
               državo, ki so jo prej brez problema obiskali, ker pač ne upajo. Na nek način nas
               seveda, nam ožijo ta naš skupni evropski prostor. To, kar smo se nekako borili za to,
               da imamo prost pretok, je danes omejeno. Pa ne zato, ker bi si sami želeli ampak
               zato, ker smo napadeni in jaz mislim, da je varnost tisti temelj, ki je pomemben v
               tem dokumentu in bi moral biti v ospredju in zato sprašujem predstavnike Vlade, ne
               vem kdo mi bo odgovoril, pa bodisi predstavniki zunanjega ministrstva, bodisi
               predstavniki obrambnega ministrstva, namreč v dokumentu govorimo o tako imenovanih
               petih točkah možnosti razvoja Evrope v prihodnje. Zanima me, pač, jaz iz dokumenta
               nisem … Videla sem pač, da dokument govori o posameznih pomanjkljivostih posameznega,
               teh opcij, pa me zanima katera je pa konkretno dejansko najbližja Sloveniji oziroma
               se bo Slovenija zavzemala. Verjetno mi ni treba teh točk brati in jih tej
               pripravljavci, ki ste sodelovali pri tem, poznate. Ampak tukaj se meni zdi pomemben
               ključ, ker iz tega tudi sledi potem pogled na varnostno vprašanje Slovenije in tudi
               Evrope. Kot drugo, bo morda zgledalo malenkostno, pa vendar, zame ni malenkostno, ker
               sem pač gledala ali je ta kazalnik kazalo te deklaracije narejen po nekem abecednem
               redu ali po prioritetah. In zdaj, ugotovila sem, da po abecednem redu ni storjen, ni
               narejen, je verjetno po nekih prioritetah. No, tukaj me je pa zmotilo, da je zunanja
               politika in varnost praktično na zadnjem oziroma obramba, kakorkoli že, je povezano z
               varnostjo, na zadnjem mestu. To pa bi jaz spremenila. Če govorimo o začetku dokumenta
               in res dokument govori o težki varnostni situaciji, o izzivih, ki so pred nami, o
               tistih, ki so bili predvidljivi in so že več let, kot tistih, ki so nepredvidljivi in
               seveda niso mogli biti načrtovani in tukaj, kar veliko je govora na vseh področjih o
               tako imenovani skupni varnostni politiki in tako naprej, vendar pa, ko govorimo o
               posameznih segmentih, so vsa druga vprašanja pred zunanjimi vprašanji in obrambo.
               Tudi to je nekako skupaj pod eno točko. Jaz mislim, da bi to moralo biti prioritetno
               na prvem mestu in tudi zelo močno izpostavljeno.  Mislim, da je nekoliko premalo. Mi vsi vemo, da je
               Slovenija majhna država, da je zelo pomembno, da močno sodelujemo med državami v
               različnih pogledih, da je za nas zelo pomembno, da smo del Nata, da mi vsi dobro
               vemo, da več jemljemo kot dajemo v ta proračun končno in da je tukaj zelo pomembno in
               jaz bi tukaj pripravljavce pa vendarle pozvala, da mogoče razmislijo in da to
               naredijo tudi nekoliko bolj prioritetno, če pa to ne gre, potem se pa raje vrzimo
               sistema abecede, bomo naredili manj škode. </p>
               <p>Tako, da jaz kaj drugega tukaj ne bi izpostavila, dokument je seveda celovit, nekako
               je vezan tudi na že razprave, ki potekajo v okviru Evropske unije, bi pa še enkrat
               pozvala tako ministrstvo, kot predstavnike Vlade, da se zavzemamo predvsem za to, da
               tisto kar napišemo v različne dokumente, v različne strategije, ne govorim samo o
               tem, tudi o drugih, da začnemo uresničevati, kajti veliko je napisanega tudi v tej
               državi, pa zelo malo realizirano.</p>
               <p>Hvala.</p>
            </sp>
            <sp xml:id="SDT7-OZO-redna-16-2017-09-01.sp7">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Replika, Miha Kordiš.</p>
            </sp>
            <sp xml:id="SDT7-OZO-redna-16-2017-09-01.sp8">

               <speaker>MIHA KORDIŠ (PS Levica):</speaker>

               <p>Hvala, predsedujoči.</p>
               <p>Sem bil direktno omenjen in se moram odzvati na neumnosti, ki so bile izrečene v
               imenu demokracije in demokratične ureditve. Mislim, kakšna demokratična ureditev je
               ta, ki prihaja na konici bajoneta? Kaj je bilo demokratičnega na bombardiranju
               Libije, ki se je zgodila celo mimo Varnostnega sveta Združenih narodov? Kako so tukaj
               države članice Nata, države Evropske unije, naše zaveznice, Italija, Francija, tudi
               Velika Britanija, postopale demokratične? Ali kaj je demokratičnega na recimo
               državnemu udaru v Ukrajini in še in še bi lahko našteval. Kot sem že prej dejal,
               okoli Evropske unije imamo ognjeni obroč, ki ga je prižgala Evropska unija sama, z
               gospodarskim izčrpavanjem, z direktnim vojaškim intervencionizmom in z zatiranjem
               držav globalnega juga, namesto, da bi jim podala razvojno pomoč in razvojno roko.</p>
               <p>Naprej. Kaj je demokratičnega na mogočnem lobističnem aparatu vojaško-industrijskega
               kompleksa, ki piše bruseljske dokumente in se preliva potem tudi v dokumente držav
               članic, kot je recimo tale deklaracija o slovenskih usmeritvah v inštitucijah v
               Evropske unije. Jaz ne vidim kaj veliko demokracije, vidim pa ogromno interesa
               velekapitala, še posebej njegovega vojaško-industrijskega krila.</p>
               <p>Prav tako vas ne motijo naši zavezniki na drugi strani Atlantika, recimo, kot je to
               gospod Trump, ki je Savdski Arabiji, največji izvoznici terorizma, ki vas tako silno
               moti, prodal za 110 milijard dolarjev orožja. Seveda je terorizem problem, samo s tem
               problemom se ne soočamo s konvencionalno vojaško silo, zato tudi ne moremo trditi, da
               je Evropska unija vojaško ogrožena ali napadena v tem smislu. So pa valovi terorizma
               direktna posledica imperialističnega divjanja držav članic Evropske unije in Nata, po
               Bližnjem Vzhodu, po severni Afriki in tako naprej.</p>
               <p>In dalje. Getoizacija ljudi na podlagi barve njihove kože ali na podlagi njihove
               kulture, stiskanje teh ljudi v neko družbeno obstranje, ustvarja idealno gojišče za
               rekrutorje terorističnih organizacij, kot je to Islamska država. Zato so stranke trde
               desnice, kot je to SDS, najboljše prijateljice islamskega terorizma, ker ustvarjajo,
               direktno s svojimi politikami, ustvarjajo gojišča, ker ljudi pritisnejo v obup,
               pritisnejo jih ob silo, jih osamijo, da potem lahko te rekrutorji skrajnih islamskih
               skupin v takih celicah učinkovito delujejo. Ampak, da smo pošteni, glejte, to kar SDS
               iz opozicije govori, to Vlada iz pozicije moči dejansko izvaja in o tem se lahko
               pogovarjamo samo o dveh obrazih desne politike. 
               </p>
            </sp>
            <sp xml:id="SDT7-OZO-redna-16-2017-09-01.sp9">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Naslednji sem na vrsti jaz, ker ni prijavljen nihče drug.</p>
               <p>Zdaj, ministrica vi ste omenila, ko ste govorila v zvezi z Evropsko unijo in pa Natom
               ne-podvajanje funkcij. Zanima me kako vi oziroma kako Vlada Republike Slovenije v tem
               kontekstu vidi evropsko vojsko? Vemo, da je bilo o tem že veliko govora, tudi na
               skupščinah in pa parlamentarnih skupščinah Zveze Nato. Zanima me kako vidite evropsko
               vojsko, glede na to, da ste rekla, da se ne zavzemate oziroma da se zavzemate za
               ne-podvajanje funkcij in pa pristojnosti? Kako potem odnosno evropska vojska do Zveze
               Nato?</p>
               <p>Zdaj naslednja stvar, ki me zanima je širitev Evropske unije. Tukaj ste napisali:
               <q>»Slovenija bo v okviru razprav o prihodnosti Evropske unije vztrajala, da to zajema
               tudi nadaljnjo širitev kot naložbo v mir, varnost, stabilnost, napredek in povezanost
               celotne Evrope.«</q> Zanima me kakšno je stališče Vlade? Ali Vlada podpira, da se v
               Evropsko unijo sprejme tudi države, ki nimajo urejenih svojih državnih mej in pa
               države v katerih potekajo tudi oboroženi konflikti? Tako da zanima me kakšno je tukaj
               stališče Vlade.</p>
               <p>Napisali pa ste tudi kar zadeva Turčijo: <q>»Se je dinamika njenega približevanja
               Evropske unije močno upočasnila. Slovenija ob tem meni, da sta nadaljnje sodelovanje
               in dialog s Turčijo v strateškem interesu Evropske unije.«</q> Prosil bi za direktni
               odgovor: Ali Republika Slovenija oziroma ali Vlada Republike Slovenije podpira vstop
               Turčije v Evropsko unijo? Kako se Vlada Republike Slovenije opredeljuje do stališča
               avstrijskega zunanjega ministra Sebastiana Kurza, ki se zavzema, da se pristopna
               pogajanja in pa odpiranja, predvsem pa zapiranje poglavij s Turčijo, ustavijo?
               Predvsem pa kako vidi sodelovanje in dialog s Turčijo, da je to v strateškem interesu
               Evropske unije? Zdaj, je mejna država z Evropsko unijo Turčija. Smo tudi skupaj v
               Zvezi Nato, ampak kaj za vas pomeni sodelovanje in pa dialog? Ali je to sodelovanje
               kot z državo, ki je pač članica mednarodne skupnosti ali sodelovanje z državo, katere
               vstop v Evropsko unijo Vlada Republike Slovenije podpira? Zdaj vse, glede na to kar
               se dogaja v Turčiji – julija je bilo eno leto od spodletelega državnega udara, ampak
               če pogledamo referendum za spremembo predsedniškega sistema, ki je predsedniku
               Erdoganu podelil praktično vse pristojnosti, da lahko vlada kot sultan in če znamo
               vsaj malo seštevati, lahko vidimo kdo je dejansko bil režiser tega državnega udara,
               koliko ljudi se je potem zaprlo, koliko ljudi je tudi iz strahu ne-odšlo na
               referendum, tako da jaz sem prepričan, da če ne bi bilo tega poskusa državnega udara,
               ki je bilo samo kot izhodišče za zatiranje nasprotnikov predsednika Erdogana,
               zagotovo referendum ne bi uspel, bi padel – tako da, zanima me kako vidite vi dialog
               z državo kot je Turčija?</p>
               <p>Moram pa se samo odzvati na kolega Kordiša, čeprav po navadi tega ne počnem in mu ne
               delam dodatne reklame. Pa vendarle, ker je napadel mojo stranko kot podpornico
               islamskega terorizma. Zdaj, če se jaz kaj prav spomnim, nihče od članov Slovenske
               demokratske stranke ni bil med zamaskiranimi antifajevci, radikalnimi levičarji,
               podporniki Združene levice, videli smo tam tudi člane Socialnih demokratov, ki je na
               Kotnikovi pozdravljal prihod migrantov. Ne beguncev, ker beguncev ni, ampak prihod
               migrantov. Je pa dokazano, obveščevalne službe so to potrdile in pa varnostni organi,
               da so preko Slovenije odšli in pa šli prečkali naše ozemlje tudi tisti, ki so kasneje
               po Evropi izvajali teroristične napade. Tako da spoštovane državljanke in državljani,
               če je kdo podpornik islamskega radikalizma in islamskega terorizma, potem je to
               zagotovo Združena levica oziroma Levica. Ne se sprenevedati, obstajajo posnetki.
               Slovenska demokratska 
               stranka je vedno tukaj ostro nastopala proti islamskemu radikalizmu, proti terorizmu.
               Obstajajo pa ljudje iz stranke Levica, ki bi naredili vse za to, da islamske
               teroriste uvažamo v Slovenijo, bog ne daj pa, da bi Slovencem iz Venezuele pomagali,
               da pobegnejo iz socialističnega pašaluka, ki se podira sam vase. Pa ne zaradi
               ameriških ali kakšnih Natovih bajonetov, ampak zaradi sistema, ki dokazano ne deluje,
               nekateri bi ga pa pač neumno ponavljali in poskušali raznorazne <q>»variabile«</q> v praksi.
               Tako da, to je bilo z moje strani.</p>
               <p>Predvidevam, da kolega Kordiš replika? Potem pa, če želi še kdo od poslancev
               razpravljati. Kolega Ferluga naslednji.</p>
            </sp>
            <sp xml:id="SDT7-OZO-redna-16-2017-09-01.sp10">

               <speaker>MIHA KORDIŠ (PS Levica):</speaker>

               <p>Vsekakor kolega Mahnič.</p>
               <p>Desne politike soočanja z emigracijo in migracijskimi tokovi, delajo na mesto na tem,
               da bi <q>»novodošlece«</q>, recimo jim tako, integrirali v slovensko družbo ali pa v
               evropsko družbo in ponudili neko izobrazbo, ustvarili stabilno zaledje in socialni
               krog, jih odrine na družbeno margino. Porine jih v obup, zmelje jih v kolesju,
               birokratskem kolesju azilnega aparata in uniči kakršnokoli možnost osamosvojitve in
               družbenega napredka in s tem ustvarja gojišče za rekrutorje islamske države. In zato
               pravim, da si trde desne stranke podajajo roko z islamskim radikalizmom, ki je prav
               tako skrajno desničarska ideologija. In zato pravim, da so take politike in take
               stranke najboljši prijatelj islamske države. Naprej, da te borci za suverenosti in
               rasno čistost Slovenije ne protestirajo ob tem, ko njihov največji prijatelj Donald
               Trump prodaja za 110 milijard dolarjev orožja Saudski Arabiji, za katerega zagotovo
               vemo, da z njim zalaga islamsko državo in druge teroristične skupine, je dovolj
               zgovorno. To je velika težka trdna dvoličnost. Da pa seveda tukaj poslanci, ki pojma
               nimajo o Latinski Ameriki razlagajo o Venezueli, pa niti ne bom pač v to šel, ker
               tukaj v mikrofon lahko marsikdo reče marsikaj, pa bolj kot je <q>»glup«</q> lepše to zveni v
               kameri.</p>
            </sp>
            <sp xml:id="SDT7-OZO-redna-16-2017-09-01.sp11">

               <speaker>PREDSEDNIK ŽAN MAHNIČ:</speaker>

               <p>Ja hvala.</p>
               <p>Dejstvo je, Saudska Arabija ima za orožje, Venezuela pa niti za zdravila ne.</p>
               <p>Kolega Ferluga, imate besedo.</p>
            </sp>
            <sp xml:id="SDT7-OZO-redna-16-2017-09-01.sp12">

               <speaker>MARKO FERLUGA (PS SMC):</speaker>

               <p>Hvala.</p>
               <p>Zdaj ta besedni dvoboj je včasih prijetno, včasih neprijetno. Zdaj imamo eno tako
               bolj iz filozofskega stališča gledanje na realno življenje, kar predstavlja gospod
               Kordiš in včasih se človek zamisli kako in kaj. Tako da v teh debatah mislim, da se
               moramo bolj fokusirati na ta dokument, ki je zdaj pred nami. Kaj bi si kdo želel, kaj
               si ne bi kdo želel smo že večkrat razčiščevali. Dejstvo je pač, da smo članica Nata
               in da smo s tem sprejeli določena pravila in obveze in tako moramo delati.</p>
               <p>Jaz bi pa naslovil na ministrico in na njeno ekipo par vprašanj. In sicer, kako
               Slovenija pa tudi Evropska unija gleda na obrambno zmogljivost, glede na to, da se bo
               Britanija s tem Brexitom nekako izločila iz te skupne obrambne politike in je tukaj
               mogoče zaznati mogoče en majhen strah kaj bo s tem financiranjem, ker vemo, da je
               Velika Britanija bila eden od močnejših financerjev?</p>
               <p>Druga zadeva, ki me pri tem dokumentu oziroma pri tej debati zanima, je izvajanje
               sporazume Berlin Plus. Mislim, da je to pomembno, ker to ureja odnose med EU in
               Natom, sploh na obrambnem področju in zdaj se posamezne članice EU in širše tudi
               nekako drugače obnašajo. Ene se bolj naslanjajo ZDA ene bolj so pro-evropske. In
               tukaj je verjetno zdaj neka igra, bom rekel nekih interesov.</p>
               <p>In tretje in zadnje vprašanje, ki bi želel slišati neko stališče Ministrstva za
               obrambo, tudi Ministrstva za notranje zadeve, je pa, junija smo dobili dokument
               Razmislek o prihodnosti 
               evropske obrambe in tukaj jaz mislim, da je zelo pomembno videti kaj zagovarja
               Slovenija sama po sebi in glede na vse to stanje, ki je zdaj v Uniji za razbrati, da
               imamo mi neko jasno stališče. To me zanima, ali imamo nekaj oblikovanega v tej smeri,
               se pripravljajo neke smernice? Drugače je pa ta dokument, ki je predstavljen, gre za
               izključno dokument kot neko usmeritev. Tukaj nekih epohalnih stvari ne moremo
               pričakovati. Pač je to en tak, bom rekel, delovno obvezujoč papir, ki kaže neke
               določene usmeritve v tem relativno kratkem obdobju julij 2017 – december 2018 in zdaj
               nekih bistvenih premikov se ne da, se pa da zaznati neko stališče Slovenije pa neke
               usmeritve Slovenije za neki dolgi rok.</p>
               <p>Toliko z moje strani. Hvala.</p>
            </sp>
            <sp xml:id="SDT7-OZO-redna-16-2017-09-01.sp13">

               <speaker>PODPREDSEDNIK MARJAN DOLINŠEK:</speaker>

               <p>Hvala gospod Ferluga.</p>
               <p>Naslednja se je prijavila k razpravi gospa Anja Bah Žibert, izvolite.</p>
            </sp>
            <sp xml:id="SDT7-OZO-redna-16-2017-09-01.sp14">

               <speaker>ANJA BAH ŽIBERT (PS SDS):</speaker>

               <p>Jaz bom res čisto kratka, ampak da slučajno ne bi ostalo karkoli nerazčiščenega.</p>
               <p>Zdaj, meni je najbolj žal in jaz sem že v tem Državnem zboru dvignila glas takrat, ko
               je bil kakšen kolega oziroma kolegica poslanka osebnostno napadena in bom to vedno.
               Zdaj verjamem, da komu padejo argumenti, začne osebno obračunavati. Ampak jaz mislim,
               da je pred nami tako pomembna deklaracija, da je dejansko bistvenejša vsebina. Zdaj
               ta izjava, da SDS podpira islamski radikalizem, zdaj kolega Kordiš, vi ste mlad,
               ampak morate vedeti, da nekatere izjave pa lahko zabolijo oziroma bom rekla huje,
               užalijo in prizadenejo tako družine, kot posameznike. In vi to počnete. Jaz upam, da
               veste kaj počnete. Sicer vem na kakšni podlagi delujete, tudi vem kako, kaj je vaš
               zagovor ampak vseeno, pustimo zdaj to.</p>
               <p>Vrnimo se nazaj na ta dokument. Mene tudi dejansko zanima to, naša možnost
               sodelovanja Slovenske vojske širše v okviru EU, ko govorimo o teh vprašanjih, tudi z
               gledišča sem namreč tudi vodja delegacije organizacije za varnost in sodelovanje
               Evropske unije, parlamentarne skupščine oziroma parlamentarcev in na teh, bi rekla
               srečanjih, veliko govorimo o, res poudarjeno govorimo, tako o problematiki, ki je v
               okviru EU, govorimo veliko o Ukrajini še vedno, še vedno se zelo veliko izpostavlja
               Ukrajina, nenehno, pa pravzaprav se resolucije pišejo. Veliko se govori o terorizmu,
               veliko se govori o Italiji, o težavah Italije. Potem smo takoj mi povezava naprej, to
               je le naša soseda mejno. In tukaj me dejansko zanimata pač dejansko naša politika
               oziroma ali smo mi varnostno pripravljeni na vse te izzive? Ker tukaj v deklaraciji
               imamo neke načrte, imamo neke želje, ampak te izzivi veliko pa jih je ta trenutek na
               mizi in ko se tam govori o številkah, so to več kot zaskrbljujoče. Na primer samo za
               primerjavo, še ne vem leto in pol nazaj je Italija na teh srečanjih bolj veliko bolj
               optimistično govorila, med tem, ko na zadnjem srečanju, so praktično parlamentarci že
               klicali bi temu rekla obupujoče na pomoč, da dejansko država ne zmore več. Se pravi
               se mi tega dejansko zavedamo? Zakaj to sprašujem? Namreč ne vem, saj ministrica ve.
               Zdaj v teh dneh so našli posamezne migrante v zopet v Velenju v nekem tovornjaku.
               Zdaj javljajo iz Maribora, da so neki pač avtobusi. Skratka tako, take informacije,
               ki pač pomenijo, da se zadeva pripravlja, da gre za problem, ki je varnostno še kako
               pač vprašljiv ta trenutek za nas in tukaj iz tega me zanima kako  bomo tudi na tem področju nastopali,
               glede na to, da vemo kakšno je ta trenutek stanje v Slovenski vojski. Pustimo to, da
               se zakon pripravlja, ampak govorim o teh trenutkih. Stvari se lahko dnevno in
               tedensko, mesečno se spreminjajo. In glede na teroristične napade po Evropi dejansko
               se lahko samo obrnemo in vprašamo kdo bo naslednji.</p>
            </sp>
            <sp xml:id="SDT7-OZO-redna-16-2017-09-01.sp15">

               <speaker>PODPREDSEDNIK MARJAN DOLINŠEK:</speaker>

               <p>Replika gospod Kordiš.</p>
            </sp>
            <sp xml:id="SDT7-OZO-redna-16-2017-09-01.sp16">

               <speaker>MIHA KORDIŠ (PS Levica):</speaker>

               <p>Hvala za besedo predsedujoči.</p>
               <p>Glejte, bom še enkrat povedal, še tretjič to, kar sem že objasnil. SDS je najboljša
               prijateljica islamskega terorizma: podpira konservativne režime, ki Saudski Arabiji,
               teokratski diktaturi, prodajajo gromozanske količine orožja, orožja za katerega je
               dokazano, da polzi v teroristične roke, ki jih Saudska Arabija še posebej rada
               spodbuja in podpira. Pa je to samo en faktor. Drugi faktor pa je, da zagovarja
               interno, pač take politike, ki gredo na roke neposredno rekrutorjem islamske države
               in drugih skrajnih verskih skupin in jim pomaga zato še na notranji politični fronti.
               Skrajna, naša domača skrajna desnica, je najboljši prijatelj skrajne teroristične
               islamske desnice. Pika. To je sociološko dejstvo.</p>
            </sp>
            <sp xml:id="SDT7-OZO-redna-16-2017-09-01.sp17">

               <speaker>PREDSEDNIK ŽAN MAHNIČ:</speaker>

               <p>Kdo želi naprej? Matjaž Nemec, izvolite.</p>
            </sp>
            <sp xml:id="SDT7-OZO-redna-16-2017-09-01.sp18">

               <speaker>MATJAŽ NEMEC (PS SD):</speaker>

               <p>Hvala lepa gospod predsednik.</p>
               <p>Tako kot v slovenskem parlamentu, tudi v Evropski uniji, je čas za mirnejše tone in
               predvsem za določene streznitve. Zadovoljen sem, da je Evropske unija pripravila ta
               dokument po več mesečnih pripravah. Kolikor mi je znano, se je pojavil ta dokument še
               pred volitvami v Avstriji in Nemčiji. Zakaj omenjam ravno ti dve <q>»volitvi«</q>? Upam, da
               bo potem, ko smo ugotovili, da Evropska unija ni sposobna se ubraniti vseh vrst kriz,
               je naredila prvi korak v deklaraciji, ki daje smernice tudi na področju varnostne
               politike. V sodobnem svetu si ni primerno zatiskati oči, da je potrebno mnenje <stage>(?)</stage>
               samo na področju sociale, bančne varnosti ali pa bom rekel dejanske varnosti, ko
               govorimo o obrambi Evropska unija zavzeti stališča, ki bodo povezovala države
               evropske skupnosti. Vemo, da v teh mesecih in zadnjih dveh treh letih domala je bilo
               veliko vprašanje, na katera smo dobivali različne odgovore znotraj držav Evropske
               unije. Ta deklaracija o usmeritvah bo omogočala, da bodo čisto vse države Evropske
               unije in to prvič od svojega nastanka, imela jasno usmeritev obrambne politike, ki bo
               na nek način vzporedna s tiste z Natovih. Jaz osebno ne bi pomanjševal oziroma
               zmanjševal vloge in pomembnost Nata, kajti Evropska unija in njene članice bodo še
               naprej del tega zavezništva. Vemo samo kako je to pomembno vis-a-vis naše soseščine
               in naših ostalih partnerjev. Kot primer Turčija. Skupna varnostna politika Evropske
               unije je pomembna, tako kot marsikatera druga politika, kajti daje jasne usmeritve
               enotnosti in potrebe po le-tej. Gotovo je in prepričan sem, da bodo pomembnejši
               koraki se zgodili letošnje jeseni, po obeh volitvah, kajti verjamem, da so smernice v
               tej deklaraciji jasne. Gotovo tukaj ne gre za kakorkoli napihovanje mišic držav
               Evropske unije, ampak predvsem, da so jasni postopki delovanja v tistih okoliščinah,
               kakršnim smo bili priča v zadnjih mesecih in letih, da imamo jasno definiran sistem
               obrambe in varnosti, da vemo kaj in kdo mora v danem trenutku narediti. Saj tukaj ne
               gre za to, da bi komurkoli rožljali z orožjem, ampak predvsem za to, da se ve kaj in
               kdo mora kaj narediti. Deklaracija je prvi dokument v tej smeri, želim si in tudi
               pobuda je in podpora gre v to smer, da bi v naslednjih mesecih na nivoju Evropske
               unije in na nivoju evropskih držav dobili jasne usmeritve. Zato podpora Socialnih
               demokratov v to smer gre, da bomo podprli ta dokument in ga seveda podrobno
                  spremljali tudi
               spremljali podrobno kako se bo varnostna politika Evropske unije definirala, kajti ta
               je ena od temeljnih, poleg socialne, da zagotavlja neko solidarnost in želel bi si,
               da bi vse evropske države bile kolikor se le da enotne v vseh politikah.</p>
               <p>Hvala lepa.</p>
            </sp>
            <sp xml:id="SDT7-OZO-redna-16-2017-09-01.sp19">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Besedo ima podpredsednik odbora, gospod Marjan Dolinšek.</p>
               <p>Izvolite.</p>
            </sp>
            <sp xml:id="SDT7-OZO-redna-16-2017-09-01.sp20">

               <speaker>MARJAN DOLINŠEK (PS SMC):</speaker>

               <p>Hvala.</p>
               <p>Bom nadaljeval tam v nekem delu, ko je moj predhodnik končal. Jaz mislim, da je ta
               deklaracija takšna kot je, da je ustrezna, da ima sestavine tiste, kar se nas še
               krepko zadeva, ko govorimo o varnostni in obrambni politiki v sklopu evropske
               družine. Moram reči, da bi se strinjal z gospo Anjo, kolegico Anjo Bah Žibert, ko je
               rekla redosled samega, jaz bi rekel temu abecedni sistem, da ne bo kako drugače
               zvenelo, čeprav moram poudariti, če ni varnosti, težko govorimo in izvajamo tako
               socialo, kakor ekonomijo ali še kaj drugega. Ko je v času vojne, kaj lahko izvajaš.
               Tako, da tu moram reči, da sem zagovornik predvsem v zadnjih obdobjih, vemo v zadnjih
               nekaj letih kaj se je v Evropi začelo dogajati, kaj se je dogajalo in se dogaja v
               zadnjih dneh. S tem očitno bomo mogli živeti ampak temu tudi prilagoditi svoje
               delovanje predvsem, ko govorimo o, dajmo reči o neki deklaraciji, sicer gre za
               deklarativni nivo, deklaracija kot deklaracija ampak mislim, da potem je pomembno
               naprej.</p>
               <p>Ta deklaracija je osnova nadaljnjih aktivnosti, govorim za Slovenijo in tu moram reči
               in bom tudi izpostavil kar je zapisano v deklaraciji, določeni segmenti, se pravi, da
               bo Slovenija nadaljevala z opozarjanjem, da se države Zahodnega Balkana še naprej
               soočajo z nekaterimi nerešenimi vprašanji o medsebojnih odnosih. Tu bi jaz rekel ne z
               opozarjanjem, z aktivno vlogo. To je pomembno. Sam sem bil zdajle, preden smo šli na
               počitnice oziroma uradno smo že bili na počitnicah, sem bil v Cetenjah na enem skupu,
               bili so predstavniki, člani Odbora za obrambo iz, bom rekel, bivše Jugoslavije, bi
               rekel, zdajšnjih samostojnih držav in smo ravno te stvari, še premalo Evropa gleda in
               skrbi na tistih delih kjer so potencialna možna žarišča, to pa je Zahodni Balkan. In
               Zahodni Balkan, jaz imam občutek, da je v zadnjem obdobju … Jaz tudi ob priliki
               obiska zdajle, drugi teden, gospe Mogerini, bom tudi na to opozoril. Zahodni Balkan
               se je kar malo pozabil. In … Dobro, pustimo zdaj, ne bom s to besedo opozarjanjem,
               ampak mi moramo, Slovenija mora z aktivno vlogo, ker gre neposredno za našo bližnjo
               soseščino. In vemo kako je v Bosni. Vemo, sosedski odnos Srbija, Kosovo, nerešena
               stvar. Kaj se dogaja v Makedoniji. In mislim, da tukaj mora Slovenija aktivnejšo
               vlogo, jo je že imela ampak, ali imam tak občutek. Aktivnejšo vlogo zavzeti pri
               odnosih, pri reševanju in ne samo opozarjati ampak biti aktivni igralec. To bi želel
               izpostaviti.</p>
               <p>Kar se tiče Turčije, je tukaj notri omenjeno, se pravi dinamika, da se je upočasnila.
               Res je. Tudi na to moramo močneje opozoriti, ker smo spet mi bližje, če gremo, če
               pogledamo ta del na zemljevid. Nas še to kako hudo zadeva.  In seveda, treba je intenzivirati dialog
               s Turčijo, ker imamo vsi ta interes. Govorimo o varnosti in obrambi, v prvi vrsti na
               tem Zahodnem Balkanu, kjer pa Turčija, vemo, tudi ima svojo vlogo, kam šele potem v
               skupni Evropi, katere meji Turčija z Evropo. Tako, da jaz mislim, da … Zdaj, junija
               je bila objavljena tudi tale Bela knjiga in mislim, da Bela knjiga o prihodnosti EU,
               kjer je notri tudi del okoli varnosti in obrambe. Pričakujem, jaz sem prepričan, da
               tako tudi bo, da se bo Slovenija aktivno vključila pri zdaj nadaljnjih korakih. Vemo,
               notri, v tej Beli knjigi, je več variant, v katero smer. In mi moramo prvo doma v
               Sloveniji to dobro <q>»natuhtati«</q> in zavzeti stališče kaj je pa za Slovenijo
               najprimernejše in potem tudi to predlagati, ker vemo, ni zaplombirano, zacementirano
               ampak je več variant in pot je odprta. Ampak mi se moramo že zdajle začeti, da ne bo
               prepozno, o tej stvari pogovarjati in tudi zavzeti svoje jasno stališče, skupaj, ker
               to bo … Vemo kako, v kakšni povezavi je varnost, obramba in pa zunanja politika, kar
               pomeni tesno, to stvar je potrebno z Ministrstvom za zunanje zadeve oziroma stvar, to
               je stvar cele Vlade in nasploh države Republike Slovenije. Ker, ko govorimo o
               varnosti in obrambi, zadeva slehernega in odgovornost je na nas, vseh nas, da imamo
               resen odnos do tega in da se zavedamo, delovati moramo kakor, da bo 100 let vse
               super, pa fino, pripravljeni pa moramo biti kakor, da se bo jutri lahko marsikaj
               zgodilo. Toliko z moje strani.</p>
               <p>Hvala.</p>
            </sp>
            <sp xml:id="SDT7-OZO-redna-16-2017-09-01.sp21">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Ker ni več želje po razpravi, dajem besedo predstavnikom Vlade za odgovore.
               Ministrica, želite vi najprej?</p>
               <p>Izvolite.</p>
            </sp>
            <sp xml:id="SDT7-OZO-redna-16-2017-09-01.sp22">

               <speaker>ANDREJA KATIČ:</speaker>

               <p>Hvala.</p>
               <p>Upam, da se bom v odgovorih dotaknila vseh vprašanj oziroma kar je bilo povedano z
               našega delovnega področja. Kar se tiče poslanca Kordiša, v bistvu ne bi komentirala.
               Po mojem mnenju gre za osebno ideološko prepričanje z zanikanjem dejanskega stanja v
               nekaterih delih, različnih delih sveta. Ne strinjam se s tem, da Evropska unija nima
               skupnih vrednot. Mi smo del Evropske unije in zagovarjamo skupne vrednote, tudi kar
               se tiče Evropske obrambne in varnostne politike in tako kot drugi mednarodni akterji,
               tudi Evropska unija je prav, da prispeva svoj del aktivnosti na področju varnosti in
               obrambe.</p>
               <p>Dotaknila bi se, kar je bilo z vas različnih povedano, glede Bele knjige o
               prihodnosti Evrope. Res je, komisija je junija predstavila tri možne opcije razvoja.
               Bi malce več povedla o posamezni opciji. Prva je glede varnostnega obrambnega
               sodelovanja, da bi države po tem predlogu ohranile prostovoljnost pri odločanju,
               obrambnem sodelovanju, EU pa bi tako kot do sedaj dopolnjevala nacionalne napore.
               Obrambno sodelovanje bi se okrepilo, vendar pa bi udeležba EU v najzahtevnejših
               operacijah ostala omejena.</p>
               <p>Kar se tiče druge opcije, govorimo o deljeni varnostni obrambi. Predstavlja nadaljnji
               korak naprej, kjer bi se države članice skupno angažirale v nekaterih finančnih in
               operativnih prijetjih. EU bi stimulirala varnost znotraj in zunaj evropskih meja,
               spodbujena bi bila politična volja podeljevanja in proces odločanja, ki bi bil
               prilagojen, spremenjen v varnostnem kontekstu in EU in Nato bi zvišala nivo skupnega
               sodelovanja in koordinacije v okviru celotnega spektra aktivnosti.</p>
               <p>In kot tretja opcija, skupna obramba in varnost predvideva postopno vzpostavljanje
               skupne obrambne politike EU, ki bi vodila k skupni obrambi, v skladu z 42. členom
               Pogodbe o EU. Strateška usmeritev, zaščita Evrope bi postala vzajemna odgovornost EU
               in Nata. EU bi bila sposobna izvajati operacije in misije visoke intenzivnosti, temu
               bi sledila tudi večja integracija in interoperabilnost sil in zmogljivosti. EU bi
               podpirala tudi skupne investicije v okviru EDF in vzpostavitev evropske agencije za
               obrambne raziskave in to bi spodbudilo tudi oblikovanje skupnega evropskega
               obrambnega trga. Mi se že pogovarjamo in aktivno sodelujemo  v vseh razpravah, tako znotraj Evropske
               unije, kot v okviru Slovenije. Zlasti tudi z Ministrstvom za zunanje zadeve. V tem
               jesenskem delu predlagamo in načrtujemo tudi več strokovnih razprav. Slovenija
               preliminarno ocenjuje, da prvi scenarij, brez možnosti bistvenega napredka ni
               najboljša podlaga. Drugi scenarij za nadgradnjo sedanjega okvira omogoča napredek in
               odpira opcije nadaljnjega poglobljenega sodelovanja, zato je glede na politične
               razmere trenutno tudi najbolj verjeten scenarij. Seveda pa je tretji scenarij tisti,
               ki v aktualnih okoliščinah trenutno preveč ambiciozen, vendar ob pozitivne razvoju
               drugega scenarija, je dolgoročen, smiseln in uresničljiv cilj, o tem pa bomo v
               prihodnosti tudi še razpravljali.</p>
               <p>Kar se tiče posameznih tem, zlasti zahodnega Balkana in migracij. Vsi, ki sodelujemo
               na različnih nivojih, tako v okviru EU, kot Nata, se trudimo, vztrajamo in lahko
               zagotovim, da je vedno na agendi tudi vprašanje tako zahodnega Balkana, kot tudi
               migracij.</p>
               <p>Kar se tiče Slovenije, mi aktivno sodelujemo in kot sem povedala v začetku in kot je
               bilo predstavljeno tudi v vseh dosedanjih predstavitvah, je zahodni Balkan tudi
               prioriteta našega delovanja kar se tiče obrambnega ministrstva. Mi imamo največji del
               svojih sil Slovenske vojske v mednarodnih operacijah, misijah predvsem na Kosovu.
               Aktivni smo tudi ne-le v EU, ampak tudi v Nato strukturah, tako v Bosni in
               Hercegovini, imamo najvišji položaj v Makedoniji, kar se tiče Natovega predstavništva
               in smo res aktivni in tudi, se pravi, zanesljiv partner v razgovorih z drugimi
               članicami, tako Evropske unije, kot tudi Nata.</p>
               <p>Vprašanje je bilo glede sodelovanja EU in Nata. Zagotovo je bilo že večkrat povedano,
               da močna Evropska unije je dobra za Nato in močan Nato je dober za Evropsko unijo. In
               govorimo o enakopravnem sodelovanju obeh struktur. Veliko članic je članic tako ene
               kot druge in med seboj se pravzaprav tudi dopolnjujemo in lahko zagotovim, da tako
               dobrega sodelovanja kot je zdaj vzpostavljeno in gre res za enakopravno sodelovanje
               pravzaprav v preteklosti ni bilo, in zato tudi mi podpiramo skupno deklaracijo Nato
               in EU in ko govorimo z načelom enotnega nabora sil menimo predvsem to, da primerljive
               države Sloveniji, razpolagamo z enovitim naborom sil in da je treba potem tudi pri
               razmišljanju o nadaljnjem razvoju to upoštevati, se pravi glede na razpoložljivih sil
               posamezne države, predvsem pa tudi na potrebne finančne vire, glede na dejanske
               potrebe, ki se odražajo glede na trenutno politično oziroma varnostno stanje.</p>
               <p>Lahko povem, da je Slovenska vojska trenutno še vključena v EUBG<stage>(?)</stage>. Mi smo v prvi
               polovici letošnjega leta imeli približno 190 pripadnikov Slovenske vojske v visoki
               stopnji pripravljenosti za potrebe bojne skupine EU pod vodstvom Italije, pri čemer
               pa 10 pripadnikov v sodelovanju, poveljstvu te bojne skupine nadaljuje tudi v drugem
               polletju 2017, kar v bistvu pomeni, da smo v dogovoru z nosilko z Italijo podaljšali
               tudi to misijo, tako da tudi tukaj aktivno sodelujemo. In lahko zatrdim, da
               izpolnjujemo vse kar je izraženo s strani, kot pričakovanja s strani drugih članic,
               tako Evropske unije, kot tudi v okviru zavezništva Nato. Naš prispevek je zadosten,
               viden, celo zelo viden in tudi ne glede na mednarodne aktivnosti, tudi doma vodimo
               vse, kar je potrebno za nadaljnjo krepitev obrambnega sistema, tako Slovenske vojske,
               kot tudi vsega ostalega kar je vključeno v obrambni sistem Republike Slovenije. V
               sklopu tega smo tukaj že večkrat razpravljali, naredili smo strateški pregled
               obrambe, zagotovili več sredstev v prihodnosti za potrebe Slovenske vojske in
               obrambnega sistema, delamo na prenovi zakonodaje. V prihodnjih mesecih boste poleg
               Zakona o obrambi in Zakona o službi v Slovenski vojski, bomo govorili, verjamem, da
               na odboru tudi o drugih strateških dokumentih. Pripravljamo jih v sodelovanju s
               Slovensko vojsko, tudi z drugimi zunanjimi strokovnimi, strokovnjaki na tem področju
               in mislim, da vodimo aktivno politiko na tem področju, vse v smeri, da lahko smo
               sposobni odgovarjati na vse izzive, tako na obrambnem kot varnostnem področju.
               </p>
            </sp>
            <sp xml:id="SDT7-OZO-redna-16-2017-09-01.sp23">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Želite z zunanjega ministrstva?</p>
               <p>Izvolite, če se predstavite za magnetogram.</p>
            </sp>
            <sp xml:id="SDT7-OZO-redna-16-2017-09-01.sp24">

               <speaker>MATEJ MARN:</speaker>

               <p>Ja, spoštovani predsednik. Hvala lepa.</p>
               <p>Moje ime je Matej Marn, sem generalni direktor Direktorata za skupno zunanjo in
               varnostno politiko v Ministrstvu za zunanje zadeve.</p>
               <p>Jaz bi se rad odzval na tri točke, ki so bile izpostavljene. Eno sta izpostavila
               poslanka Bah Žibert in poslanec Dolinšek glede teh scenarijev razvoja Evropske unije.
               Pač o scenarijih razvoja o evropski varnosti in obrambi je spregovorila že
               ministrica. Glede celovitih scenarijev razvoja Evropske unije, kot celote, katere je
               predstavil predsednik Evropske komisije Juncker pa potekajo še interne razprave v
               Evropski uniji. Ampak, znotraj teh petih scenarijev je seveda, kot kratkoročno
               prioriteto se vidi predlagani prvi scenarij. Torej, tako kot doslej. Izvajanje
               reform, ki so že pač v teku in ki v bistvu sledijo Bratislavski deklaraciji. Na
               neformalnem evropskem Svetu lanskega leta je bilo dogovorjeno, da se pač osredotočimo
               na migracije, na varnost, na mlade, na ustvarjanje delovnih mest in to je to, kar v
               bistvu poteka v sedanjem trenutku. Seveda pa je od ostalih štirih scenarijev je
               najboljši, je seveda, da več storimo vsi skupaj. In upam, da bo Evropska unija,
               27-terica, potem po izstopu Velike Britanije prišla do tega skupnega delovanja, da bo
               več storila na vseh področjih. Se pa kot neka vmesna rešitev kaže tudi to, da bi
               tiste države, ki želijo, storile več skupaj. Ampak, z namenom, da bi bilo to čim prej
               na voljo tudi vsem 27 državam Evropske unije.</p>
               <p>Glede samega vrstnega reda prioritet, ki sta jih tudi vidva omenila. Tukaj ni neke
               velike znanosti in ni nobenega podcenjevanja zunanjih zadev in obrambe, ampak če vi
               to v bistvu, ta scenosled v bistvu sledi temu, da se naslovi najprej splošne zadeve,
               horizontalne zadeve, potem se obravnava posamezne formacije sveta in se v bistvu kot
               nek cel paket, kar je bilo tudi s strani poslanca Dolinška omenjeno, da brez varnosti
               in obrambe v bistvu se ne da naslavljati tudi socialnih zadev, ekonomskih zadev in
               vse to. Tako, da se v bistvu potem nekako zapakira to vse skupaj v paket, da se konča
               z najpomembnejšo temo, z našega vidike, z varnostjo in obrambo.</p>
               <p>Tako, da potem pa poslanca, predsednik odbora Mahnič in poslanec Dolinšek pa sta se
               dotaknila tudi vprašanja širitve Evropske unije in Turčije. In tukaj je treba
               poudariti, da zahodni Balkan je za Slovenijo še vedno strateškega pomena in da
               evropska perspektiva in približevanje regije Evropski uniji je za nas tudi ključno z
               vidika zagotavljanja ustreznega varnostnega pa tudi gospodarskega in drugega okolja.
               Zaradi tega je potrebno, da ima EU kontinuiran pristop do Evropske unije, kar je bilo
               tudi omenjeno, da mogoče v nekem preteklem obdobju, pred enim letom ali tako se
               Evropska unija ni dovolj ukvarjala z zahodnim Balkanom, zdaj pa je v bistvu vedno
               bolj na agendi Evropske unije, ponovno. Tudi migracije in migracijski tok, ki je
               potekal s to regijo je pripomogel k temu, da se EU vedno bolj zaveda pomena regije in
               da je to še vedno nedokončana zgodba, ki bo v bistvu na nek način združila
               Evropo.</p>
               <p>V zadnjem času smo tudi priča mnogim zapletom med državami, negativni retoriki, ki je
               v bistvu na nek način tudi odraz pomanjkanja te oprijemljive evropske perspektive. V
               ta namen je recimo Slovenija tudi ob junijskem srečanju ministrstvo za zunanje zadeve
               Brdo - Brioni procesa skupaj z vsemi ministri tega, z vsemi državami procesa
               naslovila pismo na visoko komisarko Mogherini in, visoko predstavnico Mogherini in
               komisarja za širitev Hahna, v katerem je predlaga pač bolj angažiran pristop do
               širitve, tudi predvsem fokusiranjem najbolj problematičnih poglavij v, kot se je
               doslej izkazalo v širitvenih pogajanjih na poglavjih 23 in 24, ki se ukvarjata s
               pravosodjem in notranjimi zadevami in zdaj tudi ob njenem obisku ob robu Blejskega
               strateškega foruma, pričakujemo tudi nek njen odziv na to pismo. Ker, formalnega
               odgovora še ni bilo, se pa pripravlja. Tako, da bo verjetno, tako poslance, kot tudi
               vladne sogovornike seznanila o tem, kaj EAS in Evropska komisija razmišljata glede
               tega.</p>
               <p>Slovenija bo tudi nadaljevala z dosedanjimi aktivnostmi, torej visoko dinamiko
               političnih stikov z državami regije, z  ekspertsko pomočjo pri reformah, predvsem v tistih
               državah, ki se že pogajajo za članstvo v Evropski uniji s konkretnimi pobudami kot
               sta pozitivna agenda za mlade in integrirano upravljanje notranje varnosti, pa tudi z
               delovanjem v regionalnih pobudah. Omenil sem Brdo-Brioni proces, Slovenija pa tudi od
               1. julija dalje predseduje za eno leto vzhodni Evropi, tako imenovanemu SEECP in 5.
               septembra, to je v torek, drugi dan blejskega strateškega foruma bo minister za
               zunanje zadeve gostil prvo neformalno srečanje vseh sodelujočih držav, to je trinajst
               držav kjer bodo predstavljene naše prioritete tega predsedovanja, ki se fokusira na
               prvem mestu na varnost v regiji, v drugem na mlade, na tretjem mestu na nadaljevanje
               širitve, širitvenega procesa in digitalno preobrazbo družbe, torej spodbujanje
               digitalizacije gospodarstev in družb. Tako, da Slovenija ostaja močna podpornica
               širitve za vse države Zahodnega Balkana, ki še niso članice Evropske unije. Prav tako
               pa Slovenija podpira nadaljevanje pogajanj o članstvu v Evropski uniji s Turčijo. Je
               pa res tako kot je tudi v deklaraciji zapisano, da se je ta dinamika se precej
               upočasnila, zaradi zapletov, ki smo jim priča ne samo po lanskem spodletelem državnem
               udaru, ampak tudi že v obdobju pred tem, ampak pristopla pogajanju so najboljša
               oblika političnega dialoga in dialoga, ki lahko ima konkretne posledice za spremembe
               v družbi zaradi tega, ker je potrebno harmonizirati lastno zakonodajo z evropskim
               pravnim redom in v določenih, na določenih področjih pač turški pravni red za enkrat
               odstopa od evropskega, ampak v času pogajanj, ko se bodo ta enkrat nadaljevala, se
               lahko te zadeve naslovijo, do tedaj je pa treba voditi tudi čisto strateški politični
               dialog s Turčijo. Evropska unija ima s Turčijo tudi tako imenovani sporazum, dogovor
               glede opravljanja migracij, ki je tudi za Slovenijo ključnega pomena, da ta dogovor
               drži, kajti če bi ali Turčija ali Evropska unija od tega dogovora odstopila, bi
               morebiten novi obširni širok migrantski val najprej pljusnil v Slovenijo. Tako da,
               toliko na kratko.</p>
               <p>Hvala.</p>
            </sp>
            <sp xml:id="SDT7-OZO-redna-16-2017-09-01.sp25">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Ministrica je še želela, izvolite.</p>
            </sp>
            <sp xml:id="SDT7-OZO-redna-16-2017-09-01.sp26">

               <speaker>ANDREJA KATIČ:</speaker>

               <p>Mogoče bi komentirala samo še čisto konkretno, glede politike odprtih vrat oziroma
               nedokončane Evroatlantske integracije na Zahodnem Balkanu. Prepoznana je vloga
               Slovenije pri pomoči Črni gori. Mi smo v preteklosti pomagali in še sodelujemo tesno
               tudi z našim predstavnikom v Črni gori. Prav tako pa sedaj po obisku Mogherini tudi v
               naslednjem tednu boste tukaj gostili makedonsko ministrico za obrambo, na skupni
               delovni večerji bomo lahko govorili tudi naprej o vlogi Balkana in držav v pristopu
               in pogajanjih glede vstopa v Evropsko unijo.</p>
            </sp>
            <sp xml:id="SDT7-OZO-redna-16-2017-09-01.sp27">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Besedo je želel še general Osterman. Izvolite.</p>
            </sp>
            <sp xml:id="SDT7-OZO-redna-16-2017-09-01.sp28">

               <speaker>DR. ANDREJ OSTERMAN:</speaker>

               <p>Jaz bi mogoče tukaj podal samo na informacijo, glede na to, da so bili tukaj omenjeni
               migranti v Republiki Sloveniji, lahko rečem, da Slovenska vojska je zelo uspešna, pač
               podpira delovanje policije, ker to je v pristojnosti policije in v zadnjem obdobju
               smo tudi povečali število pripadnikov na državni meji v podporo policiji.</p>
            </sp>
            <sp xml:id="SDT7-OZO-redna-16-2017-09-01.sp29">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Če ni več, zaključujem razpravo in prehajamo na predlog sklepa. Amandmajev ni bilo
               vloženih. Ja, bom najprej prebral. Predlog sklepa je naslednji: <q>»Odbor za obrambo je
               predlog deklaracije o usmeritvah za delovanje Republike Slovenije v inštitucijah
               Evropske unije v obdobju julij 2017 do decembra 2018 obravnaval z vidika svoje
               pristojnosti kot matično delovno telo in k predlogu deklaracije nima pripomb.«</q></p>
               <p>Obrazložitev glasu v imenu Poslanske skupina Levica. Miha Kordiš.</p>
            </sp>
            <sp xml:id="SDT7-OZO-redna-16-2017-09-01.sp30">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Poglejte, tale deklaracija nosi naslov deklaracija o usmeritvah za delovanje
               Republike Slovenije v institucijah Evropske unije. Zveni precej suhoparno,
               birokratsko, ampak če to kopreno odstremo, bi se vsebinsko bolj bogat naslov lahko
               glasil, <q>»deklaracija o pravicah vojaško-industrijskega kompleksa, o vmešavanju v
               notranje zadeve tujih držav in okrepitvi zahodnega imerializma«</q>. To potrjujejo tudi
               razprave  poslancev,
               praktično vsem poslancev, tudi koalicijskih. Tako ali drugače se stakajo v vojno
               hujskaštvo. Edem izmed poslancev je celo smrtno resno razpravljal o možnosti vojne in
               govoril tudi o aktivnem vključevanju v potencialna krizna žarišča za katerim se
               skriva kopičenje orožja.</p>
            </sp>
            <sp xml:id="SDT7-OZO-redna-16-2017-09-01.sp31">

               <speaker>PREDSEDNIK ŽAN MAHNIČ:</speaker>

               <p>Kolega Kordiš, obrazložitev glasu pa <stage>/ nerazumljivo/</stage> za polemiko s poslanci in kakšna
               so bila njihova stališča, prosim da obrazložite svoj glas… <stage>/ govorita oba hkrati/</stage></p>
            </sp>
            <sp xml:id="SDT7-OZO-redna-16-2017-09-01.sp32">

               <speaker>MIHA KORDIŠ (PS Levica):</speaker>

               <p>Predsedujoči, me lahko korektno pustite, da obrazložim glas.</p>
            </sp>
            <sp xml:id="SDT7-OZO-redna-16-2017-09-01.sp33">

               <speaker>PREDSEDNIK ŽAN MAHNIČ:</speaker>

               <p>Ja, če boste v skladu s Poslovnikom…</p>
            </sp>
            <sp xml:id="SDT7-OZO-redna-16-2017-09-01.sp34">

               <speaker>MIHA KORDIŠ (PS Levica):</speaker>

               <p>V skladu s Poslovnikom obrazlagam glas, tako da nehajte biti ustvarjalni pri svojih
               interpretacijah.</p>
               <p>Skratka, kopičenje orožja in stopnjevanje konfrontacijske retorike in politike še
               nikoli ni pripeljalo v to, da se konfliktu izognemo, ampak samo v porajanju novih in
               novih krogov nasilja in stopnjevanja takšnega in drugačnega obračunavanja. In vsebina
               te deklaracije, skrita seveda za birokratskimi in poslanskimi kravatami, polna besed
               kot je to stabilnost in varnost, je v resnici navadna norija, je spodbujanje in
               drvenje v oboroženi konflikt, v zadnji instanci zelo v tretjo svetovno vojno. In kdor
               bo dvignil roko za to deklaracijo, bo dvignil roko za še več vojne, še več beguncev,
               še več smrti in gorja. Tukaj lahko zaključim samo z navedkom iz pred časom, ki sem ga
               bral, ko sem bil še pokovc, enega stripa o Asterixu in Obelixu, norci, sami norci,
               med norce sem padel. Glasoval bom proti.</p>
            </sp>
            <sp xml:id="SDT7-OZO-redna-16-2017-09-01.sp35">

               <speaker>PREDSEDNIK ŽAN MAHNIČ:</speaker>

               <p>Saj nima smisla.</p>
               <p>Še kakšna obrazložitev glasu? Če ne, potem glasujemo o predlogu sklepa, ki sem ga
               prebral. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(1 poslanec.)</stage></p>
               <p>Ugotavljam, da je sklep sprejet.</p>
               <p>Zdaj prehajamo na… Ja, potrebno je določiti še poročevalca odbora za sejo pristojnega
               delovnega telesa. Želi biti kdo poročevalec, se kdo prostovoljno javi? Če ne, potem
               bom poročevalec na seji pristojnega odbora jaz kot predsednik odbora.</p>
               <p>S tem zaključujem to točko dnevnega reda.</p>
               <p>In prehajamo na <title>2. TOČKO DNEVNEGA REDA - VPRAŠNJE IN POBUDE ČLANIC IN ČLANOV
                  ODBORA.</title> Želi kdo od članov besedo? Najprej se je javil mag. Matej Tonin.
               Izvolite.</p>
            </sp>
            <sp xml:id="SDT7-OZO-redna-16-2017-09-01.sp36">

               <speaker>MAG. MATEJ TONIN (PS NSi):</speaker>

               <p>Dober dan spoštovani gostje.</p>
               <p>Zdaj v teh dneh je, vsaj na tem obrambno-varnostnem področju precej odmevana ta
               debata v zvezi z nakupom 8-kolesnikov. V javnosti so se pojavili nekateri članki in
               Reporter je o teh zadevah pisal, tudi POP TV je o teh stvareh poročal. Vem, da je
               predsednik odbora, gospod Mahnič, že sklical posebno sejo na to temo, ki naj bi bila
               6. septembra. Ta seja bo tudi zaprta za javnost, ker se mi zdi v redu, da se bodo
               lahko na zaprti seji določene stvari razčistile. Bi pa bila moja pobuda naslednja, da
               na to zaprto sejo povabimo tudi akterje, zaradi tega, ker drugače bo potem verjetno
               šlo za neko kratko poročilo ministrice, potem poslanci si lahko svoje mislili ali
               bomo verjeli ali ne in jaz bi si želel, da to temo enkrat za vselej zapremo in jo
               razčistimo, da na to sejo pridejo tudi akterji te zgodbe. Se pravi, jaz bi si želel,
               da pridobimo pismo brigadirja Škrbinca o katerem pišejo mediji in o njem
               razglabljajo. Prosil bi, če bi lahko člani Odbora za obrambo to pismo dobili v
               celoti, da se lahko z njim seznanimo. Predlagam pa tudi, da se na to sejo povabi
               brigadirja Pograjca in pa brigadirja Škrbinca. Vsaj ta dva mislim, da bi bila za neko
               tako razpravo in pa za navzkrižno zaslišanje, če želite, tako nujno prisotna. Po
               mojih informacijah bi pa tej razpravi lahko še plodno prispevala brigadirka Alenka
               Jermenc pa polkovnik Boštjan Močnik pa višji štabni praporščak Igor Tomašič. To bi
               bili moji predlogi in pobude, da se te posamezne  oziroma častnike povabi na naslednjo sejo Odbora za
               obrambo.</p>
            </sp>
            <sp xml:id="SDT7-OZO-redna-16-2017-09-01.sp37">

               <speaker>PREDSEDNIK ŽAN MAHNIČ:</speaker>

               <p>Hvala gospod Tonin.</p>
               <p>Kar se tiče z mojega stališča kot predsednik Odbora za obrambo, jaz bom omenjene
               povabil. Je pa seveda ministrica tista, ki odloči ali lahko pridejo ali ne. Vemo
               kakšne sage so bile, ko smo želeli sem dobiti brigadirja Davida Humarja, tako da, jaz
               bom omenjene, ki ste jih naštel povabil, če bodo lahko prišli ali bo pa o tem
               odločila ministrica.</p>
               <p>Naslednji je gospod Miha Kordiš. Izvolite.</p>
            </sp>
            <sp xml:id="SDT7-OZO-redna-16-2017-09-01.sp38">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Mislim, da sem v tem mandatu to že enkrat vprašal in bolj služi neki radovednosti pa
               bom v razmerah dvigovanja proračunskih izdatkov za vojsko to vprašanje ponovil.</p>
               <p>Deset, mislim da je že celo enajst let nazaj sem se udeležil tabora Mors in mladi. Ta
               tabor se mi je zdel zelo super izkušnja, potem pa mislim, da ga je Ministrstvo za
               obrambo na neki točki nehalo sprovajati, mislim da je bilo to povezano z varčevalnimi
               ukrepi. Zdaj me pa zanima, če se ta tabor v luči večjega proračunskega kolača vašega
               ministrstva kaj vrača na Agendo. Ali se je mogoče celo že?</p>
            </sp>
            <sp xml:id="SDT7-OZO-redna-16-2017-09-01.sp39">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Želi še kdo? Dobro, če ne, ministrica, imate besedo.</p>
            </sp>
            <sp xml:id="SDT7-OZO-redna-16-2017-09-01.sp40">

               <speaker>ANDREJA KATIČ:</speaker>

               <p>Hvala.</p>
               <p>Med enem izmed ukrepov za povečanje interesa za zaposlenost v Slovenki vojski je tudi
               spodbujanje taborov in vseh drugih aktivnosti, ki jih ima Slovenska vojska oziroma
               Ministrstvo za obrambo z mladimi in tudi ta tabor Mors in mladi se izvaja. Letos jih
               je bilo vključenih več kot okoli 100, v naslednjem letu predlagamo še povišanje na
               okoli 150, gre pa v bistvu za vojaški tabor in je zelo dobro sprejet tudi med
               mladimi.</p>
            </sp>
            <sp xml:id="SDT7-OZO-redna-16-2017-09-01.sp41">

               <speaker>PREDSEDNIK ŽAN MAHNIČ:</speaker>

               <p>Še kdo?</p>
               <p>Dobro. Ker ni več vprašanj oziroma pobud, zaključujem tudi to točko dnevnega reda in
               16. sejo Odbora za obrambo.</p>
               <p>Hvala za udeležbo in pa lep vikend vam želim. <stage type="time">Seja je bila končana 1. septembra
                  2017 ob 12.22.</stage>
               </p>
            </sp>
         </div>
      </body>
   </text>
</TEI>