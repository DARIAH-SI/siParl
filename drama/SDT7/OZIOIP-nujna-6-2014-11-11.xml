<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIOIP-nujna-6-2014-11-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">61A8712385F2AD72C1257D880034F250</idno>
               <idno type="custom" subtype="day">2840D6E4767B11DFC1257D8E003CBBF2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2840D6E4767B11DFC1257D8E003CBBF2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-nujna-6-2014-11-11.OZIOIP" n="6">
               <name>nujna seja</name>
               <date when="2014-11-11"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-nujna-6-2014-11-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-nujna-6-2014-11-11.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA INFRASTRUKTURO, OKOLJE IN PROSTOR</stage>
            <stage type="session">6. nujna seja</stage>
            <stage type="date">(11. november 2014)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor.</stage>
            <stage type="time">Seja se je pričela ob 17.02 uri.</stage>
            


            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Lep pozdrav vsem.</p>
               <p>Pričenjam 6. nujno sejo Odbora za infrastrukturo, okolje in prostor.</p>
               <p>Obveščam vas, da je na seji kot nadomestni člani prisoten Miha Kordiš za dr. Franca
               Trčka.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni: točka 1 – Predlog rebalansa proračuna Republike Slovenije za leto
               2014.</p>
               <p>Ker do pričetka seje nisem prejel nobenega predloga za spremembo dnevnega reda je ta
               določen kot ste ga sprejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA - PREDLOG REBALANSA PRORAČUNA REPUBLIKE
                  SLOVENIJE ZA LETO 2014,</title>
               za področje Ministrstva za infrastrukturo ter Ministrstva za okolje in prostor,
               zainteresirano delovno telo, ki ga je 30. 10. 2014 Državnemu zboru predložila
               Vlada.</p>
               <p>Za obravnavo je bilo posredovano naslednje gradivo, predlog rebalansa je objavljen na
               spletni strani Državnega zbora v Poročevalcu z dne 30. 10. 2014.</p>
               <p>Na sejo so bili k obravnavi te točke povabljeni predstavniki Ministrstva za
               infrastrukturo, Ministrstva za okolje in prostor ter Ministrstva za finance, ki jih
               vse lepo pozdravljam.</p>
               <p>Uvodno obrazložitev, obravnava bo potekala na podlagi 166. člena Poslovnika Državnega
               zbora. V skladu s Poslovnikom lahko odbor kot zainteresirano delovno telo obravnava
               predlog rebalansa z vidika svojih pristojnosti, torej le v tistem delu, ki se nanaša
               na njegovo delovno področje. Zainteresirano delovno telo lahko k predlogu rebalansa
               sprejme tudi svoje amandmaje, in sicer: rok za amandmaje k predlogu rebalansa je tri
               dni pred sejo Državnega zbora za poslance in za zainteresirana delovna telesa.
               Amandmaje lahko zainteresirano delovno telo vlaga le k posameznim programom pri
               določenih neposrednih uporabnikih iz posebnega dela državnega proračuna, ki so zajeti
               v predlogu rebalansa proračuna in sicer le k tistim podprogramom, ki zadevajo njegovo
               delovno področje. Vsi amandmaji morajo upoštevati pravilo o ravnovesju med
               proračunskimi prejemki in izdatki in ne smejo biti v breme proračunske rezerve ali
               splošne rezerve,  niti
               v breme dodatnega zadolževanja. Po določbah Poslovnika se lahko amandmira posamezne
               podprograme pri določenih neposrednih uporabnikih iz posebnega dela državnega
               proračuna, ki so zajeti v predlogu rebalansa proračuna, vire za povečanje sredstev pa
               lahko iščemo tudi pri drugih proračunskih uporabnikih. Amandmaji se lahko nanašajo le
               na tiste postavke, ki so predmet spremembe, tistih, ki se torej ne spreminjajo ni
               možno amandmirati.</p>
               <p>Začenjamo z obravnavo. Želi uvodno predstavitev k predlogu rebalansa podati
               predstavnik Ministrstva za finance? Ne.</p>
               <p>Želi besedo k tistemu delu predloga rebalansa, ki se nanaša na delovno področje
               Ministrstva za infrastrukturo predstavnik tega ministrstva, mogoče gospod
               minister?</p>
               <p>Besedo ima gospod minister dr. Peter Gašperšič.</p>
            </sp>
            <sp who="SDT7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala lepa. Lep pozdrav vsem prisotnim.</p>
               <p>Jaz bi na kratko šel samo čez te ključne zadeve, ki se spreminjajo z rebalansom.
               Zajel bom, če mi ministrica dovoli, kar skupaj, se pravi tudi ta prostorski del, ki
               je skupaj vključen. Skratka, ta skupni predlog rebalansa proračuna znaša 844,4
               milijona evra, kar je v primerjavi s sprejetim proračunom več za 25,9 milijona evrov.
               Torej, skoraj 26 milijonov več. Odstopanje je predvsem posledica sprememb na
               področjih prometa in energetike. Višja so predvsem integralna sredstva, in sicer za
               79,5 milijonov evrov, za 33,5 milijona evrov pa so se povečala tudi namenska
               sredstva. Predvsem zaradi zamika dinamike financiranja velikih infrastrukturnih
               projektov je nižja napoved črpanja evropskih sredstev in pripadajoča lastna udeležba.
               Za izvedbo načrtovanih aktivnosti je v letošnjem letu predvideno financiranje v
               višini praktično 400, 398 milijonov evrov, kar je za četrtino manj od prvotno
               načrtovanega a še vedno za dve tretjini več kot v letu 2013.</p>
               <p>V predlogu rebalansa proračuna so ključne spremembe na naslednjih štirih področjih:
               skoraj polovico vseh načrtovanih izdatkov v predlogu rebalansa predstavlja aktivnosti
               na področju železniškega prometa in infrastrukture. V tem segmentu je tudi ključno
               odstopanje od sprejetega proračuna, saj je bilo treba zagotoviti dodatna sredstva za
               nemoteno financiranje gospodarskih javnih služb in drugih storitev upravljavcev javne
               železniške infrastrukture. Poleg plačila obveznosti iz lanskega leta, prvega obroka
               po Zakonu o družbi slovenskih železnic in tretjega obroka iz naslova izvajanja
               prevoza potnikov v obdobju 2003 do 2009 je bilo treba dodatna sredstva zagotoviti še
               za obveznosti za storitve tekočega leta. Tako je potrebnih dodatno 66 milijonov
               evrov. Ključna vlaganja pa predstavljajo investicije v javno železniško
               infrastrukturo. Zanje je predvidenih 272,8 milijona evra. Med pomembnejšimi projekti
               so nadgradnja in rekonstrukcija proge Pragersko-Hodoš, modernizacija nivojskih
               prehodov na istem odseku, modernizacija obstoječe proge Divača – Koper ter uvedba
               sistema GSMR. Celotno področje cestnega prometa in infrastrukture ima v predlogu
               sprememb proračuna na voljo 173,1 milijona evrov, kar je za 28 milijonov evrov več od
               sprejetega proračuna. Z navedenim se predvsem pokriva primanjkljaj na redno
               vzdrževanje državnih cest, za kar je z rebalansom predvidenih 76,5 milijona evrov.
               Glavni vir financiranja predstavlja dajatev za uporabo vozil v cestnem prometu. Od
               načrtovanih, praktično 76 milijonov evrov se na področju ceste se jih 62,2 milijona
               evra namenja predvsem rednemu vzdrževanju. Skupaj z EU sredstvi in pripadajočo lastno
               udeležbo je za investicijsko vzdrževanje in gradnjo državnih cest predvidenih 68
               milijonov evrov. Dodatna sredstva je ministrstvo dodelilo tudi področju trajnostne
               mobilnosti. Za koncesije linijskim avtobusnim prevoznikom potnikov ter
               subvencioniranje prevoza dijakov in študentov se s predlogom rebalansa zagotavlja
               dodatnih 25,3 milijona. 
               Med ključne ukrepe sodi tudi učinkovita raba energije, ki združuje aktivnosti
               povezane z zavezujočimi cilji evropske in nacionalne energetske politike. Z
               rebalansom se za povečanje energetske učinkovitosti skozi ukrepe energetske sanacije
               in trajnostne gradnje stavb javnega sektorja zagotavljajo dodatna evropska sredstva v
               višini 4,2 milijona evrov. V predlog rebalansa so vključene tudi dodatne obveznosti
               iz naslova spremenjenega zakona o postopnem zapiranju Rudnika Trbovlje Hrastnik v
               višini 4 milijone evrov. S predlaganim predlogom rebalansa proračuna bo tako
               ministrstvo zagotovilo nemoteno financiranje vseh obveznosti do konca letošnjega
               leta.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo k tistemu delu predloga rebalansa, ki se nanaša na delovno področje
               Ministrstva za okolje in prostor gospa ministrica.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala. Lep pozdrav. Spoštovani predsedujoči, spoštovane poslanke in poslanci.</p>
               <p>V delitvi je gradivo, ki smo ga pripravili na našem ministrstvu in nekako povzema
               področji, ki sta sicer zajeti v samem proračunu. Enkrat, kot je že povedal kolega
               minister, pod infrastrukturo in drugi del, ki je zajet v okviru ministrstva, prej še
               za kmetijstvo in okolje, zdaj pa seveda MKGP. K pregledu smo dodali tudi izpis glede
               vodnega sklada, ker se nam je zdelo to potrebno, glede na številne informacije, ki
               krožijo v tem času.</p>
               <p>Če se obrnem najprej na ta prvi del, kjer smo prikazali področje okolja. Nekako je z
               ukrepi bilo predvideno, da se na Ministrstvu za kmetijstvo okvir postavi znižanje
               sredstev za 4 milijone in potem se je delilo na okolje, polovico na MKGP. Mi smo na
               našem ministrstvu lahko zagotovili sredstva do višine 1 milijon 344 tisoč, ostalo smo
               potem zagotovili iz Agencije Republike Slovenije za okolje v višini 655 tisoč, torej
               skupaj 2 milijona. S tem, da kjer smo na proračunskih postavka nižali sredstva so ta
               že skoraj v celoti bila zasedena zaradi prevzetih obveznosti. To pomeni, da je
               nižanje teh postavk spremenilo pogodbeno dinamiko in bodo v plačilo zašle te
               obveznosti naslednje leto, medtem ko je ta primer rudnika Žirovski vrh v celoti
               prenesen v izvajanje naslednje leto, tu pa še ni bilo prevzete obveznosti.</p>
               <p>Postavke so navedene, jaz predlagam, da potem mogoče podrobnosti sprašujete oziroma
               podrobnosti vam lahko poda sodelavec gospod Leon Behin. Minister Gašperšič je že
               povedal tudi okvirno za svoje ministrstvo. Jaz bi zdaj lahko rekla, pri tej drugi
               tabeli pač povem, da Direktorat za prostor večjih<stage>(?)</stage> finančnih prihrankov ni
               zagotavljal, saj so navedeni 6154 evrov, medtem ko je geodetska uprava, ki se seveda
               tudi financira iz tega dela ministrstva, manjkajoča sredstva, šlo je predvsem za
               plače, zagotovila s prerazporeditvijo sredstev znotraj svojega področja. In tudi
               inšpektorat ima nekaj malega prihrankov.</p>
               <p>Toliko mogoče za uvod.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala za besedo.</p>
               <p>Prehajamo na razpravo članic in članov odbora. Želi kdo besedo?</p>
               <p>Ja, gospod Vrtovec.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi. Spoštovana gospa ministrica in ostali iz ministrstva,
               lepo pozdravljeni ter najlepša hvala za to razpravo.</p>
               <p>Pred nami so kozmetični popravki. Mi smo že, danes je 11. november in dejansko se
               težko kaj dodatnega spremeni, kot to, da poskušamo te številke,  ki so pred nami uskladiti, zaradi tega
               da se bodo na koncu te številke ujemale. Se pravi, predlog rebalansa pomeni zgolj
               prilaganje dejanskemu stanju in predvsem je to, naj bo ta predlog rebalansa, ki je po
               mojem mnenju, rebalans je bil potreben zaradi napačne, zgrešene finančne ekonomske
               politike v preteklosti, naj bo v bistvu nek poduk pri pripravi rebalansa za leto 2015
               kako se ne sme narediti stvari.</p>
               <p>Če grem direktno na infrastrukturo, okolje in prostor, kar naš odbor pokriva, bi
               dejal tako, da je rezanje odhodkov zaradi nezadostnega načrtovanja sredstev pri
               sprejemanju proračuna za leto 2014 je dejansko tudi na našem področju en plod
               napačnega planiranja, ki smo ga naredili na začetku leta s samim proračunom oziroma
               že lansko leto. Odhodki se omejujejo, med drugim ravno na področju investicijske
               dejavnosti, se pravi na področju infrastrukture, kjer je stanje že zdaj kritično,
               predvsem na železniški progi Koper - Divača, ki je, kot sem že v preteklosti dejal,
               pa mi je minister, mislim da na zadnji seji odbora tudi odgovoril, ki po letošnjem
               žledu zaradi povzročene škode še vedno ni vzpostavljena elektrifikacija. Do dejstvo
               nedvomno pomeni večjo gospodarsko škodo. Tukaj ne moremo samo <stage>/ nerazumljivo/</stage>
               gledati, saj je obseg železniških prevozov na tej progi upočasnjen in zmanjšan, ampak
               po drugi strani, spoštovane gospe in gospodje, pa je znatno povečanje sredstev
               predvideno pri Ministrstvu za infrastrukturo in prostor in sicer kar za 22,2 milijona
               evrov če se ne motim. 22,2 milijona evrov, glede na sprejeti proračun 2014, in sicer,
               kot razloga za izvajanje gospodarske javne službe linijskega prevoza potnikov, ki ga
               izvajajo koncesionarji ter za izvajanje zakona o družbi Slovenske železnice. Gre
               torej za plačila drugim izvajalcem javnih služb, ki niso javni zavodi in tudi niso
               proračunski uporabniki, če prav berem.</p>
               <p>Glede na pravkar povzročeno škodo, ki so jo ponovno v tem letu povzročile poplave, in
               pred nami je že spet, spet se obeta ena vremenska ujma, bi s tem predlogom rebalansa
               proračuna pričakovali več dodeljenih sredstev urejanju vodotokov in protipoplavnih
               varnosti, kar smo pač v Poslanski skupini Nove Slovenije že opozorili s sklicem nujne
               seje obeh odborov. Tako Odbora za infrastrukturo, okolje in prostor, kot tudi Odbora
               za kmetijstvo. Zato predlagam, če bo vložen kakšen amandma ali če boste vi v
               koaliciji predložili, jaz tudi pozivam, glede na to, da imate večino, da omenjen
               rebalans proračuna namenite kakšna dodatna sredstva za odpravljanje škode zaradi
               vremenske ujme. In tudi glede na to, da bo potreben rebalans proračuna zelo v kratkem
               za leto 2015, da ga bo treba pripraviti, da se bomo kmalu sestajali tudi zaradi tega
               rebalansa, bi morali upoštevati vse našteto, tudi vremenske ujme v tem predlogu
               rebalansa za leto 2015. To je nujno potrebno upoštevati, da se ne bomo potem spet
               znašli v situaciji, ko bomo dejali: Denarja za to pa ni.</p>
               <p>Tako, da še enkrat poudarjam, mi se danes na odboru soočamo z dejstvi, v bistvu je to
               zaključni račun za letošnje leto, pred nami je še mesec in pol in nič drugega, gre za
               kozmetiko, ampak se strinjam, tudi to je treba narediti. Je pa infrastruktura, okolje
               in prostor eden izmed tistih največjih, en največjih proračunskih porabnikov, in
               zaradi je treba s tem denarjem delati toliko bolj skrbno in varčno.</p>
               <p>Najlepša hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Kdo od predstavnikov ministrstva?</p>
               <p>Gospod minister Gašperšič.
               </p>
            </sp>
            <sp who="SDT7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala.</p>
               <p>Bi jaz samo eno čisto kratko pojasnilo podal v zvezi s tem kar je gospod Vrtovec
               omenjal. Skratka, mi smo dejansko prerazporejali sredstva iz evropskih projektov na
               gospodarske javne službe, vzdrževanja cest, železnic in javnega potniškega prometa.
               Skratka, s temi prerazporeditvami s projektov, ki so se financirali iz evropskih
               sredstev nismo nekako ustavljali ali pa kakorkoli, bom rekel, spreminjali dinamike na
               silo pri teh evropskih projektih, ampak smo ta sredstva prerazporejali zlasti iz
               projektov, kjer je že zaradi drugih okoliščin, ne vem, zaradi dalj časa trajajočih
               javnih razpisov ali kakršnihkoli drugih razlogov je bilo ocenjeno, da s predvideno
               dinamiko ne bomo porabili vseh predvidenih sredstev. Toliko samo v pojasnilo.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo besedo?</p>
               <p>Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo. Lep pozdrav vsem, lep pozdrav tudi gospe ministrici in ministru, ki
               sta prisotna. Hvala za ta uvodna pojasnila glede samega rebalansa.</p>
               <p>Tudi sam menim, da je to dejansko bolj nek zaključni račun, ki pokriva v bistvu vse
               anomalije, ki so se v vmesnem obdobju dejansko zgodile, kajti rebalans v novembru ne
               more reševati nobene ne strukturne ne druge težave, o kateri je bilo nekaj govora
               pred tem, zato tudi sam pričakujem, da bo razprava bistveno bolj konstruktivna in
               vsebinska takrat, ko bomo obravnavali rebalans proračuna za leto 2015, ki bo vseeno v
               nekem daljšem obdobju vplival na posamezne investicije in posamezne ukrepe. Tako, da
               sem po eni strani s tem rebalansom lahko zadovoljen, kajti pokriva namreč tiste
               postavke, na katere je bilo v preteklosti v veliki meri opozorjeno. Opozorjeno je
               bilo tudi pri sprejemanju tega proračuna, predvsem na področju železnic in
               pokrivanja, vzdrževanja na državnih cestah. To se na nek način rešuje. Mislim, da je
               prav, da se tudi ohranja dosti visoke postavke za integriran javni potniški promet,
               kajti v preteklih razpravah smo ugotavljali, da je to vseeno doprineslo v veliki meri
               tudi k varnosti v prometu in seveda k olajšanju dostopnosti do javnega prometa.
               Ključne postavke, kot rečeno, pokrivajo dejansko račune in izdatke, ki so bili
               izvedeni in rebalans sam kot tak mislim, da niti ne more biti drugače strukturiran,
               je pa mogoče zanimivo to, da smo v preteklosti kar veliko poslušali, da letos
               rebalansa pač ne bo potrebnega, vendar očitno se zelo hitro stvari lahko
               spremenijo.</p>
               <p>Bi me pa zanimalo mogoče, ta postavka, ki je v okoljski infrastrukturi ravnanje z
               odpadnimi vodami, ki se povečuje kar za skoraj 78 milijonov. Se pravi, to je
               upravljanje z odpadnimi vodami, to pomeni kanalizacijski sistemi in mogoče čistilne
               naprave. Tu sem pa vseeno presenečen, da se ta postavka tako, bi rekel, kar v znatni
               meri povečuje za praktično s 128 milijonov plus 77, se pravi skoraj za dvakrat, glede
               na to, da so to le projektih, ki so v veliki meri vezani na sredstva evropskih
               skladov, po navadi in da so to večinoma projekti, ki se dlje časa pripravljajo in
               umeščajo tako v prostor, kot ne nazadnje v okvir finančnih zmožnosti in me v bistvu
               to povečanje vseeno na nek način malo preseneča v tem trenutku, glede na to, da se
               vse druge postavke več ali manj znižujejo. Zdaj, tiste, ki se povečujejo, kote sem
               rekel, smo na odborih več ali manj opozarjali na to, da je prenizko planirano. V tem
               primeru pa bi rad vseeno neko pojasnilo v kakšni smeri je to povečanje, ki je skoraj
               dvakratno glede na osnovno postavko.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Bom najprej dal besedo še kolegici Katič.
               </p>
            </sp>
            <sp who="SDT7:KatičAndreja">

               <speaker>ANDREJA KATIČ (PS SD):</speaker>

               <p>Lep pozdrav vsem skupaj tudi v mojem imenu.</p>
               <p>Strinjala bi se s predhodniki, da je v bistvu konec leta in da je rebalans, kot bi
               lahko rekli, tudi že zaključni račun in da težko vplivamo na to, da bi karkoli
               spremenili. Bi pa vseeno pohvalila to, da je vlada oziroma minister uspel zagotoviti
               tista najnujnejša potrebna sredstva za vzdrževanje cest in tistih najpotrebnejših
               obnov tudi mostov, na kar nas je opozarjalo tudi na marsikaterem koncu Slovenije naše
               gospodarstvo, da je treba k temu nujno pristopiti.</p>
               <p>Prav tako sem zadovoljna, da se določeni postopki nadaljujejo, da so zagotovljena
               sredstva tudi za pripravo strategije na področju prometne infrastrukture. Včeraj smo
               v Velenju zasedali tudi z gospodarstveniki in obravnavali tretjo razvojno os in vsi
               skupaj prišli do zaključka, tudi s predstavniki ministrstev in DRI-ja, da je ta cesta
               nujno potrebno, da pa bo treba še kar nekaj napora vložiti v to.</p>
               <p>Bi pa mogoče izpostavila samo še eno, če že ni prepozno. Zdaj pri gradnji teh
               protihrupnih ograj na avtocesti. Če bi razmislili in bi lahko imeli dvojni učinek, da
               bi namesto tega betona za protihrupne ograje uporabili slovenski les.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi kdo besedo?</p>
               <p>Gospa ministrica Majcnova.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Mi bi odgovorili glede povečanja kohezijskih sredstev. Predlagam pa da direktor
               Direktorata za vode in investicije poda ta odgovor, ker je z samo vsebino bolj
               seznanjen kot jaz. Gospod Leon Behin.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Gospod Behin.</p>
            </sp>
            <sp who="SDT7:BehinLeon">

               <speaker>LEON BEHIN:</speaker>

               <p>Hvala lepa za besedo. Lep pozdrav tudi v mojem imenu.</p>
               <p>Na Direktoratu za vode in investicije smo seveda zelo veseli, da smo lahko dobili ta
               denar povečanja, kot je bilo povedano, na področju odvajanja in čiščenja v takšnem
               obsegu. Pojasnili bi to lahko na naslednji način. V sprejetem proračunu Republike
               Slovenije so bila sredstva veliko nižja, kot jih imamo danes in v kolikor se,
               nekateri od vas se sigurno spomnite, smo se v začetku leta 2014 zelo intenzivno
               pogovarjali, da enostavno nam manjka sredstev za aktivacijo t.i. dodatnih pravic
               porabe oziroma projektov iz dodatnih pravic porabe, ki so dobili odločbe v letu 2013,
               pa so bile to bolj proti koncu leta in niso bile vsebovane v proračunu za leto 2014
               in takrat se je Vlada Republike Slovenije odločila, da približno 102 milijona evrov
               evropskega in slovenskega deleža naloži dodatnih sredstev na postavke okoljske
               kohezije, tako da se je ta številka skupaj potem povišala na približno 270 milijonov
               evrov in takrat smo zelo intenzivno od marca do maja meseca podpisovali sofinancerske
               pogodbe na projektih, tako vodooskrbe, kot odvajanja in čiščenja, kot tudi na
               ravnanja z odpadki, kar pokriva operativni program ravnanja z okoljsko in prometno
               infrastrukturo. V tem delu generalno gledano, glede na veljavni proračun na to
               zvišanje mi nekoliko spuščamo, praktično za 27 milijonov evrov slovenskega in
               evropskega dela proračun, kljub temu pa ohranjamo to številko skupaj na nekaj več kot
               241 milijonov evrov. In to povečanje, kar ste rekli, se nanaša, seveda zato je tako
               drastično, ker je bilo na prej sprejeti proračun zelo veliko, lahko pa z velikim
               veseljem povemo, da aktivacija in izvajanje projektov tako na rednih pravicah porabe,
               kot na dodatnih pravicah porabe, ki so vključene v te cifre na odvajanje in čiščenje,
               po katerih tudi sprašujete, zelo dobro tečejo in lahko povemo, da je realizacija teh
               sredstev že do konca leta, do konca oktobra 2014 večja kot je bilo prvotno predvideno
               v proračunu oziroma sprejetem proračunu za leto 2014. Tako, da bi brez naložitve teh
               sredstev v spomladanskih mesecih in brez tega rebalansa, v katerem prerazporejamo
               sredstva dejansko iz rednih pravic na dodatne pravice, kjer projekti so počrpali že
               vsa sredstva, ki so bila predvidena v proračunu, ne bi mogli zdaj uspešno izvajati
               kohezije še v novembru in decembru, tako da mi pričakujemo veliko višjo realizacijo,
               kot je bil sprejeti proračun in bi se gibali v tem rangu, kot je v rebalansu
               proračuna 2014, tako da ti projekti dejansko tečejo že od leta 2013 in morajo biti
               zaključeni v 2014. V 2015, se opravičujem.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za to pojasnilo.</p>
               <p>Se pravi, da gre to za te projekte, ki so bili v tem <q>"over commitmentu"</q> v začetku
               nekako potrjeni. Ne gre
               pa to za teh 11 okoljskih projektov za katere so odločbe podpisane, ni pa finančnega
               pokritja bilo do zdaj. To je po moje v redu.</p>
               <p>Vi ste rekli, da so se te pogodbe podpisale že v spomladanskih mesecih, se pravi, da
               je bilo že neko pričakovanje, da se bo rebalans izvedel, čeprav je bilo ves čas
               lanskega leta govora o tem, da rebalans ni predviden. Se pravi, v primeru, da se
               Vlada ne bi zamenjala, rebalansa ne bi bilo in ti projekti bi ostali na nek način na
               suhem, če malo karikiram. Se pravi, da v tem primeru je to pokritje s tem rebalansom
               tudi za te projekte, ki črpajo evropska sredstva vseeno bilo kar koristno, kot vidim.
               V nasprotnem primeru bi pač do tega črpanja zdaj v zadnjih mesecih ne moglo
               priti.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Gospod Behin.</p>
            </sp>
            <sp who="SDT7:BehinLeon">

               <speaker>LEON BEHIN:</speaker>

               <p>Ja, lahko zelo kratek odgovor. Dejansko je v veljavnem proračunu prišlo do povišanja,
               kar pomeni, da smo imeli in je vlada s prerazporeditvijo sredstev znotraj proračuna
               zagotovila ta sredstva, da se je to lahko realiziralo. V rebalansu 2014 pa zdaj
               zagotavljamo predvsem prenos izrednih pravic na dodatne pravice, kjer smo pa ta
               sredstva res počrpali in v kolikor tega ne bi naredili, bi se lahko zgodilo to, kar
               ste povedali. V novembru mesecu bi lahko imeli težave pri izvajanju teh oziroma
               poplačil teh projektov, tako da mi smo zelo veseli, da bo ta rebalans pravi čas.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Vrtovec.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Najlepša hvala ministru za odgovor, ki mi je pojasnil za teh 22,2 milijona evrov.
               Ampak, kljub temu, saj se strinjam, linijski prevoz potnikov, saj je pomembno, ampak
               v tem trenutku ali ne bi bilo bolj smotrno, to se z enim amandmajem lahko reši,
               recimo, da bi šel ta denar za poplave, ki so nas pestile v letošnjem letu. Na ta
               način bomo najhitreje lahko v okviru danih možnosti pomagali prizadetim v poplavah.
               Veste, da je nastala gmotna škoda in da je veliko fizičnih oseb prizadetih, tudi
               gospodarstvenikov, torej nastala je tudi gospodarska škoda. Na splošno pa me zanima
               kako bomo z rebalansom, ali bo koalicija v tem okviru kaj postopala. Se pravi, za
               rešitev, eno kratkoročno rešitev. Se pravi, v rebalansu proračuna za ogrožene v
               poplavah. Recimo, jaz mislim, da teh 22, moje osebno prepričanje je, da teh 22
               milijonov evrov bolj potrebujemo na področju odprave posledic poplav, kot pa na
               postavki izvajanje gospodarske javne službe linijskega prevoza potnikov.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi kdo besedo, odgovoriti?</p>
               <p>Gospod Gašperšič.</p>
            </sp>
            <sp who="SDT7:GašperšičPeter">

               <speaker>DR. PETER GAŠPERŠIČ:</speaker>

               <p>Hvala.</p>
               <p>Skratka za ta linijski prevoz potnikov, to je šlo reševanje te problematike znane,
               kot vemo, v jesenskem času za dijaške vozovnice. Takrat še niti ni bilo možno niti
               predvideti vseh teh poplavnih dogodkov, ki so se kasneje zgodili, pa bi v tem delu
               prosil ministrico, da pojasni. Jaz lahko samo to rečem, da večina tega denarja se
               zagotavlja za to sanacijo po poplavah iz proračunske rezerve. Zdaj podrobnosti bo
               verjetno o načrtih bolje ministrica lahko razložila.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospa ministrica.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Zdaj, jaz bi tako odgovorila, da iz priloženega gradiva je razvidno, da v letu 2014
               smo na ministrstvu zagotovili za izvajanje obvezne državne gospodarske javne službe
               urejanja voda, sem štejem tudi interventna sredstva, ki so bila uporabljena po
               zadnjih neurjih v porečju Sore. Tudi gre seveda za del sredstev, ki so bila
               porabljena za, zdaj pa mi je vodotok ušel, v glavnem za neurja v Tolminu, v glavnem v
               višini 17 milijonov 430 tisoč evrov. Gradnja vodne in državne pa tudi lokalne
               infrastrukture, to pa gre za gradnje hidroelektrarn na spodnji Savi, ki zagotavljajo
               tudi protipoplavno varnost, za te objekte pa je bilo zagotovljenih, kot se tu vidi,
               23 milijonov 343 tisoč evrov.  Vlada je na nedeljskem srečanju sprejela sklep, da se
               pripravi akcijski program, ki bo zajemal interventna dela v terminu pol leta. O
               financiranju teh del pa bomo pripravili v okviru priprave tega akcijskega načrta. Za
               leto 2014 zagotavljati višja sredstva ne daje efekta, ker se teh sredstev ne da
               uporabiti. V kolikor pa bi neki ukrepi bili pa v manjšem obsegu potrebni pa so še na
               razpolago sredstva vodnega sklada. Tako da mi v rebalans 2014 smatramo, da se ti
               ukrepi, ki se bodo izvajali naslednje leto ali tudi, če se decembra začnejo izvajati,
               potem vplačila padejo v naslednje leto, zato tudi v rebalansu tega nismo predvideli.
               Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa, predsedujoči. Spoštovani ministrica. Gospod minister. Ostali
               prisotni.</p>
               <p>Sedaj je že ugotovljeno, da rebalans v sredini novembra je več ali manj dejstvo, ki
               ga moramo sprejeti in dejansko gre več ali manj samo za proračunske kozmetične
               popravke tako da vsakršna konstruktivna razprava je tukaj več ali manj pase. Je pa to
               dobra osnova za v naprej in zelo dober pokazatelj. Tudi zelo dober pokazatelj, da smo
               v Slovenski demokratski stranki s pripravo amandmajev, ki so seveda bili zavrnjeni
               zelo konstruktivno in dobro ocenili tako na področju vzdrževanja investicij na
               cestnem področju kot na železniškem področju, skratka, to je ta rebalans tudi
               pokazal. Mene samega pa bolj zanima, kdaj bo na vrsti, ker po mojem bi naj to bil
               zelo kmalu rebalans za leto 2015, če mogoče tukaj lahko podasta oba ministra kakšen
               odgovor oziroma kako dolgo bodo lahko vajena resorna ministrstva delala na teh
               finančnih okvirih, ki so sedaj v veljavi? Kajti, določena dejstva vemo, da se zelo
               hitro spreminjajo. Spreminjajo se glede na okolju, glede teh protipoplavnih ukrepov,
               tudi ostale ukrepe še nismo posanirali, vemo da tudi teh sredstev ni planiranih v
               taki višini kot bi bili za sanacijo potrebni in pa tudi ob določenih spremenjenih
               dejstvih bo po mojem zagotovo potrebno sprostiti kakšno investicijo več kot je bila
               planirana, če hočemo narediti zagon gospodarstva v RS. Kajti, Ministrstvo za
               infrastrukturo in prostor je tisti resor, ki jaz bi rekel na neki način drži v rokah
               največji investicijski zakon. Vemo, da je bilo bi rekel v zadnjem letu praktično
               ustavljeno več ali manj vse in da to ni dobra popotnica za pozitivno rast. Vemo, da
               numerično imamo pozitivno rast, kateri poznamo podrobnosti vemo, zaradi česar je ta
               pozitivna rast. To je, zaradi zaključitev kohezijskega obdobja 2007-2013 in nekaj
               večjih železniških projektov, pri katerih se je relativno malo finančne akumulacije
               obrnilo jaz bi rekel v domačih žepih, skratka, gre za investicije, ki so kar precej
               vezana na odliv sredstev tudi v tujino. Če so tukaj že kakšna izhodišča ali pa že
               kakšna videnja, kdaj se bomo pogovarjali o rebalansu leta 2015?</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi kdo besedo? Gospod Gašperšič.</p>
            </sp>
            <sp who="SDT7:GašperšičPeter">

               <speaker>DR. PETER GAŠPERŠIČ:</speaker>

               <p> Hvala lepa.</p>
               <p>Sicer ni čisto v moji pristojnosti, da govorim o  načrtih za rebalans 2015, vendar po sedaj znanih
               informacijah naj bi se v DZ obravnaval nekje do februarja naslednjega leta, sedaj se
               pripravljajo izhodišča in jaz računam, da bo dovolj zgodaj, da bo potem še večina
               večino tega leta pokril ustrezno.</p>
               <p>Bi želel pa pokomentirati to bojazen, da ne bo dovolj investicij, da bi se vzdrževala
               neka gospodarska rast, ki smo ji priča že v letošnjem letu, ki je po mojem
               prepričanju tudi bom rekel posledica intenzivnih investicij v letošnjem letu, ki se
               nikakor niso ustavljale. Že prej je kolega iz okolja razložil, da so se zelo
               intenzivno povečale investicije na okoljski infrastrukturi in tudi investicije na
               železniški infrastrukturi so se intenzivno izvajale. V letošnjem letu jih je bilo za
               približno 270 milijonov, tako da, če prištejemo še 200 milijonov, ki so bili na
               okolju 240 pridemo na 500 milijonov evrov, kar je pa že obseg, ki se je bom rekel
               povprečje vlagal recimo v avtocestni križ na leto. Je pa res, da so bila zelo
               okleščena sredstva na rednem vzdrževanju infrastrukture, tukaj smo pa imeli velike
               težave. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolegica Guček.</p>
            </sp>
            <sp who="SDT7:GučekZakošekMargareta">

               <speaker>MAG. MARGARETA GUČEK ZAKOŠEK (PS SMC):</speaker>

               <p>Hvala, gospod predsedujoči. Spoštovana oba ministra in vsi ostali vabljeni.
               Spoštovani gospodje poslanci in gospe.</p>
               <p>Jaz bi pohvalila ta proračun za obe ministrstvi v tem smislu, da sta si obe
               ministrstvi uspeli izboriti več denarja kot je bilo v osnovi planiranega, kar je v
               sklopu ene vreče vedno pozitivno, kadar to uspeš narediti, kljub temu ,da je na
               splošno proračun nekoliko znižan.</p>
               <p>Sama osebno podpiram teh 40 milijonov, ki ste jih dodatno, gospod minister, uspeli
               nameniti v integriran sistem javnega potniškega prometa. Menim namreč, da so dijaki
               in študentje posebna skupina, za katere moramo skrbeti v tem smislu kot smo
               obljubili. Upam pa, da boste, potem pri naslednjem proračunu upoštevali sedaj to
               višino v primeru, da pač nekih sistemskih ukrepov na tem področju ne bomo sprejeli in
               da, potem jeseni zopet ne bomo iskali tega denarja in po nepotrebnem imeli debat z
               deležniki, ki so tukaj.</p>
               <p>Ta zvišan proračun pri okoljskem ministrstvu za trajnostno rabo voda je vsekakor
               pozitivni ukrep, to potrebujemo. Tudi prizadevanja ministrstva za pospešeno črpanje
               kohezije mislim, da so resnično pohvalna in potrebna za to, da bomo lahko delovali
               naprej tako kot moramo, tudi kar se tiče protipoplavnih ukrepov. Vsi poslanci
               dobivamo vprašanja iz naših občin kako je s projekti, ki so v koheziji. Tam slišimo,
               da gradbena dovoljenja so izdana, začeli so se projekti, vendarle pa prihaja do
               nekaterih zamud v zvezi z izplačevanjem določenih sredstev tukaj pa apeliram na
               ministrstvo, da ustrezno te stvari pospešujejo. Jaz osebno tukaj preferiram na občino
               Vojnik, ki ima neke težave, menda pri izplačevanju zadev.</p>
               <p>Drugače pa kar se tiče Agencije RS, ki je ustrezno znižala proračuna za 4 milijone če
               prav razumem iz tega, bo ministrica razložila, pa mogoče tudi tukaj na to postavko
               ohranjanje biotske raznovrstnosti in varstva naravnih vrednot me pa malo zanima kaj
               je za to vsebino čisto tako, da bomo vedeli pri razlagah samega proračuna? Se
               zahvaljujem za odgovore. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Lah.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p> Hvala lepa za besedo. Tudi jaz pozdravljam oba ministra.</p>
               <p>Tudi jaz pozdravljam ta rebalans proračuna, da se je na infrastrukturi oziroma na
               prometni infrastrukturi zagotovilo nekaj sredstev, da se je bolje črpala evropska
               sredstva. Hkrati pa glede na to, da sta oba ministra znotraj operativnega programa
               razvoja okoljske in prometne infrastrukture pa apeliram, da pri  rebalansu proračuna za leto 2015, da se
               oba ministrstva nekako uskladita, da se čim bolj počrpajo evropska sredstva iz tega
               operativnega programa, da če se na enem delu je kaj zataknilo, lahko se zgodi da
               kakšni izvajalci, ki so izbrani tudi med samo izvedbo gredo v stečaj ker smo imeli
               veliko primerov na gradnji avtocest, da se v izogib temu, da bi evropska sredstva
               ostala, pravočasno to zazna in prerazporedi sredstva mogoče na tiste projekte, ki so
               pripravljeni, da se štartajo pravočasno in da v letu 2015 res vse počrpamo, ker sem
               prepričan, da na okoljskih projektih občine nimajo lastnih sredstev, da bi projekte
               dokončevale v letu 2016 in je potem velika nevarnost, da bo potrebna ta sredstva
               vračati. Jaz upam, da boste pravočasno to zaznali oziroma tudi toliko bolj spremljali
               izvedbo teh projektov, ker bo časa zelo malo, da se ne bo slučajno zgodilo, da bi
               sredstva ostala, ker bi bila velika škoda, saj so skoraj vsa ta sredstva naša, ki smo
               jih skozi ta leta od 2007 pa do 2013 vplačevali v evropski proračun. Nekaj več bomo
               dobili nazaj, če bomo pač sposobni počrpati ko smo vplačali ampak se moramo zavedati,
               da za to naša sredstva in da je v letu 2015 predvideno kar precejšnje črpanje. To bo
               tudi pomagalo verjetno tudi rasti bruto družbenega prihodka tako kot je že v tem
               letu, če bomo res uspešni ampak tukaj jaz upam, da se je stečaj teh gradbenih
               podjetij nehali, da so vsi izvajalci, ki zdaj izvajajo te projekte pač stabilni in da
               bodo dokončali te projekte pravočasno. Mislim pa, da na nekaterih projektih je
               nevarnost in da se pravočasno<gap n="…"/> jaz mislim, da bi se dalo na nek način ali pa
               poskušati bi bilo treba, da se teh 11 kohezijskih projektov na nek način prične, ker
               v letu 2015 ne bo potrebno veliko sredstev za te projekte, če se začnejo, ker vemo,
               da gradbena sezona se začne spomladi, prej praktično ni mogoče graditi in tistih
               nekaj mesecih ne rabimo ne vem koliko denarja, ne bo izvedbe ne vem koliko, bi pa s
               tem omogočili, da izvajalci začnejo delati, da ne padejo bančne garancije, da ni
               potrebno ponovno iti v razpise, ker jaz se bojim, če gremo v ponovno vrednotenje teh
               projektov, pregled projektov in potem v razpise, da bodo ti projekti se začeli kje v
               2017 ne prej glede na to kakšni so postopki pri nas in bi se že s tem veliko
               prihranilo, da se toliko prej začne izvajati, ker drugače bomo prišli v 2017 leto ko
               bomo imeli že tri leta nečrpanje evropskih sredstev iz tega področja in bomo tam pred
               letom 2018 zopet ugotavljali, da je iz te finančne perspektive veliko sredstev
               vprašljivih in bi bilo škoda, ker tudi to ustvarja gospodarsko rast in ti projekti
               tudi zagotavljajo osnovne pogoje tudi za razvoj gospodarstva in bi bilo potrebno to
               čim prej res realizirati. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Kolega Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Ja, prej se je govorilo o čestitkah, da se je tu zadevnim in pristojnim uspelo iz
               neke skupne mauhe priboriti dodatna finančna sredstva. Zdaj problem s to mauho je,
               ker če so ta finančna sredstva tukaj, potem jih nekje drugje ni. O čemer se moramo mi
               pogovarjati je o tem kako to mauho povečati.</p>
               <p>Govora je bilo o javnih investicijah in letošnji gospodarski rasti. Ja, letošnja
               gospodarska rast temelji predvsem na nekih javnih investicijah kar je diametralno
               nasproten učinek od tega, ki ga je prinesel ZUJF takratnega ministra Šušteršiča, ki
               je dobesedno sprožil drugo recesijo na tem področju, zato bi zelo toplo želel iz
                  tega področja in na
               tem resorju v letu 2015 videti še kakšne dodatne korake. Pač imamo vse materialne
               dokaze, da vidimo, da je politika javnih investicij ne pa politika varčevanja in
               uravnoteženega proračuna tista, ki tu učinkuje.</p>
               <p>Potem imam pa še par vprašanj vezanih na konkretno na tale rebalans oziroma mogoče
               bolj iztočnico prav tako za leto 2015, kot so že praktično vsi moji predhodniki
               ugotovili gre tukaj bolj za kozmetiko in mogoče kar bi želel identificirati in
               detektirati v tem predlogu rebalansa je odnos vlade do nekaterih projektov v letu
               2015 pa bi tu postavil vprašanja. Konkretno recimo vprašanje železniškega prometa in
               infrastrukture. Tukaj se je sekalo pri investicijski dejavnosti na železniški
               infrastrukturi. Zanima me kako bo s tem v letu 2015. Vendarle gre za najudobnejše pa
               najučinkovitejše in najbolj okolju prijazne nenazadnje prevozno sredstvo, vsaj kar se
               tiče razdalj tam do 600, 700 kilometrov, če je, in to je pa zelo pomemben pogoj,
               železniško omrežje urejeno. Dodatno pa itak moramo razmišljati o prenosu večjega dela
               tovornega prometa na železnice. Tako da to bi bilo moje prvo vprašanje.</p>
               <p>Drugo vprašanje je sredstva za upravo Republike Slovenije za pomorstvo so se izrezala
               za eno polovico. Zdaj mi naj bi imeli neko strategijo kar se tiče Slovenije kot
               pomorske države in me zanima kako je zdaj v luči tega krčenja, ki je pač veliko
               krčenje, kako je zdaj s to resorno politiko. Ali se to izvaja in tako naprej.</p>
               <p>In še tretja zadeva je tukaj pristaniška infrastruktura, tu se je pa rezalo skoraj za
               dve tretjine in me zanima kako je zdaj tudi v prihodnje. Zlasti, ker je ta zgodba
               vezana na drugi tir, ki ga mogoče kdo v tej sobi ne mara preveč ampak ja, vidim te
               dve zgodbe kot povezane tako da tukaj bi se priporočal za odgovore.</p>
               <p>Moram pa še reči, da bi pa ena stvar, ki sem jo pa hotel videti v temu rebalansu je
               pa več sredstev namenjenih območjem, ki so bila prizadeta v poplavi, ne samo zaradi
               tega ker neposredno vplivajo na kvaliteto življenja ljudi, ker neposredno vplivajo na
               vitalnost gospodarstva nenazadnje ampak zaradi tega, ker zaradi premajhnih sredstev
               dodatno nastaja škoda. Pač škoda bo precej večja zaradi tega, ker se nekatere nujne
               zadeve ne sanirajo kot bi bila sicer. Najlepša hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi kdo z ministrstva mogoče besedo? Predlagam, da se omejite na zadeve, ki se
               nanašajo na proračun za 2014, ker razprava o proračunu za 2015 bo prihodnjič.</p>
            </sp>
            <sp who="SDT7:unknown-M">

               <speaker>GOSPOD______:</speaker>

               <p>Jaz bi čisto na kratko samo osvetlil vprašanje glede železniške infrastrukture. Če je
               bilo v letu 2013 mislim da okrog 160 milijonov, letos smo rekli 270 milijonov, v
               naslednjem letu načrtujemo okrog 350 milijonov evrov oziroma poskušali bomo še kaj
               več. Skratka vlaganja v železniško infrastrukturo se bodo še povečevala. V tej
               povezavi bomo tudi proučili možnosti za izvedbo drugega tira, čeprav je okrog njega
               sem sam sprožil veliko polemik ampak ta projekt je predviden v koheziji za obdobje do
               2020. Problem pa pri tem projektu bo zagotoviti torej manjkajoča sredstva lastne
               udeležbe in tukaj moramo napeti vse sile, ker pravzaprav edina realna možnost bo
               pravzaprav da se ta projekt uresniči z vlaganji v obliki javno zasebnega partnerstva.
               Mislim, da tukaj v tako veliki vrednosti govorimo o projektu vrednega okrog milijarde
               evrov. Če bomo zelo uspešni pri črpanju kohezijskih sredstev tudi pri tem delu ko
               bomo projekt dali na razpis za cef mehanizem, bomo torej lahko  zagotovili okoli 30 % vrednosti projekta
               iz kohezije. Ostalo bo treba torej zagotoviti z lastnimi sredstvi in tukaj
               definitivno ne bo možno tudi, v kolikor bi šli z najemanjem posojil, da se to lahko
               zagotovi izključno z javnimi sredstvi iz proračuna. Tako, da bomo morali narediti
               napore in poiskati še možnosti za zagotovitev, torej javno zasebnega partnerstva.</p>
               <p>Kar se tiče projekta poglabljanja v luki Koper, je pa član lansko leto prišlo do
               delnega zastoja pri tej investiciji, zato so se pač ta sredstva zmanjšala, vendar se
               projekt nadaljuje tudi v naslednjem letu, tako da bo po naših pričakovanjih pač
               realiziran v celoti. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo? Gospa ministrica.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Jaz bi za izvajanje ciljev biološke raznovrstnosti povedala, prihranek sredstev je
               1855 evrov, tukaj gre pravzaprav za nek ostanek izplačila po pogodbi. Če rabite več
               podatkov, bi vam jih pač posredovali pisno. Jaz zdaj več podatkov nimam. Za kohezijo
               bi rekla, da je tudi obremenitev november in december v izvajanju precejšnja, tako da
               je treba na ministrstvu seveda te stvari spremljati za izplačilo in v naslednjem
               tednu bo vlada sprejela tudi operativni program. Ne nazadnje sta ga potrdili sicer z
               nekimi dodatki, ampak potrdili obe regiji. Počakajmo na odgovor Bruslja in če bo
               odgovor Bruslja, mi pričakujemo, da bo skladen oziroma da bodo soglašali z
               pripravljenim operativnim programom, potem seveda je, bi rekla, to izvajanje, kot ste
               ga vi predstavili, pač v tako malo letu 2016 je lahko seveda hitrejše. Je pa res, da
               je tudi od potrditve oziroma od pregleda v Bruslju še lahko kaj odvisno. To pa v
               vsakem primeru.</p>
               <p>Za prizadete v poplavi za leto 2014, jaz sem že prej povedala, da ni planirano, je pa
               tudi tako, da sanacijski programi po ujmah se pripravljajo v nekih rokih oziroma v
               zakonsko določene postopku. Ne nazadnje je treba najprej ugotoviti, kolikšna je škoda
               in potem, če je škoda, presega nek proračun občine, potem seveda se gre v ta postopek
               tudi priprave programa sanacije škode. Tako, da v nobenem primeru pa tak način ne gre
               v roku dveh mesecev. Več pa sem, 27. 11. j ta akcijski program na vladi in potem bo
               tudi lažje kaj več povedati z moje strani. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo? <stage>(Ne želi.)</stage> Ugotavljam, da ni več razpravljavcev. S tem
               zaključujem razpravo. Ugotavljam, da se je Odbor za infrastrukturo, okolje in prostor
               seznanil s predlogom rebalansa proračuna Republike Slovenije za leto 2014 s svojega
               delovnega področja. S tem zaključujem obravnavo predloga rebalansa proračuna. Odbor
               bo pripravil mnenje, ki ga bo poslal Odboru za finance in monetarno politiko kot
               matičnemu delovnemu telesu.</p>
               <p>Zaključujem to točko dnevnega reda in 6. nujno sejo Odbora za infrastrukturo, okolje
               in prostor. Hvala. <stage type="time">Seja je bila zaključena 11. novembra 2014 ob 18.00.</stage>
               </p>
            </sp>
         </div>
      </body>
   </text>
</TEI>