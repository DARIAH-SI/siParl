<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZPTZČPIEM-nujna-5-2014-11-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DEE6002A24E3A858C1257D870042062C</idno>
               <idno type="custom" subtype="day">F9563318703054CBC1257D8F00504C85</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F9563318703054CBC1257D8F00504C85</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZPTZČPIEM-nujna-5-2014-11-07.KZPTZČPIEM" n="5">
               <name>nujna seja</name>
               <date when="2014-11-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZPTZČPIEM-nujna-5-2014-11-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZPTZČPIEM-nujna-5-2014-11-07.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">5. nujna seja</stage>
            <stage type="date">(7. november 2014)</stage>
            <stage type="chairman">Sejo je vodila Eva Irgl, predsednica Komisije za peticije ter za človekove
            pravice in enake možnosti.</stage>
            <stage type="time">Seja se je pričela ob 14.04. </stage>
            


            <sp xml:id="SDT7-KZPTZČPIEM-nujna-5-2014-11-07.sp1">

               <speaker>PREDSEDNICA EVA IRGL:</speaker>

               <p>Pričenjam, 5. nujno sejo Komisije za peticije ter za človekove pravice in enake
               možnosti. Lepo pozdravljam člana komisije, lepo pozdravljam tudi vabljene na to
               sejo.</p>
               <p>Obveščam vas, da so se člani Poslanskih skupin SD, DeSUS in SMC opravičili. Ocenjujem, da je napoved in
               obrazložitev odsotnosti članov poslanskih skupin SMC, DeSUS in SD v nasprotju s
               Poslovnikom Državnega zbora, saj je možnost napovedati odsotnost članov šele pri
               obravnavi točke dnevnega reda, torej na sami seji. Tako pravi 65. člen
               Poslovnika.</p>
               <p>Sedma alineja, drugega odstavka, 95. člena Poslovnika pa ne omogoča vnaprejšnje
               obstrukcije pred začetkom obravnave točke. Ta člen Poslovnika namreč pomeni samo to,
               da se obstrukcija šteje za opravičeno odsotnost poslanca.</p>
               <p>Vsi, ki danes tukaj sedimo vemo, da je smisel parlamentarne demokracije razprava in v
               temu duhu je potrebno brati tudi člene Poslovnika. Kar pomeni, da če želijo kolegi
               poslanci iz koalicije to sejo obstruirati, potem naj pridejo sem, to jasno povedo,
               argumentirano povedo zakaj jo obstruirajo in potem naj zapustijo sejo. To, kar so
               danes storili poslanci koalicije pa je popolnoma neutemeljeno. Naj pojasnim, da so v
               svojem opravičilu, ki kot že rečeno, ni obstrukcija, zapisali, da ne bodo prisotni na
               tej seji komisije zaradi tega, ker ta tematika, ki jo bomo danes obravnavali naj ne
               bi bila v pristojnosti Komisije za peticije ter za človekove pravice in enake
               možnosti. Moram reči, da je naravnost nedostojno, da doktorji prava, ki jih imamo v
               temu parlamentu, v temu zadnjemu sklicu izjemno veliko in so izvoljeni poslanci ne
               poznajo niti Ustave Republike Slovenije, ne poznajo niti Poslovnika Državnega zbora
               in tudi ne poznajo pristojnosti Komisije za peticije ter za človekove pravice in
               enake možnosti. Lahko povem, da smo do sedaj na tej komisiji, jaz sem sedaj že mislim
               da tretjič, celo v tretjem mandatu predsednica te komisije večkrat obravnavali
               različne peticije državljank in državljanov, kajti to je tudi ključna pristojnost te
               komisije in tako bomo storili tudi danes.</p>
               <p>39. člen Ustave Republike Slovenije je jasen, govori o svobodi izražanja in prav ta,
               39. člen Ustave je tesno povezan ali pa lahko rečem, gre tesno z roko v roki s 45.
               členom Ustave Republike Slovenije, to je pravica do peticije. Pravica do peticije
               oziroma 45. člen Ustave pravi: <q>"Vsak državljan ima pravico do vlaganja peticij in do
               drugih pobud splošnega pomena. Smisel te pravice je ve tem, da lahko državljanke in
               državljani vlagajo peticije oziroma pobude in to brez strahu pred morebitnimi
               represivnimi ukrepi državnih organov in da državne organe opozarjamo na probleme,
               nastale v družbi."</q></p>
               <p>Glede na to, da še nisem odprla te točke dnevnega reda in morda tisti, ki nas danes
               spremljajo preko televizijskih kamer ne vedo o čem bomo govorili; govorili bomo točno
               o peticiji, ki je bila vložena v ta Državni izbor s strani gospoda Davida Tasića, ki
               je danes z nami in ga lepo pozdravljam v naši družbi.</p>
               <p>S sklicem seje ste prejeli naslednji dnevni red: Peticija z resnico in svobodo nad
               laž in prisilo. Ker k dnevnemu redu seje ni bilo predlogov za razširitev oziroma za
               umik katere od predlaganih točk je določen dnevni red seje, kot je bil predlagan s
               sklicem.</p>
               <p>Prehajamo torej na obravnavo <title>1. TOČKE DNEVNEGA REDA – TO JE PETICIJA Z RESNICO
                  IN SVOBODO NAD LAŽ IN PRISILO.</title>
               </p>
               <p>Na sejo so bili vabljeni oziroma sem vabila: gospoda Davida Tasića, prvopodpisanega
               pod peticijo, lepo pozdravljeni. Mag. Andreja Aplenca, nekdanjega političnega
               zapornika, lepo pozdravljeni. Gospoda Adama Demačija, nekdanjega političnega
               zapornika, lepo pozdravljeni. Vabila sem mag. Marka Grubišiča, prav tako nekdanjega
               političnega zapornika, lepo pozdravljeni. Dr. Anto Kovačeviča, prav tako nekdanjega
               političnega zapornika, tudi vas lepo pozdravljam. Vabila sem gospoda Petra Šaleja,
               prav tako nekdanjega političnega zapornika, kar osemnajst let je bil v zaporu ampak
               žal se nam je moral danes zaradi bolezni opravičite je pa za to z nami nekdanji
               politični zapornik, gospod Ivan Beljan, k ga tudi lepo pozdravljam. Z nami je gospod
               Nikola Štedul, politična žrtev atentata, pred časom smo vas že poslušali na tej seji
               komisije, hvala ker ste se odzvali povabilu tudi danes. Vabili smo tudi gospod
               varuhinjo človekovih pravic  Vlasto Nussdorfer, z nami je namestnik, lepo pozdravljeni in vabili
               smo Amnesty International Slovenije, nisem dobila nobenega opravičila in kot vidim
               tudi ni nikogar med nami.</p>
               <p>S sklicem seje ste prejeli naslednje gradivo: Peticijo z dnem 5. 11. 2014, ki je
               objavljena na spletni strani Državnega zbora s sklicem. Preden pa dam besedo najprej
               prvopodpisanemu pod peticijo mi dovolite, da pojasnim naslednje.</p>
               <p>Na Komisijo za peticije ter za človekove pravice in enake možnosti oziroma name, kot
               na predsednico Komisije je prvopodpisani pod peticijo gospod David Tasić naslovil
               naslednjo prošnjo, jo bom kar prebrala: "Spoštovana predsednica komisije, gospa Eva
               Irgl. Kot prvopodpisani vam posredujem peticijo Z resnico in svobodo nad laž in
               prisilo, s še nekaj podpisi političnih zapornikov iz časa komunističnega
               totalitarizma. Podpisi se še zbirajo. Letos obhajamo petindvajseto obletnico padca
               Berlinskega zidu in s tem simbolični konec celitve Evrope na svobodni in demokratični
               del ter na socialistične države v katerih so bile človekove pravice na čelu svobode
               izražanja in političnega delovanja na silo zatrte.</p>
               <p>Podpisani pod peticijo ostro obsojamo regresivne trende v demokratični Sloveniji, ki
               se kažejo v poskusu odstranitve vodje opozicije iz političnega življenja, ki je bil
               eden od najbolj vidnih znanilcev demokratičnih sprememb ob koncu 80. let prejšnjega
               stoletja in jih zavračamo.</p>
               <p>Vljudno vas prosim, da našo peticijo čim prej obravnavane na seji Komisije za
               peticije ter za človekove pravice in enake možnosti. Prosim vas, da na sejo povabit
               tudi naslednje nekdanje političine zapornike: Adama Demačija, mag. Marka Grubišiča,
               dr. Anteja Kovačeviča, Petra Šaleta, dr. Marka Veselca<stage>/?/</stage>, mag. Andreja Aplenca in
               žrtev nekdanjih represivnih oblasti Nikolo Štedula. S spoštovanjem David Tasić."</p>
               <p>Torej, prejeli smo podpisano peticijo in mi smo dolžni, kot komisija za peticije ter
               za človekove pravice in enake možnosti obravnavati takšno peticijo, ki so jo vložili
               državljani in državljanke. Seveda pa, kot rečeno tudi 45. člen ustave Republike
               Slovenije je jasen in zato je ta izgovor, ki so ga danes zapisali poslanci
               koalicijskih poslanskih skupin popolnoma neutemeljen in kaže samo na to, da ne želijo
               razpravljati o stvareh, ki pa so tukaj in zdaj izjemnega pomena.</p>
               <p>Preden dam besedo gospodu Tasiću mi dovolite, da preberem še peticijo, ki je prišla v
               Državni zbor zato, da bodo naše državljanke in državljani vedeli o kakšni peticiji
               govorimo in jo bom prebrala: "Letos obhajamo 25. obletnico padca berlinskega zidu in
               s tem simbolični konec delitve Evrope na svobodni in demokratični del ter na
               socialistične države, v katerih so bile človekove pravice na čelu s svobodo izražanja
               in političnega delovanja na silo zatrte. Ta nesrečna delitev ni minila zaradi
               modrosti političnih voditeljev, ampak zaradi neugasljivega hrepenenja ljudi po
               svobodi in pravičnosti ter spričo neustrašnih posameznikov, disidentov, ki so imeli
               dovolj poguma, da so za dosego teh vrednot zastavili svoje kariere, svobodo, nekateri
               celo življenje. Nič jih ni zlomilo. Nasprotno, njihov duh je prevzel in navdušil
               množice in naposled sta resnica in svoboda premagali laž in prisilo.</p>
               <p>Eden od najbolj vidnih znanilcev demokratičnih sprememb na območju nekdanje
               Jugoslavije ob koncu 80. let prejšnjega stoletja je bil Janez Janša, tedaj mlad
               publicist, ki se je s svobodo misli in besede zoperstavil jugoslovanski vojski in
               zardi tega postal politični zapornik.</p>
               <p>Janez Janša je bil kasneje kot človek in politik eden najzaslužnejših za
               osamosvojitev Slovenije in njeno polno integracijo v mednarodno skupnost. Pri svojem
               političnem delovanju si je predvsem zaradi odločnega boja proti ostankom nekdanjega
               režima v medijih, politiki, gospodarstvu in pravosodju nabral številne nasprotnike,
               največ prav pri vplivnih ostankih bivšega režima. Ti so za njegovo odstranitev iz
               političnega in nasploh javnega življenja pripravljeni poteptati prav vsa,
               ustavno-pravna jamstva na čelu s človekovimi pravicami Janez Janša je tako postal žrtev vplivnih ozadij, ki
               nimajo poguma, da bi se z njim politično spopadli, zavedajo pa se, da bi ob prevladi
               njegovih političnih prepričanj Slovenija stopila korak bližje normalnim demokratičnim
               in uspešnim evropskim državam s tržnim gospodarstvom, sami pa bi izgubili svoj vpliv
               v gospodarstvu, bančništvu, medijih in družbenih dejavnostih. Odstranjevanje Janeza
               Janša je svoj višek doseglo v primeru Patria. Mediji so o zadevi senzacionalistično
               poročali vse od leta 2008. Sodni proces se je pričel šele v letu 2011, svoje vrhunce
               je dosegel pred vsakokratnimi volitvami, vodili pa so ga ljudje, ki so v javnosti
               prepoznani kot njegovi politični nasprotniki. Zaradi krivične obsodbe, ki ne temelji
               na niti enem samem dokazu je bil Janez Janša kot vodja slovenske opozicije 20. junija
               letos torej tik pred predčasnimi parlamentarnimi volitvami naposled zaprt. Zaprt je
               vodja opozicije tekom volilne kampanje je vrglo močno senco na legitimnost volitev,
               toda večina njegovih političnih konkurentov to ne mori. Nasprotno. Največji problem
               vidijo v tem, da je bil Janez Janša v vsem navedenemu navkljub izvoljen. Nedavno, 15.
               oktobra so s pomočjo samo za v ta namen ustanovljene skupine pravnih strokovnjakov
               posegli v njegov poslanski mandat in za nazaj odpravili njegovo pasivno volilno
               pravico in s tem tudi aktivno volilni pravico 6 tisoč 116 slovenskih volivk in
               volivcev, ki so volili zanj. Pravni strokovnjaki so po političnem diktatu pripravili
               podlago za retroaktivno množično kršitev z ustavo zajamčenih človekovih pravic. V
               Sloveniji smo danes tako žal priča zaskrbljujočim režimskim trendom, ki spominja na
               tiste iz svinčenih komunističnih časov. Ljudje, ki so bili že takrat del pravosodne
               nomenklature skupaj s svojimi dediči vzpostavljajo kontinuiteto z nekdanjimi
               totalitarnimi pravnimi praksami. Dejstvo, da ima Slovenija političnega zapornika je
               namreč le vrh ledene gore. V zadnjih 15-ih letih je bilo kar 613 primerov, v katerih
               so sodišča na nižjih stopnjah ugotovljeno kršila človekove pravice in temeljne
               svoboščine. Poleg tega je bila Slovenija do konca leta 2013 pred evropskim sodiščem
               za človekove pravice kar 249 krat obsojena, zaradi kršitve pravice do sojenja v
               razumnem roku. Po številu teh obsodb glede na število prebivalstva je Slovenija z
               naskokom prva v Evropi. Podobno kot ob koncu 80-ih let prejšnjega stoletja se je na
               vse to odločno odzvala slovenska civilna družba. Spontano je bil oblikovan Odbor za
               varstvo človekovih pravic in temeljnih svoboščin Odbor 2014. Ima že na tisoče
               podpornikov, pod njegovim okriljem pa vsak dan mirno in dostojanstveno protestira
               množica ljudi. Protesti so se začeli ob zaprtju Janeza Janše 20. junija 2014 na Dobu,
               se nadaljevali v Ljubljani in se do danes razširili še v druga mesta po državi v
               katerih imajo sedež okrožna sodišča. Dnevne aktivnosti Odbora 2014 so v
               najvplivnejših medijih večinoma prezrte. Protestnike pa se pogosto stigmatizira z
               različnimi zaničljivimi izrazi. Cilj takega odnosa je lahko le zasramovanje ter
               odvračanje javne pozornosti od protestnikih vsebinskih sporočil. Spodaj podpisani
               politični zaporniki iz časa komunističnega totalitarizma vse navedene regresivne
               trende v demokratični Sloveniji ostro obsojamo in jih zavračamo. S podpisom te
               peticije izražamo svojo neomajno privrženost vrednotam svobodne demokratične in
               pravične družbe temelječe na človekovih pravicah in vladavini prava kot
               najpomembnejšimi pridobitvami svobodnih držav v transatlantskem prostoru. Izhajajoč
               iz teh vrednot Ustavno sodišče RS pozivamo k sprejemu takojšnje odločitve o
               prekinitvi prestajanja zaporne kazni vodje slovenske opozicije Janeza Janše. Prav
               tako ustavno sodišče pozivamo, da nemudoma odpravi neustavno, nezakonito in
               nepravično sodbo v zadevi Patria ter povrne na demokratičnih volitvam pridobljen
               poslanski mandat. Predsednika republike, vlado, državni zbor in vse pravosodne  funkcionarje pozivamo k
               dejanski vzpostavitvi vladavine prava, človekovih pravic in temeljnih pravic in
               temeljnih svoboščin v RS. Domače in tuje medije ter mednarodno skupnost demokratičnih
               držav pozivamo, da del svoje pozornosti s polno resnicoljubnostjo posvetijo
               zaskrbljujočim negativnim trendom v Sloveniji, v nasprotnem primeru je nadaljnje
               zniževanje standardov varovanja človekovih pravic in temeljnih svoboščin neizbežno.
               Vlade članice EU ter novo oblikovane evropske institucije pa pozivamo, da čim prej
               dejansko uveljavimo nov okvir za obravnavanje sistemskih tveganj za pravno državo v
               državah članicah EU, ki ga je letošnjo pomlad predstavila evropska komisija. Prav
               dogajanje v Sloveniji dokazuje, da je spremljanje razvoja vladavine prava v članicah
               EU potrebno okrepiti. V Ljubljani 20. 10. 2014 David Tasič, eden izmed obsojenih v
               procesu JBTZ leta 1988. To je torej peticija, ki jo danes obravnavamo in ima že kar
               lepo število podpisov nekdanjih političnih zapornikov, nekateri so danes tudi z nami
               in se še enkrat, iskreno, zahvaljujem, da ste si vzeli čas in prišli na to sejo
               komisije, da boste delili z nami vaše življenjske zgodbe pa tudi ocenili situacijo,
               ki je danes v Sloveniji pa verjetno tudi v nekdanjih državah Jugoslavije oziroma
               republikah. Hvala. Želite proceduralno, gospod Gorenak? Izvolite.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp2">

               <speaker>DR. VINKO GORENAK (PS SDS):</speaker>

               <p>Precej na kratko.</p>
               <p>Vi ste predsednica v uvodu že pojasnila razloge, zakaj koalicije tukaj ni odnosno kaj
               so rekli. Saj človek pravzaprav ne more verjeti svojim ušesom. Namreč v naslovu te
               komisije je Komisija za peticije itd., pred seboj imamo torej peticijo in koalicija
               pravi, da to ni material, da to ni gradivo, ki bi sploh sodilo na to sejo. Kaj pa
               potem sodi na to sejo, če ne sodijo peticije, ki so pred nami? Je pa treba, zaradi
               gledalcev kot tudi zaradi gostov povedati eno samo stvar še. Ko koalicija, ki ima žal
               v tem parlamentu praktično več kot dvotretjinsko večino, vedeti moramo, da imamo v
               Sloveniji koalicijo uradno in imamo še dve politični stranki, ki sta pravzaprav čista
               priveska te koalicije in glasujete striktno tako kot glasuje koalicija, da obstaja
               torej ena država, ki pravzaprav ne vem ali je težava ali ni težava. Takrat, ko ta
               močna koalicija, ta vsemogočna koalicija, ki šteje več kot dve tretjini tega DZ nima
               argumentov, potem ne pride na sejo in je zadeva končana. Ko pa recimo razpravljamo v
               državnem zboru o nekaterih temah, ki njen niso všeč, pa seveda govorimo poslanci
               opozicije predvsem poslanci SDS poslanci koalicije, sploh ne govorijo nič kot neki
               nemi roboti na koncu seveda pritisnejo gumb proti. Ampak predsednica, jaz sem vesel,
               da ste to uvrstila na sejo, točka dnevnega reda nosi naslov ali pa peticija ima
               naslov Z resnico in svobodo nad laž in prisilo, pa dajmo reči, da smo na strani
               tistih, ki govorimo o resnici in svobodi, tisti, ki so pa na strani laži pa nimajo
               toliko morale in toliko obraza, da bi stopili tukaj sem pred to komisijo za peticije
               in rekli, da pred nami sedijo ljudje, ki so bili 27 let neupravičeno v zaporu ali pa
               ljudje, ki so dobili 6 kolikor se spomnim gospod <stage>/ nerazumljivo/</stage> metkov tako rekoč v
               svojo telo od tistih ljudi, ki so prejšnjo državo vodili in tistih ljudi, ki so
               vladali v prejšnji državo. Če torej nekdo ni sposoben danes, leta 2014, usedli se
               tukaj na stol in pogledati tem ljudem v oči, potem se jaz bojim, da je nekaj narobe z
               moralo takih ljudi, to pa so seveda predsedniki koalicije. Hvala lepa,
               predsednica.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp3">

               <speaker>PREDSEDNICA EVA IRGL:</speaker>

               <p> Hvala lepa tudi vam dr. Gorenak. Hvala, ker ste tudi vi še dodatno pojasnili, zakaj
               ni  utemeljena ta t.i.
               obstrukcija, ki obstrukcija sploh ni, tako kot je zapisano v Poslovniku Državnega
               zbora, poslancev koalicija, ni bilo namreč prav nobenega razloga, da jaz te peticije,
               ki sem jo zdaj prebrala, ne bi uvrstila na sejo Komisije za peticije ter za človekove
               pravice in enake možnosti. Kot že rečeno, tudi večkrat do zdaj smo že obravnavali
               različne peticije, kar je edino pravilno in to je tudi glavni cilj oziroma tudi ena
               izmed ključnih nalog, ki jih ima ta komisija v tem Državnem zboru.</p>
               <p>Zdaj pa dajem besedo prvopodpisanemu pod peticijo z naslovom Z resnico in svobodo nad
               laž in prisilo gospodu Davidu Tasiću, še prej pa bom gospod Tasić, če mi dovolite,
               samo nekaj besed povedala o vas. Glede na to, da se mi zdi prav, da tudi mogoče
               mlajši gledalci, ki nas spremljajo vedo s kakšnimi, kakšne ljudi imamo danes prisotne
               na tej komisiji.</p>
               <p>Gospod David Tasić je novinar, uradnik, založnik, publicist, rojen leta 1962 v
               Kruševcu v Srbiji, gimnazijo je končal leta 1980, nato pa se je vpisal na tedanjo
               FSPN v Ljubljani. V letih od 1981 do 1989 je bil novinar in urednik pri časopisu
               Mladina. V tem času je kot kolumnist sodeloval z najpomembnejšimi mladinskimi
               revijami v Jugoslaviji. Leta 1986 je bil v skupnem izboru vseh mladinskih tiskanih
               medijev izbran za najboljšega mladinskega novinarja v Jugoslaviji. Leta 1987 je
               objavil znameniti feljton o Golem otoku, ki je prvi dokumentarni publicistični prikaz
               dogajanja v 40-ih letih prejšnjega stoletja. Feljton sproži burne odzive in polemike
               in se nadaljuje s pričevanji mnogih opogumljenih obsojencev v Mladini. Leta 1988 je
               gospod David Tasić, skupaj z Janezom Janšo, Ivanom Boštnerjem in Francijem Zavrlom
               aretiran zaradi domnevne izdaje tajnih vojaških dokumentov, ki so pričevali o
               neustavni in nelegitimni vlogi vojske v Jugoslaviji. Sodili so mu na vojaškem sodišču
               v Ljubljani. Obsojen je bil na 6 mesecev zapora, višje vojaško sodišče mu je kazen
               zvišalo na eno leto zapora. Leta 1988 je v samici vojaškega zapora bival dva meseca,
               naslednje leto pa še dva meseca v civilnem zaporu na Igu pri Ljubljani. V tem času je
               objavil nekaj knjig v samozaložbi, med drugim uspešnici Trupla z Golega ter Zbornik v
               imenu ljudstva, v soavtorstvu z novinarjema Meto Roglič in Marjanom Horvatom. Leta
               1989 je zapustil uredništvo Mladine in ustanovil eno prvih neodvisnih zasebnih založb
               v Sloveniji založbo Karantanija.</p>
               <p>Tako, zdaj pa res dajem besedo gospod Tasić vam, kot prvopodpisanemu pod
               peticijo.</p>
               <p>Izvolite. Pa še mikrofon če vključite, glavni srednji gumb, največji gumb, največji
               gumb, tako. Izvolite, beseda je vaša.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp4">

               <speaker>DAVID TASIĆ:</speaker>

               <p>Hvala.</p>
               <p>Najprej en kratek komentar v bistvu na to neodzivanje, današnjo ignoranco poslancev.
               Za njih bi bilo seveda koristno da so tukaj, ampak je pa indikativno, tudi za stanje
               v državi. Skratka, ta ignoranca nas je v bistvu tudi pripeljala tukaj kjer smo. In
               tudi državljani se morajo vprašati zakaj smo tukaj kjer smo, naj začnejo razmišljati
               o tem kdo in kako jih je v bistvu pripeljal sem.</p>
               <p>Spoštovani poslanci, spoštovani gostje, na vas se danes obračam, kot na demokratičen
               način izvoljene predstavnike ljudstva, kar naj bi pomenilo tudi na neke vrste varuhe
               demokratičnih temeljev naše družbe, na podlagi katerih ste bili izvoljeni. In ker se
               v zadnjih letih od nastanka samostojne Slovenije prav ti temelji demokracije vse bolj
               pogrezajo in se stavba, ki smo jo gradili za naše zanamce vse bolj maje, čutim da je
               prišel čas, ko je treba povzdigniti svoj glas in opozoriti na zelo očitne kršitve
               pravnih načel, na katerih sloni demokracija in pravna država. Takšna pravna država,
               ki naj bi zagotavljala človekove pravice, s tem pa tudi svobodo posameznika ter
               svobodo družbe, kot celote. Govorim o pravni državi in ne maski pravne države. Mi smo
               danes na neke vrste križišču – ali bomo šli v smeri nadaljnjega rušenja teh temeljev,
               pravnih, političnih, socialnih in ekonomskih.  Ali bomo stopali po poti graditve zrele demokratične
               družbe zahodnega tipa, po kateri danes uspešno stopa večina tako imenovanih
               post-socialističnih tranzicijskih držav vzhoda. Mi smo kot družba nekje obtičali.
               Obtičali smo nekje daleč v preteklosti in vedno znova se nam vsiljujejo preživele
               ideološke teme, neke vrste vsiljena državljanska vojna, ki traja in traja. In medtem
               ko na televizijskih ekranih plapolajo zastave različnih ideoloških simbolov medtem ko
               se ljudstvo in vi predstavniki ljudstva ukvarjate z ideologijo, že 25 let traja
               sistematično ropanje in izčrpavanje Slovenije. tisti, ki iz ozadja obvladujejo
               marsikaj predvsem pa obvladujejo denarne tokove, tisti, ki so zelo učinkovito
               omrežili našo državo, tistim je najbolj v interesu, da državljanska vojna traja v
               neskončnost. Kdor od intelektualcev tega danes ne razume, kdor tega ne vidi, ta se
               dela, da tega ne razume in se dela, da tega ne vidi. Ta na nek način služi interesom
               teh dobro organiziranih skupin, ki iz ozadja obvladujejo Slovenijo. Mi smo postali
               neke vrste otok sredi Evrope. Kazalci ekonomskih uspešnosti, svobod in učinkovitosti
               nam iz leta v leto padajo in kaj je najbolj paradoksalno in pomenljivo, čim slabše
               nam gre, tem močnejši so glasovi, ki nas vračajo v preteklost. To je res zgodovinska
               farsa. Spodbujeni od tistih, ki so omrežili Slovenijo in nas pripeljali v skoraj
               brezizhodno stanje, zelo podobno grškemu vrtincu, nekateri intelektualni krogi
               ponujajo alternative, temelječe na političnih temeljih neke totalitarne države. Saj
               dobro veste katere. Jugoslavije, države politične in ekonomske nesvobode, ki ni bila
               sposobna vzdrževati same sebe brez zunanje pomoči. Ko pa te pomoči od zunaj ni bilo
               več v zadostni meri se je sesula sama vase in utonila v krvi sto tisočih njenih
               državljanov. Danes nam preko medijev kažejo neke idealizirane slike preteklosti, ki
               bi lahko bile podlaga za nek bodoči odmik od zahodno evropskih demokratičnih
               vrednost. Za nek eksperiment vračanja v preteklost, ko naj bi bila družba socialno
               varnejša in pravičnejša za večino ljudi. Toda to so le utvare. Prava slika te družbe
               je bila polna krvi, solz in znoja. Prava slika te družbe je bila blaginja za elito
               ter enakost v revščini za ostale državljane. Da ne govorimo o človekovih pravicah, da
               ne govorimo o drugorazrednih državljanih. Celo drugorazrednih narodnih in etničnih
               skupnostih. Prava slika te družbe so ljudje, ki sem jih danes poklical v Ljubljano,
               podpisniki peticije bivših političnih zapornikov bivše države. Oni vam bodo iz prve
               roke povedali kako je bilo biti politični zapornik v Jugoslaviji. To so ljudje, ki so
               prestajali svoje kazni v najhujših jugoslovanskih zaporih leta in leta, nekateri od
               Adem Demači celo desetletja. To je človek, ki je zaradi svojega prepričanja in
               neterorističnih dejavnosti v jugoslovanskih zaporih prestajal 29 let. Celo eno leto
               več kot najbolj znani svetovni politični zapornik Nelson Mandela. Od njih boste iz
               prve roke slišali tudi nekaj o vzporednicah med družbenimi procesi nekdaj in danes, o
               pravnem sistemu, ki se ni v zadostni meri reformiral in odmaknil od načina delovanja
               v bivši državi. Sam pa bom na kratko povzel nekaj misli o stanju človekovih pravic v
               Sloveniji, tako kakor ga doživljam in vidim danes, 24 let po osamosvojitvi Slovenije.
               nekaj teh misli sem že predstavil v pogovoru z varuhinjo človekovih pravic Vlasto
               Nussdorfer. Toda zdi se mi pomembno, da jih slišite tudi poslanci v našem parlamentu.
               Že 27 let je minilo od znamenitih zgodovinskih dogodkov na Roški, ki so pomenili
               radikalen preobrat v dotedanjem pojmovanju človekovih pravic v nekdanji socialistični
               Jugoslaviji. Kot sem že povedal, mineva že 24 let odkar imamo novo državo, ki je v
               svojo Ustavo zapisala varovanje človekovih pravic kot eno najvišjih vrednost
               slovenske družbe. Tudi funkcija varuha človekovih pravic v Republiki Sloveniji govori
               o tem, da smo človekove pravice v pravni teoriji, v pravni teoriji postavili zelo
               visoko in da smo želeli zgraditi družbo z visokimi standardi na tem področju. Žal v
               praksi se je v obdobju teh poosamosvojitvenih 24 letih dogajalo in se še naprej
               dogaja marsikaj, kr je v popolnem nasprotju s tistim, zapisani v slovenski
                  Ustavi. Prvič, v vseh
               teh letih nismo opravili svoje civilizacijske dolžnosti in dostojno pokopali mrtvih
               iz bratomorne vojne, slovensko pravosodje pa je padlo na izpitu in ni procesiralo
               nobenega od zločincev zaslužnih za genocidna dejanja nad lastnim narodom v času vojne
               in po njej. Drugič, skoraj 20 let se nihče v tej državi ni resno zanimal za usodo
               tisoče izbrisanih sodržavljanov, ki so ostali brez osnovnih človekovih pravic in
               dostojanstva. Politika se je z njimi ukvarjala šele, ko je to postalo politično
               donosno in <q>"oportuno"</q> in šele evropsko pravosodje je opozorilo na prave razsežnosti
               problema. Naše pravosodje pa je tukaj zopet padlo na izpitu pravne zaščite
               državljanov in, če hočete, na izpitu človečnosti. Tretjič, v kako globoko moralni
               krizi tiči naša družba se je pokazalo tudi v prvih letih po izbruhu ekonomske krize,
               ko so na cesti brez plačila ostali domači in tuji delavci. Verjetno se še spomnite
               žalostnih prizorov obubožanih in ponižanih delavcev, ki so h nam prišli z velikim
               upanjem, a smo jih iz države odpravili kot nekaj nepotrebnega. Čeprav so z nami in za
               nas gradili infrastrukturo, ki jo je Slovenija v letih konjunkture potrebovala. Naša
               država je svojimi nadzornimi funkcijami tukaj povsem odpovedala in s človekovimi
               pravicami smo bili zopet na psu. Četrtič. Zadnji dogodki v zvezi s sojenjem v zadevi
               Patria pa že pomenijo rušenje stavbe, na katerih slonijo človekove pravice in
               načenjajo same temelje demokracije. Imam vtis, ki ga delim s sto tisočimi državljani
               naše dežele, da slovensko pravosodje zopet sodi po političnem prepričanju in ne po
               zakonih, ki bi morali biti za vse državljane enaki. Obstajajo resni indici, da
               slovensko pravosodje sodi Janezu Janši in ostalim v zadevi Patria po nareku vplivnih
               struktur in bivšega totalitarnega režima in da imamo v Sloveniji opraviti z
               montiranim političnim procesom. Janši, daleč najvplivnejšemu <stage>/nerazumljivo/</stage> opozicije
               slovensko pravosodje sodi iz prepričanja, da je moteč in destruktiven dejavnik v
               slovenski politiki, ki ga je treba iz politične scene odstraniti z vsemi sredstvi,
               tudi s pomočjo indicev in brez vsakršnih dokazov. Seveda o Janezu Janši, politiku in
               vodji opozicije, lahko mislite in pišite vse kar želite, če le ni osebno žaljivo, saj
               je svoboda govora tudi bistvo demokracije. Toda ne morete Janezu Janši soditi in ga
               obsoditi brez dokazov, ne morete ga odstraniti s politične scene na ta način, ker ta
               način političnega obračunavanja najeda same temelje demokracije, za katero se
               zavzemam že vse svoje življenje. Zato je ta proces točka preloma, lakmusov papir,
               test demokratične zrelosti naše družbe, križišče, ki bo pokazalo, koliko resno
               mislimo z demokracijo, s človekovimi pravicami in evropskimi civilizacijskimi
               vrednotami. To je križišče, ki bo pokazalo, v kakšno smer bo šla naša družba v
               bodočnosti. Sam sem 24 let samo opazoval destruktivne pojave v naši družbi, tiho in
               molče trpel ob slikah in glasovih ponižanih državljanov, gradil svoje stališče do
               slovenske politike in slovenske novejše zgodovine. Zdaj, ko so na preizkusu temelji
               naše demokracije, temelji politične svobode in temelji človekovih pravic ne morem
               biti tiho in samo opazovati. Zdaj je treba vstati in reči, to ni prav, tako se ne
               sodi, tako se ne gradi družba prihodnosti. Naša družba je na prelomnici, ko se
               sodstvo začne uporabljati v namene političnega boja, ko se sodstvo uporablja za
               izvajanje represije nad skupino državljanov, ki razmišljajo kritično ali drugače.
               Takrat je čas, da zazvoni alarm. Pri nas ta alarm že zdavnaj zvoni, vi poslanci pa se
               ne zganete. Ruši se politično ravnotežje družbe. Sto tisoče državljanov se počutijo
               ponižane tako kot leta 45.. Ruši se ravnotežje in s tem se ruši tudi prihodnost naše
               družbe. Vaša naloga je, da to preprečite. Vaša naloga je, da varujete pravice vaših
               kolegov, ki so žrtve montiranih političnih procesov. Vaša naloga je, da varujete
               pravice drugače mislečih, ker so te pravice temelj demokracije. Na začetku tega
               govora sem dejal, na vas se obračam kot na varuhe demokracije. Na vašo vest danes
               trkam in upam, da pri tem ne bose mižali in si pokrivali ušes. Upam, da ne boste
               ravnali kot da nič ne razumete in nič ne vidite. Upam, da boste ravnali kot pravi
               razumniki, kot ljudje, ne pa politično skorumpirani politiki, ki jim je človečnost
                  tuja. Upam, da boste
               ravnali tako nepreračunljivo po svoji vesti tako kot je že zdavnaj ravnal vaš
               nekdanji kolega Matevž Krivic, ki ga izredno spoštujem in cenim, bivši ustavni sodnik
               in predvsem velik človek, ki je slovenski javnosti sporočil nekako takole. Sem Janšev
               najhujši politični kritik in nasprotnik. Toda ta sodba ne bo zdržala, ta sodba je
               krivična in moja vest mi nalaga, da varujem njegove pravice. Tako kot Krivic tako so
               ravnali tudi mnogi drugi. Tudi sam nisem član nobene stranke. Nimam politične
               kalkulacije v ozadju, nimam ne materialnih ne kakšnih drugih koristi od tega, kar
               počnem. Nisem politični zagovornik Janeza Janše, ne izpostavljam se rad, ne maram
               riniti v ospredje, pa vendarle tukaj smo. Na točki preloma naše družbe in vest mi ne
               dovoljuje, da sem tiho. To, da sem danes tukaj pred vami skupaj s kolegi, ki so vsi
               po vrsti izkusili grozote zaporov totalitarističnega režima je preprosto moja
               državljanska dolžnost. Hvala.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam gospod David Tasić, naj povem, da smo počaščeni in tudi
               veseli, da ste danes z nami in da so z nami tudi ostali, ki bodo še delili zgodbe.
               Jaz upam, da so vas slišali tudi koalicijski poslanci, ki jih danes ni tukaj na tej
               seji pa čeprav bi morali biti prisotni. Sedaj bom dala besedo magistru Marku
               Grubišiču. Najprej pa…</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp6">

               <speaker>DAVID TASIĆ:</speaker>

               <p>Mogoče bi moral prebrati seznam naših gostov ne. skratka če dovolite v bistvu bi
               prebral.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp7">

               <speaker>PREDSEDNICA EVA IRGL:</speaker>

               <p>Izvolite, izvolite.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp8">

               <speaker>DAVID TASIĆ:</speaker>

               <p>Skratka med nami so magister Andrej Aplenc, magister strojništva in publicist, tri
               leta je bil politični zapornik na Golem otoku, potem že omenjeni Adem Demači,
               pisatelj, ki je že 29 let politični zapornik bivši politični zapornik, politični
               zapornik z najdaljšim stažem v bivši državi. Potem Vice Vukojević, bivši ustavni
               sodnik Republike Hrvaške. To so pravzaprav podpisniki, ne glede na to ali so tukaj
               ali ne, štiri leta politični zapornik. Potem Vladimir Šeks, pravnik in odvetnik,
               bivši predsednik hrvaškega Sabora, 7 mesecev politični zapornik. Peter Šale, bivši
               državni pravobranilec in poslanec, ali Šale, ane, Šale, Peter Šale bivši državni
               pravobranilec in poslanec, šest let politični zapornik, doktor Marko Veselica, bivši
               predsednik HDZ, politični zapornik, 18 let v zaporu, doktor Anton Kovačević, zraven
               mene, kolega, bivši poslanec v hrvaškem Saboru, šest let politični zapornik, doktor
               Andželko Mijatović, bivši svetovalec predsednika Franja Tuđmana, tri leta in pol
               politični zapornik, magister Marko Grubišić, predsednik društva hrvaških političnih
               zapornikov, tri leta politični zapornik, Ivan Zvonimir Čičak, predsednik hrvaškega <stage>/
               nerazumljivo/</stage> monitorja, tri leta politični zapornik, Ivan Belan, upokojeni brigadir
               hrvaške vojske, dve leti politični zapornik, Đuro Dečak, upokojeni general hrvaške
               vojske, eden zadnjih jugoslovanskih političnih zapornikov, profesor doktor Džemaludin
               Latić, bosanski pisatelj, šest let in pol politični zapornik v sarajevskem procesu.
               Tukaj jaz navajam tudi dva kolektivna podpisnika peticije. To je Hrvaško društvo
               političnih zapornikov to pomeni Hrvatsko društvo političkih zatvorenika, ki ima tri
               tisoč članov. Predsednik je magister Marko Grubišić in drugo je Hrvaško žrtvoslovno
               društvo ali Hrvatsko žrtvoslovno društvo, predsednik profesor doktor Zvonimir
               Šeparović in Marko Veselic HDS Hrvatske demokratske stranke. O.k. To je to.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp9">

               <speaker>PREDSEDNICA EVA IRGL:</speaker>

               <p>Najlepša hvala, gospod Tasić, za to predstavitev tudi vseh teh nekdanjih političnih
               zapornikov, ki so podpisali omenjeno peticijo Z resnico in svobodo nad laž in
               prisilo. Sedaj bom dala besedo našemu naslednjemu gostu, magistru Marku Grubišiću,
               ampak še prej mi dovolite, da povem nekaj več o vas. Konec leta 1982 je bil Marko
               Grubišić absolvent Ekonomske fakultete v Zagrebu, ker je obiskoval  cerkev in se deklariral za Hrvata je
               postal v narekovajih zanimiv za tedanjo komunistično oblast. Na študentski volilni
               konferenci v študentskem domu na Laščini on in prijatelji niso podprli kandidatov, ki
               jih je določila komunistična partija. Maščevanje je sledilo 11. novembra 1982. leta.
               Specialci in 30 vozil so obkolili študentski dom. V priporu so ga zadržali 10 dni.
               Ponovno je bil priveden 16.decembra. Podvržen je bil fizičnemu in psihičnemu nasilju.
               Ob tem je potekala medijska predpriprava zadeve Laščina. Marka Grubišića so obsodili
               na 4 leta strogega zapora. V zaporu Lepoglava je prebil dve in pol leti. Izpuščen je
               bil le nekaj dni pred 27. rojstnim dnevom, da se ne bi izognil služenju vojaškega
               roka v jugoslovanski vojski. Z oznako politični zapornik in hrvaški nacionalist je
               bil poslan v okolico Niša v Srbiji. Po vrnitvi leta 1990 je bil označen za nevarno
               osebo. Večkrat je bil priveden pred organe pregona. Poskušali so mu naprtiti
               postavitev bombe pod spomenik padlim borcem. Danes ocenjuje, da so udbaši povezani z
               interesi er odlično pozicionirani v gospodarstvu in varnostnem sistemu. Med drugim je
               tudi prepričan, da Hrvaška potrebuje lustracijo. In sedaj dajem besedo magistru Marku
               Grubišiću na njegov pogled na današnjo situacijo tudi morda v primerjavi z nekdanjo
               situacijo in seveda pogled na peticijo, ki ste jo podpisali. Izvolite, beseda je
               vaša.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp10">

               <speaker>MAG. MARKO GRUBIŠIĆ:</speaker>

               <p>Sprva bi se zahvalil vsem tistim, ki so omogočili nam, političnim zapornikom,
               disidentom, ki smo tukaj prisotni, da podamo svoje pričevanje o nekem času za
               katerega smo mislili, da je za nami, da je preteklo. To je preteklost, ampak ljudje,
               ki so odločali o naših usodah v tistem času so na žalost tisti ljudje, ki odločajo o
               stvareh danes tako v na Hrvaškem in na žalost, kolikor imam stike s političnimi
               zaporniki v Sloveniji z javnega življenja podobna usoda je kot kaže tudi v Sloveniji.
               Par besed bi povedal in že uvodoma, kot sem slišal, ste podali neko mojo kratko
               biografijo kot političnega zapornika. Res je, zelo mlademu so mi sodili. Bil sem
               obstojen, ko sem bil na Ekonomski fakulteti, ampak to še enkrat kaže na to, da je ta
               sistem, ki je bil zelo rigiden, od leta 49. do 50. leta prejšnjega stoletja niso
               izbirali po letih, niso imeli nobenega moralnega človeškega kriterija in sistematično
               so uničevali vse tiste, ki so mislili drugače, ki so imeli drugačna stališča in tako
               dalje. Od 1945. do 1990. ne bom podajal statističnih podatkov, ne preveč, ampak moram
               omeniti, da le na Hrvaškem je bilo več kot 15 tisoč političnih zapornikov. Naj
               izpostavim tudi to, da je od tega bilo 3643 žensk. To so bile ženske, ki bi lahko
               postale matere, ampak ker so bile mnoge obsojene na smrt in nekatere na doživljenjsko
               ječo, večinoma pa čez 10 let, preostale okrog 3, 5 ali 8 let. Vse to kaže na to, v
               kakšnem težkem terorju je smo takrat živeli v tem režimu, ki smo <stage>/nerazumljivo/</stage>, mi,
               ki smo imeli neposreden uvid v vso morbidnost tega sistema. Kot sem povedal ne bom
               izgubljal besed o sebi, o svojem zaporu, nisem patetičen po navadi. Mislim, da je
               vsak zapor vedno zelo težak. Ne le, da smo bili zaprti, mislim, da boste slišali to tudi od drugih,
               tudi znotraj zaporov so obstajale interne kazni, izolacija, samica in tako dalje.
               Skozi vse to smo vsi šli. Moj preiskovalni postopek, moja preiskava je bila zelo
               težka, na žalost moram reči celo krvava. To pomeni, da je tukaj bilo tudi fizično
               nasilje in uničevanje in tudi danes se to nadaljuje. To kar pa je bistvenega pomena
               je, da sedaj izkoristim to priložnost, da sem danes tukaj in vedno sem tako usmerjen.
               Usmerjam se v tisto, kaj bo jutri in kaj nas čaka. Na žalost, ko rečem na poti sem v
               Ljubljano sem razmišljal, še zdaj razmišljam tukaj v tej dvorani, moram reči, zakaj
               smo mi pravzaprav danes tukaj? Kaj nas je sem pripeljalo? Kaj je mene sem pripeljalo?
               Prepričan sem, da se bomo vsi strinjali, da imamo enako mnenje kot bivši politični
               zaporniki. Gotovo me je pripeljalo nekaj v kar verjamem, ne glede na pravni proces
               našega prijatelja, somučenika, ki so skupaj, ki je skupaj z nami, kot smo videli
               Hrvaško on videl svobodno, demokratično, neodvisno Slovenijo. Ta isti človek je bil
               takrat sojen ravno zaradi teh stališč. Tud danes mu sodijo, kolikor vem sodne odločbe
               so v imenu ljudstva in ugotavljam, da smo v neodvisni slovenski državi. Paradoks je
               pa v tem, da človek, ki se zavzema, da se ustvari neka država, je potem podvržen
               ravno sojenju v tej državi. Torej nek vtis, zaradi katerega enostavno moramo priti v
               Ljubljano in to povedati naglas v imenu vseh nas in kot predsednik Društva političnih
               zapornikov, ko sem pred kratkim rekel, da bom šel v Ljubljano in dal svojo podporo
               Janezu Janši, prijatelju disidentu, ta seznam za podpise peticije je bil prekratek,
               da bi lahko vključili imena vseh tistih, ki dajejo podporo Janši in zaradi tega smo
               se podpisali kot društvo pod peticijo in sedaj v imenu Hrvaškega društva političnih
               zapornikov, več kot tri tisoč članov imamo in to ni majhno število enako mislečih in
               potem ko se vprašamo, zakaj jaz in mogoče drugi tukaj enako, zakaj smo prepričano,
               zakaj gre. Stvari so zelo enostavne, če jih poznamo. In poznamo jih. Samo eno
               primerjavo bi podal. Rad bi, ad bi bilo v Sloveniji drugače vendar kolikor vem,
               kolikor sem sam spoznal, je enako kot na Hrvaškem. Pogovarjali smo se o tranziciji,
               na žalost to ni mentalna in moralna tranzicija, samo po imenu je to tranzicija,
               dejansko se ni zgodila, čeprav je bila to obveza pri vstopu v Evropsko unijo ter v
               skladu z resolucijo Sveta Evrope bi to moralo storiti ampak kolikor vem niti Hrvaška
               niti Slovenija nista naredili nič v smislu obsodbe totalitarnega komunističnega
               režima, v katerem smo živeli in da je temu tako kažejo statistični podatki. Na
               Hrvaškem 851 zaposlenih v Službi državne varnosti je leta 90, 91 vstopilo v službe
               hrvaške države, ki se imenujejo SUZUP HISIS in tako dalje in od njih 754 od celotno 851 zaposlenih Službe
               državne varnosti ali z drugim imenom UDBE je 754 ljudi aktivno se infiltriralo v vse
               hrvaške službe. Če pa h temu dodamo še to, da vsak izmed njih je imel svoje
               sodelavce, ki so globoko infiltrirani v gospodarstvo v družbeno političnem življenju,
               predvsem torej v gospodarstvu, tam so baze in stolpi neosvojljivi, tam je največja
               moč, to je tako močna mreža, da nikoli ne bo dovolila posameznikom, tistim, ki
               drugače mislijo, drugače mislečim, da jim kakorkoli grejo v nasprotju z interesom in
               mešajo štrene. To bi želel povedati. Nekdo je omenil primerjavo 1990, 2014. Na žalost
               je struktura ljudi na oblasti nespremenjena in to je tudi tisti del, ki nas
               decidirano skoraj pripelje do končnega prepričanja, da naš kolega disident ni
               odgovarjal takrat <stage>/nerazumljivo/</stage> oblasti. Sedaj jim je verjetno še manj po volju, še
               bolj nevaren jim je, kolikor razumem. Je veliko ljudi, ki je glasovalo zanj, ki so ga
               volili in gotovo, da taki posamezniki motijo vsako oblast, vsako grupacijo, ki želi
               biti na oblasti. Naj dodam še naslednje. Če govorimo o mentaliteti, načinu
               razmišljanja političnih zapornikov in o tem lahko govorim zelo konkretno, ker sem
               skoraj vsak dan v stiku s političnimi zaporniki. Name se obračajo s svojimi problemi,
               ampak zelo simbolično lahko rečem, govorim o nekem grdem obdobju, ki ne mre za sabo
               imeti lepih posledic. Nekaj bi vam rad povedal, s čemer želim orisati ne le
               simbolično ampak dejansko stvarnost, kaj je to slovenska, kaj je to hrvaška
               stvarnost. Stvarnost po moje resničnost je da bi naš moj dragi prijatelj, ki je za
               hrvaško svobodo bil v ameriških zaporih 32 let in sanjal neodvisno hrvaško državo
               tako kot so si mnogi v Sloveniji želeli neodvisno Slovenijo, vzpostavljam paralelo.
               Na žalost je ta človek po 32 letih deportiran iz ameriških zaporov leta 2008, to je
               bližnja preteklost in če ga navajam, sprejel sem ga na letališču skupaj s prijatelji.
               Rekel je, to je mojo novo rojstvo. Bil je izredno srečen, da se je končno vrnil na
               Hrvaško ponovno svoboden. Vendar 1. septembra 2013 je ta človek zagrešil samomor.
               Rekel je, da je bilo lažje prestati 32 let v najhujših ameriških zaporih kot pa
               prenesti hrvaško resničnost. In zakaj govorim vse to? O tem govorim zato ker se mnogi igrajo ne s
               statusom ampak z življenjem drugih ljudi. Če se igramo take igre in imamo take
               scenarije, potem ne gre samo za posameznike, ampak mogoče bo v bližnji prihodnosti na
               Hrvaškem in v Sloveniji bomo našli nekoga, ki bo potrdil zgodbo in to vedo tudi moji
               kolegi, da so ljudje enostavno v živci na robu. Ne želim biti dolgovezen, na koncu
               naj le sporočim. Izredno sem zadovoljen, da nam nikomur sploh ni bilo težko,
               prijatelju Demačiju tudi ne, ki je najdlje potoval, nikomur ni bilo žal, da je
               porabil toliko let v zaporu le, da smo prišli iz tega komunističnega pekla. Po naravi
               sem optimist in zato vidim luč na koncu tunela, na koncu predora. Če bomo še imeli
               take razgovore kot je ta bomo vendarle našli način, kako naj to mrežo, dobro umreženo
               mrežo, kot je rekel kolega zamenjamo z neko drugo mrežo. Moramo biti konstruktivni,
               potrpežljivi, obstajamo, tu smo, lahko naredimo nek premik, lahko oblikujemo neko
               drugo mrežo, ki nikoli ne bo zapirala ljudi, zato ker mislijo drugače, ker so za neko
               drugo opcijo in ker želijo dobro svojemu narodu. Želim biti še dodatno konstruktiven,
               nisem politik, sem ekonomist in to vedno ponavljam, torej naj zaključim. Imamo
               združenje in teraso vseh nekdanjih političnih zapornikov iz post komunističnih držav.
               Kmalu bomo aktivirali določene posameznike, ki bodo obveščeni o vsem, kar se dogaja
               na Hrvaškem in v Sloveniji. Vse skupaj bomo dvignili na neko višjo raven in dejansko
               bomo obvestili Evropo in Evropski parlament o tem, kar se dogaja v nekaterih post
               komunističnih državah, čeprav UDBA, KOS in komunizem še vedno živijo. Hvala.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp11">

               <speaker>PREDSEDNICA EVA IRGL:</speaker>

               <p>Hvala za vašo razpravo magister Marko Grubišić. Sedaj pa bom dala besedo doktorju
               Antu Kovačeviću. Gospod Kovačević je na Dunaju doktoriral iz filozofije v času
               jugoslovanskega komunističnega režima, oktobra 81. je bil aretiran, zaslišan in
               odpeljan v pripor. Na montiranem političnem procesu je bil tudi obsojen. Obremenilni
               priči sta bila dva dunajska študenta, ki pa sta takoj po vrnitvi na Dunaj mednarodne
               institucije in avstrijsko vlado seznanila, da sta bila prisiljena podati krive izjave
               zoper Kovačeviča. Amnesty international je Anta Kovačevića razglasil za zapornika
               vesti, ker je pri svojem delovanju in prizadevanju za spremembe državne ureditve
               zagovarjal nenasilje ter je bil obsojen zaradi svojih idej in besed. Kazen mu je bila
               izrečena 24. junija 1982. leta. Obsojen je bil na 8 let in pol zapora, zaplembo
               premoženja. Po pritožbi je bila kazen zmanjšana na šest let. Anto Kovačević je v
               zaporu v Zenici bil vse do leta 1987. Bil je tudi poslanec v hrvaškem Saboru. Gospod
               Kovačević zelo sem vesela, da ste danes z nami. Žal mi je edino, da smo povabili na
               to sejo tudi predstavnike Amnesty International, glede na to, da je prav Amnesty
               International tista, ki je vas razglasila tudi za zapornika vesti, mi je res žal, da
               danes niso našli časa in prišli sem in povedali svoje mnenje. Ampak zakaj je temu
               tako, lahko bi razpravljali. Doktor Kovačević, beseda je vaša izvoljena.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp12">

               <speaker>DR. ANTO KOVAČEVIĆ:</speaker>

               <p>Sem zelo hvaležen. Čeprav sem se intenzivno ukvarjal s slovenščino, še vedno mi je
               hrvaščina lažja. 
               Dovolite, jaz bom govoril hrvaško, vi slovensko, sem sto procentov prepričan, da se
               bova dobro razumela.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp13">

               <speaker>PREDSEDNICA EVA IRGL:</speaker>

               <p> Odlično ste povedal, kar izvolite.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp14">

               <speaker>DR. ANTO KOVAČEVIĆ:</speaker>

               <p>Hvala!</p>
               <p>Iskrena hvala, srčno hvala za vabilo, za katerega je bila inspiracija to, kar je
               rekel kolega David Tasić 1988. je zame bil on in njegove kolumne iz Mladine nek
               navdih. Na montiranem političnem procesu sem bil obsojen za 8 in pol let zapora, Udba
               me je <q>"kidnapirala"</q> 13 dni, moji bližnji niso vedeli, kje sem. Ko so me izpustili iz
               zapora iz Zenice, so me 22. februarja 1988 maltretirali v Bosanskem Brodu, štirje
               udbovci so me izvlekli iz avtomobila, pretepli so me, tekla je kri, bil sem podplut,
               končal sem v bolnišnici. In potem je eden od mojih profesorjev mentorjev, pri katerem
               sem doktoriral, rekel, imaš samo dva izhoda, lahko greš v migracijo, drugače pa nimaš
               šanse v Bosni in Hercegovini ali Hrvaški dobiti posel, službo, v skladu s svojimi
               znanstvenimi klasifikacijami. Ti si državni sovražnik številka ena. In jaz sem se
               odločil za Slovenijo, kajti civilizacijski in moralni standard je bil tukaj drugačen,
               liberalizacija se je prej začela, zahvaljujoč tudi enemu od ljudi, ki sedi z nami,
               veliki sin domovine, Janez Janša, danes na žalost po 24, 25 let slovenske in hrvaške
               demokracije, imamo pravzaprav isto usodo. Spet smo tukaj pri isti mizi. Bil sem
               srečen in počaščen, da sem leta 1988 pred vojnim sodiščem lahko dal svoj prispevek.
               Vedno sem vsak dan prihajal podpirati Tasića, Janšo in Borštnerja, kajti vedel sem,
               da so to veliki slovenski sinovi, ki ljubijo svoj narod in svojo demokracijo. Marko
               Avrelij, Sveti Avguštin mi je najbolj priljubljen, kar koli delaš, delaj z
               ljubeznijo, če si tiho, bodi tiho iz ljubezni, če govoriš, stori enako, bojuj se za
               resnico, ker le resnica nas lahko reši. Takrat so se borili za resnico in to počnejo
               še danes. Domoljubi, kot so Janez Janša in David Tasić nimajo Slovenije, Slovenijo
               imajo tisti, ki je nikoli niso hoteli, enako velja za Hrvaško. Sam sem napisal knjigo
               Človek in njegova senca, Željko Kitić, bivši agent Udbe javno govori, kaj je naredil
               meni, Marku Veselcu<stage>/?/</stage>, kardinalu Kuhariću, Ademu Demaćiju, na kakšen način so
               montirali procese, kako so nas <q>"kidnapirali"</q>, kako so vgrajevali prisluškovalne
               naprave. In on je tisti, ki pravi, Hrvaško ne obvladujejo tisti, ki so se borili
               zanje, ampak, moji kolegi, Udbaši, ki se nikoli zanjo niso borili, ampak so uspeli
               zanjo vknjižiti svojo lastninsko pravico in isto velja za Slovenijo.</p>
               <p>V nekem pogovoru z lastnikom radio mrežnice z Željkom, rekel sem, ali ne bi bilo
               dobro, da bi to dobil politični zapornik, ampak Udbaš ima to v lasti in on je rekel,
               ja, ampak nas v vseh državah zanima moč in oblast. Bil sem v zaporu, ker sem drugače
               razumel svobodo in skrbi me v teh demokracijah, kako to, da v Sloveniji in na
               Hrvaškem po 24 letih ni politične volje, da bi se zločini, storjeni v imenu Jugoslavije, Tita in
               Komunistične stranke procesirali. Kako lahko na Hrvaškem imamo trg po imenu človeka,
               ki je dopoldne pil vodko s Stalinom, popoldne pa s Churchillom, kako lahko tak
               svetovni prevarant ima svoj trg v Zagrebu. Ta jugoslovanska ideja je na žalost še
               vedno prisotna, ne le na Hrvaškem, ampak tudi v Sloveniji, kljub vsem resolucijam
               Sveta Evrope. Da je Hrvaška talec Udbe, pa smo videli sedaj v zadevi Perković, ko naj
               bi prišlo do izročitve, Hrvaška je sicer podpisala vse, v prvih treh dneh našega
               članstva v Evropski uniji smo se že postavili po robu Evropski uniji, obrnili smo
               hrbet prijateljem Nemcem in začeli ščititi morilce. Moji kolegi, vsi, ki smo se
               borili za drugačno svobodo, kot je komunistična, ne bomo mirovali, dokler bo v
               Sloveniji in na Hrvaškem zaščita za udbaške morilce. Mislim, da je absurdno v hrvaški
               demokraciji to, da ne obstaja, čeprav v Sloveniji, Slovenija je na nek način
               obračunala z unitarističnimi simboli, ampak pri nas imamo še vedno turizem v
               Kumrovcu, na primer. Torej, vsi, ki smo si želeli svobodno Hrvaško in Slovenijo, naše
               sanje so se spremenile v nočno moro, ne smemo izgubljati upanja, kajti kot pravi
               pesnik, smrt ne bo utišala vseh mrtvih in tišina ne bo pregnala vse upanje. In isto
               je Hrvaškem in v Sloveniji danes, nekateri imajo domovino, Janša, Tasić, drugi pa
               imajo premoženje. Nekateri nosijo Slovenijo v žepu, drugi v srcu, za nekatere je
               Slovenija domovina, za druge premoženje in enako je na Hrvaškem, nekateri so
               zainteresirani samo za oblast in moč in nič drugega, nič se ni spremenilo, spremenile
               so se samo zunanje podobe. Imamo himno, imamo zastavo, predsednik Mesić je v celoti
               rehabilitiral Udbo, Budimirja Lončarja si je postavil za glavnega svetovalca, Saša
               Perković, ki mu sedaj sodijo zaradi umorov v Nemčiji je absurd, če ne bi bilo nemških
               oblasti, noben Udbaš ne bi za nič bil odgovoren. Neverjetno je, da se lustracija
               izvaja v Nemčiji in da te politične volje na Hrvaškem ni. zločini, narejeni v imenu
               komunistične stranke, Tita in Jugoslavije niso procesirani, tranzicija ni uspela,
               kajti Slovenijo in Hrvaško so začeli graditi s starimi gradbenimi materiali in to je
               razlog, zakaj se hiša podira. Mi imamo Perkovića, vi imate Zemljariča in čestitam
               ljudem, kot je gospod Leljak, ki imajo dovolj poguma, da odstirajo zavese pred očmi
               ljudi in govorijo o zadevah, o katerih ljudje nimajo pojma. Na to temo moramo pisati
               knjige, ne smemo ostati tiho vse, dokler je še živ katerikoli Udbaš, ki nas je
               preganjal, ki nas je pošiljal v zapor, ki nas je fizično in psihično zlorabljal. To
               so še vedno tisti ljudje, ki upravljajo Hrvaško in Slovenijo danes. Oni so vsi v
               različnih strankah, odlično sodelujejo, niso izginili s padcem berlinskega zidu, oni
               so se samo prilagodili in tudi mi se moramo povezati, združiti, mogoče bomo
               potrebovali 50 let, da pridemo ven iz  komunizma, kajti očitno se vse to predolgo vleče,
               očitno so mnogi inficirani s tem komunističnim virusom, ki se ga je težko znebiti.
               Ante Kovačeviću in drugim se zahvaljujem, ker želimo ljudem razsvetliti temo. Le v
               demokraciji je beseda tank in uporabiti moramo edino orodje, ki ga imamo, govoriti
               moramo resnico in le resnico, ker kot pravi Sv. Ivan v Bibliji, le ona nas bo
               rešila.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp15">

               <speaker>PREDSEDNICA EVA IRGL:</speaker>

               <p> Naj samo povem, preden dam besedo naprej gospodu Nikoli Štedulu, da smo mi na
               komisiji, tej, za peticije ter za človekove pravice in enake možnosti, večkrat
               razpravljali o zločinih Udbe, ne nazadnje, Vrhovno sodišče Republike Slovenije je
               povedalo, da je bila to zločinska organizacija, ampak kar je ključen problem je pa
               to, da nekateri poslanci še vedno ne zmorejo obsoditi teh zločinov Udbe in tudi
               zaradi takšnih ravnanj danes poslancev, ki jih pričakujemo s strani koalicije, ni z
               nami. Enkrat bo potrebno stvari postaviti na svoje mesto in to lahko postavimo samo s
               pomočjo resnice. Tako, najlepša hvala.</p>
               <p>Zdaj pa bom dala besedo gospodu Nikoli Štedulu. Mi smo ga enkrat že gostili na seji
               Komisije za peticije ter za človekove pravice in enake možnosti. Gospod Štedul je bil
               rojen leta 1937, bil je prvi človek hrvaškega državotvornega gibanja, poznan je kot
               eden izmed redkih hrvaških emigrantov, ki je preživel atentat Udbe. Atentat je bil
               izveden leta 1998 na Škotskem, tedaj je predsedoval hrvaškemu državotvornemu gibanju,
               ki se je zavzemalo za neodvisnost Hrvaške. Atentator je bil po 11-dnevnem sojenju
               obsojen na 15 let zapora. Po atentatu je bil potem posnet tudi televizijski film.</p>
               <p>Lepo vas pozdravljam gospod Štedul, nekaj misli še z vaše strani, bomo zelo veseli.
               Izvolite.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp16">

               <speaker>NIKOLA ŠTEDUL:</speaker>

               <p> Najlepša hvala vsem vam, vsem organizatorjem, da ste mi dali priložnost, da javno
               izrazim podporo našemu prijatelju Janezu Janši.</p>
               <p>Pravzaprav v času, ko sta gospod Janša, gospod Tasić, torej, ko so bili tukaj pred
               vojaškim sodiščem ti ljudje, leta 1988, takrat sem bil predsednik hrvaškega
               državotvornega gibanja in takrat smo mi to videli kot neko oživljanje ali prebijanje
               ledu iz totalitarnega režima v demokratični sistem. To nas je res izredno zanimalo,
               imeli smo veliko publiciteto v naših emigrantskih časopisih, objavljali smo podrobno,
               kaj se dogaja, čeprav smo dvomili, ali bo to bolj koristilo ali škodovalo tem ljudem.
               Kar je bila potem navada, da se zaradi tega ljudi dodatno obtožuje, da so fašisti in
               podobno, ampak za nas je bilo to preveč pomembno, temu smo pripisovali res veliko
               pozornost in publiciteto v našem emigrantskem časopisju. Za nas so ti ljudje že
               takrat predstavljali žive legende. Ljudje, ki so se postavili v bran, ki so se začeli
               boriti za svobodo in demokracijo in takrat ni bilo veliko obetov, da bodo zmagali. Le
               nekaj mesecev pozneje, po njihovem sojenju, je jugoslovanski režim poslal nadme atentatorja na
               Škotsko. Mogoče tudi zaradi tega, ker smo jim dali toliko publicitete, mogoče so se
               zaradi tega hitreje odločili, da me umaknejo z javne scene, seveda je pa tu bilo še
               veliko drugih razlogov. Zato sem posebej zadovoljen, da danes lahko tukaj vsi mi
               izrazimo gospodu Janši podporo, kajti ne gre tukaj le za Janšo, gre za nek proces
               izstopa iz krize. Po začetnih spremembah na Hrvaškem in v Sloveniji je kriza nastala
               in sedaj je ta voz nekako treba spet potegniti iz blata, da bi se situacija
               izboljšala. V 90. letih prejšnjega stoletja, ko smo na veliko in široko govorili o
               tranziciji, to se je povsod slišalo, takrat sem v časopisu nekje objavil, da bo
               formalno tranzicija trajala veliko manj, ampak mentalno, v glavah ljudi bo pa
               tranzicija trajala veliko dlje. Nisem pa pričakoval, nisem verjel, da bo to res
               trajalo tako dolgo, da bom tako natančno napovedal, kako težka bo ta tranzicija in
               dejansko je še vedno težka. Ker kot vidimo tukaj, kot slišim danes, tukaj v
               Sloveniji, ti ki so danes na oblasti, nasprotujejo takim pobudam, kot je ta peticija,
               to le kaže na to, da se ti ljudje niso pripravljeni soočiti s temnimi platmi svoje
               preteklosti in da bi najraje pozabili. Ampak staro pravilo je, da tisti, ki se niso
               pripravljeni spopasti in soočiti s svojo preteklostjo, ki tega ne zmorejo, potem ne
               morejo graditi boljše prihodnosti. In to je pravilo, ki drži. Sami se bodo morali
               soočiti s svojo preteklostjo, ali pa bo na njihov položaj moral sesti nekdo, ki to je
               sposoben in le tako bomo potem gradili boljšo prihodnost.</p>
               <p>Ne bi se spuščal v to, kar so povedali že moji kolegi in prijatelji. Želel bi pa
               omeniti še nek absurd, ki se dogaja na Hrvaškem. 1999. leta sem vložil kazensko
               prijavo proti Josipu Perkoviću zaradi sodelovanja v organizaciji atentata proti meni.
               To sem naredil zaradi tega, ker sem na Hrvaškem želel začeti proces, da pravosodje
               začne delati svoje delo, da se dejansko ustvari država Hrvaška, kjer bo pravosodje
               vredno vsega zaupanja. Na to prijavo sem dobil odgovor šele deset let pozneje, to
               ovadbo, ni bilo dovolj dokazov, da bi se začel sodni proces. Ampak v tej ovadbi sem
               navedel tudi določene ljudi, ki so bili v emigraciji ubiti, vključno z Đurekovićem,
               glede katerega zdaj poteka postopek, Nemci pa so vendarle našli dokaze, tako kaže,
               ali vsaj dovolj dokazov, da ga lahko pokličejo na odgovornost v Nemčijo. V desetih
               letih Hrvaška tega ni zmogla, to samo kaže na to, ne bom se sedaj spuščal v
               primerjavo s slovenskim pravosodjem, mislim, da si tega ne  smem dovoliti, vendar iz tega, kar sem
               do sedaj slišal, imam občutek, da je vse zelo podobno in da se moramo tega rešiti, če
               želimo graditi boljšo bodočnost.</p>
               <p>Še enkrat torej hvala, ker ste mi dali to priložnost, da izrazim podporo gospodu
               Janši. Hvala še enkrat.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp17">

               <speaker>PREDSEDNICA EVA IRGL:</speaker>

               <p> Najlepša hvala tudi vam, profesor Štedul, še mikrofon, če izključite, tako,
               najlepša hvala.</p>
               <p>Sedaj bom dala besedo mag. Andreju Aplencu. Mag. Andrej Aplenc je bil rojen leta
               1930, kot dijak in študent dvakrat zaprt na Golem otoku, vsega skupaj 3 leta. Prvič
               zato, ker je brigadirjem namesto marksistične vzgoje raje privoščil plesni večer in
               drugič, ker je zavrnil uvajanje za Udbo. Je eden od 555 Slovencev, ki so v 50. letih
               prejšnjega stoletja kazen za svoja dejanja plačevali na zloglasnem Golem otoku. Svojo
               golootoško zgodbo, o kateri je javno spregovoril šele v samostojni Sloveniji, je kot
               pravi končal z dosego rehabilitacije na sodišču in izplačilom odškodnine. Kasneje je
               odšel v tujino in leta 1970 v Združenih državah Amerike tudi magistriral. Do leta
               1990 je služboval v kemični in letalski industriji v Združenih državah Amerike, nato
               pa se je vrnil v Slovenijo. Imenovan je bil za generalnega direktorja Slovenskih
               železarn in nato odstavljen po tem, ko je bila izglasovana nezaupnica Demosovi
               vladi.</p>
               <p>Gospod Aplenc, izvolite, da tudi vi delite z nami tako vašo zgodbo, kot kako vidite
               sedanji trenutek. Izvolite.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp18">

               <speaker>MAG. ANDREJ APLENC:</speaker>

               <p> Prav lepa hvala za vabilo na sejo te parlamentarne komisije.</p>
               <p>Najprej bi rekel, da vi ste že dovolj izčrpno opisali moj življenjepis, dodal bi samo
               to, da jaz sem se vrnil v Slovenijo za plebiscit, da sem glasoval za neodvisno
               Slovenijo, ki pa si je nisem takrat predstavljal tako, kakor jo doživljamo danes.</p>
               <p>Seveda podpiram peticijo, ki je bila predstavljena na tej komisiji in sem jo seveda
               tudi z veseljem podpisal. Rad pa bi izkoristil to priložnost, da bi porabil
               naslednjih 5 ali 7 minut za to, da stopim v obrambo odbora za človekove pravice 2014,
               ki se zavzema za, torej, ki nasprotuje kršenju človekovih pravic Janezu Janši.</p>
               <p>Minister sedanje slovenske vlade, Goran Klemenčič, je na odmevih televizije z ozirom
               na dejavnost odbora 2014 za človekove pravice med drugim dejal, da se je ta scena
               popolnoma radikalizirala zaradi enega politika v zaporu, da je vse to zaščita enega
               politika, ki da je popolnoma spolitizirana. Ta politik je seveda Janez Janša.
               Minister gospod Klemenčič je inteligenten in sposoben, vendar je iz stališča
               človekovih pravic ta njegova izjava nesprejemljiva. Sliši se kot češ, en sam človek,
               pa ves ta cirkus. Minister Klemenčič je to izjavil na dan človekovih pravic, te so pa
               prav človekove pravice, so individualne, ne kakšne druge, gre za človekove pravice
               vsakega posameznega človeka, če je pa to radikalizirano, spolitizirano, ali pa tudi
               ne. Stališče pa, da je zavzemanje za človekove pravice kogarkoli radikalizacija in
               politizacija, ni konsistentno s principi demokracije, kot jo mi razumemo. Opaženo je pa bilo, da
               minister gospod Klemenčič na Odmevih ni zanikal, da so bili Janezu Janši kršene
               človekove pravice, čeprav bi seveda to lahko storil. Dejal je pa, kot sem že ravnokar
               navedel, da je scena Odbora 2014, ki je del civilne družbe in ki se zavzema za
               človekove pravice enega politika popolnoma radikalizirana in spolitizirana.</p>
               <p>Tukaj si ne morem kaj, da ne bi navedel primera iz zgodovine kršenja človekovih
               pravic. Émile Zola je objavil 13. januarja 1898 njegov sloviti J'accuse na naslovni
               strani pariškega časopisa L'Aurrore v zvezi z afero Alafreda Dreyfusa, kateremu so
               bile kršene človekove pravice. menim, da je bilo to zelo pogumno dejanje res pa je,
               da je Zola s tem popolnoma radikaliziral in spolitiziral sceno te afere in to zaradi
               zaščite enega samega človeka.</p>
               <p>Martin Luther King, ki je vodil civilno družbeno gibanje je tudi radikaliziral in
               spolitiziral vprašanje človekov pravic črncev v Ameriki. Pri tem je imel podporo
               ameriške demokratske stranke. Rad bi videl tistega danes, ki bi mu sedaj očital
               radikalizacijo in politizacijo in podporo demokratske stranke zaradi zavzemanja za
               človekove pravice črncev. Zato z Odborom 2014 za človekove pravice ni nič narobe,
               zavzemanje za človekove pravice osebe, ki je politično in sodno skrajno izpostavljena
               je dolžnost tistega dela civilne družbe, ki mu je to mar. Zato tu nastopa ne samo v
               podporo predstavljene peticije in ne samo v obrambo človekovih pravic Janeza Janše
               ampak tudi v obrambo Odbora 2014. Radikalizacijo in politizacijo mu očitajo tisti, ki
               jim to politično ni všeč. Med obrambo človekovih pravic, pa naj gre za enega samega
               posameznika ali pa za milijone posameznikov, ni razlike.</p>
               <p>To so moji argumenti. Kar se pa mojega mnenja tiče pa tole: Jaz sem bil dvakrat zaprt
               na Golem otoku in sem bil rehabilitiran. Dr. Jože Pučnik je bil dvakrat zaprt in je
               bil rehabilitiran. Janez Janša je sedaj dvakrat zaprt in bo tudi rehabilitiran. Hvala
               lepa.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp19">

               <speaker>PREDSEDNICA EVA IRGL:</speaker>

               <p>Najlepša hvala tudi vam, mag. Andrej Aplenc.</p>
               <p>Z nami pa je danes tudi gospod Ivan Beljan, ga lepo pozdravljam. Leta 1983 je
               diplomiral iz biologije, dve leti ste bili politični zapornik drugače s te upokojeni
               brigadir hrvaške vojske, bil ste tudi namestnik Anteja Gotovine med hrvaško vojsko.
               Upam, da sem povedala dobro te podatke. Izvolite, beseda je vaša.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp20">

               <speaker>IVAN BELJAN:</speaker>

               <p>Hvala lepa. Točno ste povedali prav ste povedali. Hvala da ste nam omogočili, da smo
               prišli v Slovenijo izraziti podporo in sodelovati v tej razpravi. Danes sem izvedel
               marsikaj novega čeprav že dolgo poznam mnoge kolege, na primer gospoda Kovačiča<stage>/?/</stage> s
               katerim sva imela nekaj časa podobno usodo, oba naju je Udba ugrabila za nekaj časa
               niso vedeli kje sva in na koncu po zaporu, to je še bolj zanimivo, nisva našla
               službe, zaposlitve v lastni domovini, sva se potem oba dva zaposlila v Sloveniji.
               Tudi sam sem imel to srečo, da sem imel prijatelje, Slovence, politične zapornike
               tako da sem prvo službo po zaporu dobil v Gornji Radgoni v Sloveniji, tako da me
                   na Slovenijo veže
               marsikaj. In poznejša dogajanja, vojna, povojno obdobje, nikoli pa si nisem mogel
               predstavljati, da bom prišel v Slovenijo zaradi nečesa podobnega. Namreč, v Slovenijo
               sem vedno prihajal zaradi nečesa dobrega, zaradi službe, demokratičnih sprememb,
               trendov in tudi gospod Janša in njegovo združenje v času Jugoslavije je bila za nas
               zvezda vodnica.</p>
               <p>Vedno smo se spraševali, pogosto smo spraševali, če imamo prav in potem se je zgodila
               mladina in vse to, to je za nas na Hrvaškem bila velika spodbuda, ki nam je povedala,
               da smo na pravi poti, na poti demokratičnih sprememb. In zelo mi je žal danes,
               frustrira me na nek način, vesel sem, da sem v slovenskem parlamentu nisem si nikoli
               predstavljal, da bom tukaj po drugi strani pa je ta situacija z gospodom Janšo mučna,
               zelo problematična. Od prijateljev, kolegov v Sloveniji sem slišal, kako je, tako da
               sem pod nekim vtisom vsega tega osebno.</p>
               <p>Želim mu izraziti osebno, človeško in vsakršno drugačno podporo v tej situaciji,
               glede na to, kar prestaja. Vse to, upam, bo imelo nek srečen konec. Glede na vse
               probleme, ki jih imamo v Sloveniji in na Hrvaškem, ko sem ugotovil z leti, kakšno
               breme je vse te dediščine iz prejšnje družbe, iz prejšnjega okolja, ali smo sposobni
               sami vse to premostiti brez pomoči Evropske unije, sem se spraševal. In srečo ima
               Hrvaška, da so se ti procesi v Nemčiji začeli in prepričan sem, da se bo to zgodilo
               tudi, ko gre za Slovenijo zaradi vključenosti ljudi iz prejšnjega sistema, ki
               prihajajo iz Slovenije. </p>
               <p>Določene stvari, ki bi se morale zgoditi v devetdesetih letih se niso zgodile niti na
               Hrvaškem niti v Sloveniji. Države, ki so šle skozi bolj kakovostno tranzicijo,
               Poljska na primer in druge, kjer so imeli trši komunizem so vendarle izvedli
               lustracijo nad določenimi kadri in sedaj gredo v neko bolj moderno in boljšo
               demokracijo kot se to dogaja v naših sosednjih prijateljskih državah.</p>
               <p>Toliko z moje strani, lahko bi sicer marsikaj dodal ampak omejeni smo s časom in
               želel bi pustiti besedo tudi drugim.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp21">

               <speaker>PREDSEDNICA EVA IRGL:</speaker>

               <p>Hvala lepa, gospod Ivan Beljan.</p>
               <p>Sedaj pa bom dala besedo gospodu Ademu Demačiju. Gospod Adem Demači je kosovski
               pisatelj in politični zapornik, rojen je bil leta 1936 v Prištini na Kosovu. Zaradi
               kritike odnosa tedanje komunistične Jugoslavije do etničnih Albancev zaradi kritike
               komunizma in kritike vlade diktatorja Josipa Broza Tita je bil zaprt kar
               devetindvajset let. V času prestajanja zaporne kazni ga je Amnesty International
               razglasil za zapornika vesti, zato se ga pogosto omenja kot kosovskega Nelsona
               Mandelo. Po izpustitvi iz zapora leta 1990 je gospod Demači prevzel vodenje
               kosovskega sveta za obrambo človekovih pravic in svoboščin.</p>
               <p>Leta 1996 se je pridružil parlamentarni stranki Kosova in postal njen predsednik.
               Zavzemal se je za aktivne in odprte proteste proti srbskemu režimu. Tako je znan
               njegov poziv prebivalcem Kosova da v znak protesta za pet minut izklopijo vse luči in
               da ob točno določeni uri za eno minuto stojijo mirno na ulicah. Gospod Adam Demači je leta 1991
               prejel nagrado Saharo, leta 1996 pa je bil predlagan za Nobelovo nagrado za mir.
               Gospod Demači je avtor več knjig.</p>
               <p>Zelo sem vesela, gospod Demači, da ste danes z nami in da boste delili tudi vašo
               življenjsko zgodbo, z nami povezali kmalu v sedanji čas. Lahko povem samo še to, da
               je znana ena od vaših misli, se navezuje na tisti misli, ki jih je izrekel prej dr.
               Kovačevič, gre pa takole vaša misel: <q>"Danes lahko rečemo, da je svoboda govora prvi
               in bistveni korak na poti k demokraciji. Brez svobode govora ni dialoga, brez dialoga
               ni mogoče vzpostaviti pravice, brez resnice pa ni mogoč razvoj."</q> Bolj se ne bi mogli
               strinjati s temi besedami, izvolite, gospod Demači.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp22">

               <speaker>ADEM DEMAČI:</speaker>

               <p>Hvala lepa.</p>
               <p>Vesel sem, da govorim skoraj zadnji kajti sedaj imam vpogled v celo situacijo. Žal mi
               je, da smo tukaj že skoraj dve uri, slišali smo že marsikaj, sedaj pa imam priložnost
               tudi sam malo dodati na koncu končne misli ampak moj pristop je nekoliko drugačen.
               Začeti moram na izvoru tega fenomena Janše. To je fenomen, to je alarm in mora biti
               alarm pa ne le za Slovenijo in Hrvaško in bivše države nekdanje Jugoslavije, te
               temnice narodov, kot smo znali reči. Izvor in možnost reciklacije, vrnitve teh
               bakterij, spor, če lahko temu tako rečem, to so žilave bakterije, ki vedno napadajo,
               ko je človek v slabi koži. Jaz mislim, da Evropa, ki si je zbrala pot povezovanja,
               združevanja, ki je izbrala najboljšo rešitev, vrniti se moramo k naši Evropi. Svojim
               sodržavljanom vedno pravim, da je Evropa naša velika mater. Evropa ni dovolj
               insistirala po mojem, z vsem spoštovanjem do Nemčije ampak Nemčija se je oglasila,
               pojavila šele pred kratkim, šele po tej veliki gospodarsko-finančni krizi ki je
               pokazala, da je Evropa bila birokratizirana oziroma, zato je ta kriza tudi nastala.
               Le Nemčija je tista, ki ni dovolila birokratizacijo in je najbolje prenesla ta val
               krize in sedaj ima tisto mesto, ki si ga je po mojem zaslužila zaradi svoje
               kakovosti, da je vodja evropske politike in gospodarstva.</p>
               <p>Zadovoljni smo, da se je Nemčija pojavila ampak mi smo sedaj v položaju, da se Evropa
               s svojim obnašanjem in s svojo zbirokratiziranostjo si je dovolila na primer je
               dovolila Srbiji, ki je kriva za štiri vojne, da se prelije toliko krvi na Balkanu,
               spet so prišli isti ljudje; Nikolić namesto Šešelja<stage>/?/</stage>, Tadić, ki nadaljuje
               Miloševićevo politiko in vse to se dogaja pred očmi Evrope, kaj ta Evropa sploh počne
               ali spi ali spremlja kar se dogaja?</p>
               <p>To, kar se sedaj dogaja z našim velikim prijateljem Janšo  mi Albanci imamo veliko spoštovanje do
               slovenskega naroda. Slovenci so nam pomagali pred vojno, med vojno in pozneje. Res
               nas čudi, kako je bilo mogoče v Slovenji, ki je bila najbolj pripravljena, da se
               zaščiti pred takšnimi pojavi, kako se lahko zgodi fenomen Janša ravno v Sloveniji?
               Janša, ki se je boril za svobodo svojega naroda in boril se je s tem tudi za našo
               svobodo, kako je lahko Janša nekdo, ki moti neko skupino ljudi tukaj, ki bi se tudi
               želeli vključiti v to igro vračanja med tistimi, ki so naredili toliko zla na
               Balkanu. Mi sem moramo držati Nemčije, če se bo Nemčija držala sama sebe in ona mora
               biti voditelj tega novega procesa, ki ne bo dovolil, da se vrne tisto kar je bilo in
               bo preprečila, da tisti, ki so naredili veliko slabega se sedaj prelevijo v tiste, ki
               so veliki pro-evropski zagovorniki in da jih Evropa in Amerika sprejema brez kritike,
               da jih sprejemajo, brez da bi nas vprašali, kaj si vi mislite o temu četniku
               Nikoliću, kaj mislite o Dačiću, kaj mislite o drugih? Kakšno je stanje, kdo prihaja
               za javnega tožilca na Kosovo? Nekdo, ki je bil javni tožilec v času Tita, mnogi
               sodniki, ki so bili v času Tita so spet prešli na oblast po vojni.</p>
               <p>Torej, ta klima, to vzdušje, ki je ustvarjeno, ki omogoča oživitev teh spor in
               njihovo napadanje, to vzdušje je nekaj, kar je dovolila Evropa, ki jo imamo vsi tako
               radi. In to zaradi tega, ker ni dovolj dosledno in strokovno se ni ukvarjala s temi
               situacijami. Poglejte, kaj se je zgodilo v Arabskih državah ravno zato, ker se
               Amerika ni dobro orientirala in ugotovila kdo je prijatelj in kdo je sovražnik, kdo
               komu pomaga in komu je potrebno pomagati. In sedaj se dogajajo nenavadne stvari,
               ustvarjajo se kalifati in podobno. Ta fenomen je zelo pomemben, ta pojava.</p>
               <p>Mi smo se odločili da bomo zagovarjali svobodo govora, svobodo misli za kar smo se
               ves čas žrtvovali. Dokler bomo lahko to počeli in dokler bomo lahko takšni ne bomo
               propadli, če pa se bomo tega začeli bati, če se bomo delali, bili smo to sedaj pa
               nismo več to, takrat pa bomo v težkem položaju. Spet se bodo vrnili stare parade, ki
               bodo rušili vse pred seboj in na novo vzpostavili stare režime, ki so naredili toliko
               škode na Hrvaškem, v Sloveniji, naredili toliko škode Albancem, Bošnjakom in tako
               dalje.</p>
               <p>In v temu smislu vidim to peticijo, ta poskus obrambe Janše, našega prijatelja,
               obramba nekega procesa. Zagovarjamo proces, ki je bil dober in ki je sedaj ogrožen,
               ki se ga želi preprečiti in to želijo storiti nekdanji sodniki, javni tožilci,
               mafija, kriminalci in tako naprej.</p>
               <p>Slovensko ljudstvo mora zelo hitro to doumeti, mora zelo hitro ukrepati in prositi za
               pomoč tam, od koder lahko pomoč dobi in od koder lahko pomoč pride. Evropi ni v interesu, da se
               inficiramo s poskusom vračanja nazaj. Evropa,vsaj deklarativno pravi, da želi, da
               gremo samo naprej. In zato moramo sodelovati, Slovenija in Hrvaška. Hvala bogu da smo
               živi in da lahko govorimo. Sodelovati moramo in za stvar se truditi naprej ampak
               prositi tudi za pomoč druge evropske države, ki gledajo vnaprej in ne tiste, ki se
               obračajo nazaj kot na primer Grčija in nekatere druge. In sedaj morajo plačevati
               milijarde, ker so porabili več kot so zaslužili in to je ogrozilo celotno Evropsko
               unijo. In ta fenomen Janša, če ga ne bomo obravnavali resno se lahko razširi, kajti
               te bakterije funkcionirajo na naslednji način, naredijo pol koraka naprej, gledajo
               kako bodo drugi reagirali, nič ne povejo potem naredijo naslednji pol korak.
               spremljajo kaj se dogaja v družbi ali je družba sposobna se boriti proti njim, ne,
               potem naredijo korak še naprej in enostavno ta proces nima konca.</p>
               <p>Prihajamo v brezupno situacijo, kot vidite tako imenovani Muslimani, kaj oni počnejo.
               Spreobračajo ženske, mlade ženske, pobijajo tiste, ki jim pravijo neverniki… Ampak,
               to je napaka naših velikih prijateljev Američanov in Evropejcev, ker niso dovolj
               ukrepali, ker so ukrepali napol. Šli so tja in niso do konca zatrli teh spor in
               bakterij. Samo malo so jih omejili. Če volka ne ubijete, ko vas napade se bo jutri
               vrnil in enostavno drugega načina ni. Napredne družbe, ki gledajo daleč v prihodnost,
               ki želijo ustvariti svet sodelovanja, ljubezni in napredka in to pravi cela Evropa in
               mi tudi, tu je potrebna pripravljenost, tu je potrebno sodelovanje. Tu je tudi
               razlog, zakaj sem pripotoval s Kosova, da vam sedaj predavam, kaj je potrebno. Malo
               se opravičujem, če sem bil predolg vendar zelo si vzemite k srcu, kar sem rekel,
               premislite o tem, kar sem rekel, to je moja velika izkušnja, ki se sedaj predstavil z
               namenom ljubezni sodelovanja in nadaljnjih dobrih odnosov z vsemi republikami bivše
               Jugoslavije.</p>
               <p>Ne želimo nove Jugoslavije na srečo je ta država razpadla ampak želimo oblikovati nek
               Balkan, ki ne bo več Balkan ampak, ki bo parada, oaza miru, ljubezni in sodelovanja.
               Če pa ne bomo hitro ukrepali, resno ukrepali in se odzivali na takšne pojave, kot je
               Janša bomo s tem dovolili tistim, ki so zainteresirani, da se vrnemo na staro, da to
               dosežejo. Te se nikoli ne popravijo, poglejte kaj je naredil Putin, Evropa je skoraj
               zaspala, skoraj so mislili da tega imperializma ni več potem pa v naravi te oblasti v
               Rusiji, ki zatira na stotine malih narodov, Čečene in druge, to je dovoljšnji razlog
               da Evropa nikoli Rusiji ne zaupa. Rusija mora osvoboditi te narode ampak Evropa na to
               pristaja in reče, še naprej bomo z njimi trgovali in imeli svoje koristi.  Kar pa se tiče
               političnega procesa, ki naj bi ustvaril novi svet in novo Evropo, na to ne gledamo,
               mi gledamo samo na neposredne koristi in pozabljamo na vizijo in na prihodnost, ki ne
               bo prišla sama od sebe, za to prihodnost se moramo boriti.</p>
               <p>Hvala lepa.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp23">

               <speaker>PREDSEDNICA EVA IRGL:</speaker>

               <p> Hvala tudi vam, gospod Demaći, za vašo razpravo.</p>
               <p>Na sejo sem povabila tudi varuhinjo človekovih pravic, gospo Vlasto Nussdorfer, z
               nami je njen namestnik, gospod Jernej Rovšek, ga sprašujem, če bi želel še karkoli
               dodati k tej razpravi. Dobro, če ne, potem dajem sedaj besedo gospodu Alešu Primcu iz
               Odbora za varstvo človekovih pravic in temeljnih svoboščin, Odbor 2014, izvolite,
               gospod Primc.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp24">

               <speaker>ALEŠ PRIMC:</speaker>

               <p> Gospa predsednica, hvala lepa za besedo.</p>
               <p>Jaz mislim, da je danes še enkrat več jasno, da je Janez Janša politični zapornik in
               sicer, to ne govori kdorkoli, to govorijo ljudje, ki so politični zapor izkusili na
               lastnih plečih v dolgih letih, ko so na svojih koži občutili, kako se sprocesira
               politični zapor in kako se ga doživi in k sreči ti, ki so danes tukaj z nami, so ga
               tudi preživeli. Mnogi ga žal tudi niso. Pri nas v Sloveniji pa nekateri govorijo, da
               Janez Janša ni politični zapornik, ampak je politik v zaporu. In to govorijo tisti,
               ki so imeli celo življenje vse postlano in ki so imeli celo življenje do sedaj polne
               riti. Jaz sem trdno prepričan, da je dejstvo, da imamo danes med seboj eminentne
               predstavnike iz področja nekdanje Jugoslavije, ki so na lastni koži izkusili
               trpljenje političnega zapornika in ga prepoznali tudi v tem konkretnem primeru Janeza
               Janše, še en izjemen kronski dokaz, da je Janez Janša res političen zapornik. Dejstvo
               je, da je definicija političnega zapornika tudi mednarodno sprejeta definicija, to je
               naredil Odbor za pravne zadeve in človekove pravice parlamentarne skupščine Sveta
               Evrope in sicer s svojo resolucijo, sprejeto 26. junija 2012. Ta resolucija je
               sorazmerno kratka, pa je kljub temu ne bi v celoti prebral, bi pa izpostavil samo
               odstavek e. 3. točke. Ta govori takole, da gre za političnega zapornika, če je bila
               obsodba posledica postopkov, ki so bili očitno nepošteni in so bili politično
               motivirani. Postopek obsodbe Janeza Janše je bil od prvega začetka naprej voden
               izrecno in izrazito nepošteno in politično motivirano. Za politično motivacijo naj
               povem samo to, da so bili vsi najpomembnejši koraki v zvezi s to obsodbo, narejeni
               tik pred volitvami in so vsi po vrsti imeli izjemen vpliv na vse volitve v zadnjih 6
               letih. Tako, da jaz sem prepričan, da dvoma o tem, da je Janez Janša politični
               zapornik ali ne, ni prav nikakršnega. Janez Janša je tipični primer političnega
               zapornika.</p>
               <p>Bi se pa želel tudi jaz danes odzvati na to, še posebej ob spodbudi uglednih gostov,
               da povem, da vsi tisti, ki so borci za človekove pravice, enostavno bijejo ta boj na
               miren, kulturen, dostojanstven način. Vsi ti ljudje, ki so izkusili na lastni koži
               grobo nasilje, grob teror, se niso prelevili v ubijalce in morilce, ampak so se
               prelevili v miroljubne, kulturne in dostojanstvene borce za človekove pravice. Tako,
               da mi želimo v Odboru za varstvo človekovih pravic in temeljnih svoboščin nadaljevati
               to plemenito tradicijo, podkrepljeno z izkušnjami teh plemenitih ljudi, zato želim
               sedaj ob očitkih, ki jih je že prej izpostavil profesor Aplenc, v zvezi s tem, da gre
               za, kot govori minister za pravosodje, za projekt enega človeka v primeru našega
               odbora, da ne gre samo za projekt enega človeka. Prav gotovo v Odboru 2014 delamo vse, kar je v naši
               moči, da bi bil Janez Janša čim prej izpuščen iz krivičnega, protizakonitega in
               protiustavnega zapora, vendar pa to ni naš edini cilj. Mi smo svoje cilje zapisali v
               peticiji, katere podpisovanje poteka ta trenutek in bo potekalo še nekaj časa po vsej
               Sloveniji.</p>
               <p>V tej peticiji zahtevamo, prvič, javnost sodniškega dela, to pomeni, da naj bo iz
               vseh javno objavljenih sodb, na primer na spletnih straneh sodišč, biti razvidno,
               katere sodnice in sodniki so sodili, v primeru kazenskih zadev pa tudi, katere
               tožilke in tožilci so sodelovali v postopkih. Javnost sodniškega dela pomeni tudi to,
               da se zagotovi dejanska javnost sojenja, vključno s snemanjem in objavljanjem
               obravnav, razen v primerih, kjer je zakonsko utemeljena prepoved, na primer sojenja,
               v katerih sodelujejo mladoletne osebe. Prav tako se zavzemamo za javnost sodniškega
               dela, kar pomeni dovoljeno fotografiranje sodnic in sodnikov. Za naj javnost
               sodniškega dela pomeni tudi javnost premoženjskega stanja sodnic in sodnikov ter
               tožilk in tožilcev.</p>
               <p>Druga točka, preglednost sodniškega dela. Zavzemamo se za javnost glasovanja v
               senatih, za pregledno javno objavo sodnic in sodnikov ter tožilk in tožilcev, ki so
               dokazano kršili temeljne človekove pravice in svoboščine, za uvedbo postopkov
               ugotavljanja zlorab v pravosodju.</p>
               <p>Tretja točka govori o vzpostavitvi sistema odgovornosti med funkcionarji v
               pravosodju. To pomeni, napredovanje sodnic in sodnikov ter tožilk in tožilcev na
               podlagi javno znanih meril in javno znanih rezultatov dela. In pa, da sodnice in
               sodniki ter tožilke in tožilci za dokazano zlorabo pravosodne funkcije disciplinsko,
               finančno in kazensko odgovarjajo.</p>
               <p>Četrta točka naše peticije govori o tem, da morajo žrtvam pravosodja, ne le država,
               ampak tudi sodnice in sodniki ter tožilke in tožilci, ki so jim s sodnimi zmotami in
               zlorabo pravosodja povzročili krivico, osebno zagotoviti materialno in moralno
               zadoščenje.</p>
               <p>In peta točka peticije govori o vzpostavitvi neodvisne preiskave stanja in zlorab v
               slovenskem pravosodju s strani tujih pravnih strokovnjakov, katerih neodvisnost in
               strokovna integriteta sta nedvoumni. Se pravi, to je pa naš širši cilj, širši
               družbeni cilj sprememb v slovenskem pravosodju, ki bo omogočil, da bo Slovenija v
               resnici država vladavine prava, ne pa tako, kot je danes v marsikaterem konkretnem
               primeru država terorja sodnice ali sodnika, država terorja tožilke ali tožilca. To
               stanje je potrebno prekiniti in trdno smo prepričani, da v kolikor bodo realizirane
               točke iz te naše peticije, bomo v resnici vzpostavili trdne temelje za vzpostavitev
               države vladavine prava. Na podlagi teh točk peticije bomo v naslednjem obdobju
               pripravili zakonodajne predloge, ki jih bomo vložili v slovenski Državni zbor in
               verjamemo, da glede na to, da vsi v tem Državnem zboru in tako rekoč vsi, ki se javno
               oglašajo v slovenskem prostoru govorijo, da si želijo pravne države, da bodo te točke
               podprli. Gre namreč za temeljenje civilizacijske točke, ki veljajo v vsakdanjem
               življenju, žal pa ne veljajo v slovenskem pravosodju.</p>
               <p>Zato se želim ob tej priložnosti zahvaliti vsem našim cenjenim gostom za podporo, ki
               jo dajejo tudi delu Odbora za varstvo človekovih pravic in temeljnih svoboščin,
               Odbora 2014, mi pa se vam zahvaljujemo še posebej tudi zato, da nam s svojim
               življenjskim zgledom dajete navdih za naše delovanje in verjamemo in upamo, da bomo z
               našim miroljubnim, mirnim, kulturnim, dostojanstvenim pristopom na nek način vaši
               dostojni nasledniki na področju, na katerem živimo.</p>
               <p>Hvala lepa.</p>
            </sp>
            <sp xml:id="SDT7-KZPTZČPIEM-nujna-5-2014-11-07.sp25">

               <speaker>PREDSEDNICA EVA IRGL:</speaker>

               <p> Najlepša hvala tudi vam, gospod Aleš Primc.</p>
               <p>Ker ni več prijavljenih k razpravi, razpravo zaključujem in ugotavljam, da se je
               Komisija za peticije ter za človekove pravice in enake možnosti seznanila s peticijo
               Z resnico in svobodo nad laž in prisilo. Zahvaljujem se vsem gostom, ki ste danes
               prišli na sejo Komisije za peticije ter za človekove pravice in enake možnosti,
               zahvaljujem se, da ste z nami delili tako vaše življenjske zgodbe, kot pogled na to,
               kakšna se vam zdi današnja družbenopolitična situacija. Predvsem pa  verjamem, da so vsi tisti, ki so
               nas danes spremljali, uvideli, kaj je ključno, vaša jasna misel in jasen cilj, da se
               je potrebno in tudi, da se je vredno vsakič znova, ne glede na to, kaj kdo poreče,
               boriti za človekove pravice in za resnico.</p>
               <p>Najlepša hvala vsem, da ste danes se udeležili te seje. Ob 18.15 pa ste vabljeni na
               okrogli mizo, tako da boste v Hotelu Slon lahko še kaj dodatnega povedali. Še enkrat
               najlepša hvala.</p>
               <p>Zaključujem to točko dnevnega reda in današnjo seje komisije, vsem se zahvaljujem in
               vam želim prijeten večer. Srečno! <stage type="time">Seja je bila končana 7. novembra 2014 ob
                  16.05.</stage>
               </p>
            </sp>
         </div>
      </body>
   </text>
</TEI>