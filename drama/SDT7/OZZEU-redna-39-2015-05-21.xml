<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-39-2015-05-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5AAEDCE5C5A110E1C1257E4400372344</idno>
               <idno type="custom" subtype="day">CA68DD13B3094AABC1257E540033A7F2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=CA68DD13B3094AABC1257E540033A7F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-39-2015-05-21.OZZEU" n="39">
               <name>redna seja</name>
               <date when="2015-05-21"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-39-2015-05-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-39-2015-05-21.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">39. seja</stage>
            <stage type="date">(21. maj 2015)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 8.00. </stage>
            <stage type="mag"/>


            <sp xml:id="SDT7-OZZEU-redna-39-2015-05-21.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi.</p>
               <p>Začenjam 39. sejo Odbora za zadeve Evropske unije.</p>
               <p>Obveščam vas, da imam eno pooblastilo, in sicer Luko Mesca bo na tej seji nadomeščal
               dr. Franc Trček.</p>
               <p>Obveščam vas, da so na sejo povabljeni predstavniki Vlade, Državnega sveta in
               Informacijske pisarne Evropskega parlamenta za Slovenijo ter poslanci Evropskega
               parlamenta iz Republike Slovenije. Še enkrat prav lepo pozdravljam tudi državno
               sekretarko z ministrstva za finance, hkrati vas obveščam še, da bo gospo Vojko Šergan
               na tej seji nadomeščala gospa Anita Koleša.</p>
               <p>Prehajam na določitev dnevnega reda seje. S sklicem seje ste ga tudi prejeli, in ker
               v poslovniškem roku nisem prejel predlogov za njegovo spremembo je določen takšen
               dnevni red, kot ga imate pred sabo.</p>
               <p>Prehajamo na <title>1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2011/16/EU GLEDE OBVEZNE
                  AVTOMATIČNE IZMENJAVE PODATKOV NA PODROČJU OBDAVČEVANJA.</title>
               </p>
               <p>Gradivo k tej točki smo prejeli od Vlade 8. 5. na podlagi prvega odstavka 4. člena
               Zakona o sodelovanju med Državnim zborom in Vlado v zadevah Evropske unije. Skrajni
               rok za obravnavo predloga stališča v Državnem zboru je danes, je 22. 5. 2015.</p>
               <p>Predlog stališča je bil v skladu s določili Poslovnika državnega zbora dodeljen v
               obravnavo Odboru za zadeve Evropske unije, kot pristojnemu odboru ter odboru za
               finance in monetarno politiko kot matičnemu delovnemu telesu. Slednji ga je
               obravnaval na 27. nujni seji 14. 5. in sprejel mnenje, ki ste ga tudi prejeli.</p>
               <p>Preden pa dam besedo državni sekretarki vas še obveščam, da gospoda Andreja Čuša na
               tej seji nadomešča gospod Žan Mahnič.</p>
               <p>Zdaj pa bi kar prosil gospo Matejo Vraničar, državno sekretarko, da nam predstavi ta
               izhodišča oziroma predlog direktive.</p>
               <p>Izvolite.</p>
            </sp>
            <sp xml:id="SDT7-OZZEU-redna-39-2015-05-21.sp2">

               <speaker>MAG. MATEJA VRANIČAR:</speaker>

               <p>Hvala lepa za besedo. Najprej dobro jutro vsem skupaj.</p>
               <p>Področje izmenjave podatkov pri mednarodnem ali čezmejnem obdavčevanju je izredno
               pomembno, ker je to en ključnih instrumentov za zagotavljanje boja proti izogibanju
               plačila davkom s pomočjo izvajanja transakcij preko državnih meja. V zadnjih letih
               smo priča vse intenzivnejšemu dogovarjanju o tem, da si morajo države izmenjavati
               podatke avtomatično in tudi nabor podatkov, ki naj bi se izmenjaval med državami
               članicami oziroma med vsemi državami, to ne velja samo za Evropsko unijo, je vedno
               širši. Ta trend opažamo tudi v pravu Evropske unije in tudi v odnosih med državami
               članicami Evropske unije. In ta zadevna direktiva, ki se tokrat spreminja, je bila v
               bistvu spremenjena v tej smeri že dvakrat. Najprej je bilo določeno, da si bodo
               države, se pravi, s prvo spremembo je bilo določeno, da si bodo države izmenjavale
               avtomatično podatke o dohodkih iz zaposlitve, produktih življenjskih zavarovanj,
               lastništvu nepremičnin in iz njih izhajajoč dohodek, in sicer se ta izmenjava začne v
               letošnjem letu za dohodke, ki so bili prejeti leta 2014 oziroma od leta 2014
               dalje.</p>
               <p>Konec lanskega leta smo bili priča naslednji spremembi, ki avtomatično izmenjavo širi
               še na finančne račune. Ta izmenjava se bo začela v letu 2017 za podatke 2016. S
               predlogom direktive, ki je pred nami pa se obveznost avtomatične izmenjave širi še na
               izmenjavo podatkov o vnaprejšnjih davčnih stališčih, tistih, ki imajo čezmejni učinek
               in vnaprejšnjih cenovnih sporazumih. Se pravi, gre za neke predhodne odločitve
               finančnih organov oziroma davčnih organov, ki bodo posledično vplivale na obdavčitev
               in praksa je pokazala, da se poskušajo tovrstni dogovori z davčnimi upravami <stage type="mag"/> <stage>(nadaljevanje)</stage> izkoriščati tudi za namene
               izogibanja plačilu davkov in za to avtomatično izmenjavo bodo države imele večji
               vpogled v to kaj si posamezni zavezanci prizadevajo doseči v drugih državah in s tem
               bodo lažje zaščitile svojo lastno davčno osnovo, hkrati pa tudi drugim državam
               pomagale pri zaščiti njihove davčne osnove.</p>
               <p>Predlog in intenco direktive Slovenija podpira in to tudi izražamo v našem stališču.
               Edino kar bomo še posebej pozorni pa je rok uveljavitve. Za uveljavitev te direktive
               je namreč treba spremeniti nacionalno zakonodajo. V primeru Slovenije Zakon o davčnem
               postopku in za enkrat glede na to v kakšni fazi so pogajanja za sprejem direktive je
               nekoliko nerealno pričakovati, da bi lahko ta avtomatična izmenjava zaživela že s 1.
               1. 2016, kot je v osnutku direktive v bistvu predvideno. Ampak, s to težavo se ne
               srečuje samo Slovenija, ampak tudi številne druge države. Pri nas je ta postopek,
               kadar se izkaže za potrebno, postopek prenosa v nacionalno zakonodajo dokaj pospešen,
               v primerjavi z drugimi državami.</p>
               <p>Mogoče samo še kar se tiče slovenskega položaja. Ko bo ta direktiva uveljavljena in
               prenesena v nacionalni pravni red, bo to za slovensko finančno upravo pomenilo, da bo
               morala informacije o zavezujočih informacijah, ki jih izda na podlagi zakona o
               davčnem postopku sporočati v enotno bazo podatkov tovrstnih informacij in bo iz te
               baze tudi lahko črpala tovrstne predhodne sporazume oziroma predhodna stališča drugih
               držav članic. Za enkrat v slovenskem pravnem redu še ne poznamo vnaprejšnjih cenovnih
               sporazumov, pripravljamo pa pravne podlage, da jih bomo lahko začeli uveljavljati.
               Gre za pomemben instrument poenostavitve postopkov nadzora v primeru transfernih cen,
               ampak za enkrat torej ta del za nas še ne bo veljal, ko pa bomo imeli tudi te
               predhodne cenovne sporazume, pa seveda tudi ta.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-39-2015-05-21.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Za predstavitev mnenja matičnega delovnega telesa prosim podpredsednika Odbora za
               finance in monetarno politiko gospoda Tilna Božiča.</p>
            </sp>
            <sp xml:id="SDT7-OZZEU-redna-39-2015-05-21.sp4">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Odbor za finance in monetarno politiko je na 27. nujni seji, to je bilo 14. 5. 2015,
               kot že rečeno, kot matično delovno telo obravnaval predlog stališča Republike
               Slovenije do predloga direktive Sveta o spremembi direktive, ki se nanaša na obvezno
               avtomatično izmenjavo podatkov na področju obdavčenja. Uvodno predstavitev je, tako
               kot tukaj danes, podala državna sekretarka na Ministrstvu za finance gospa Vraničar
               in razvila se je tudi razprava, v kateri gospa sekretarka odgovarjala na postavljena
               vprašanja in v tej razpravi je bilo izpostavljeno, da se bodo ti podatki uporabljali
               predvsem za analize, v nadaljevanju je bilo tudi rečeno, ker je bilo vprašanje glede
               morebitnih ukrepov proti državam, ki bi morda kršile te določbe, da gre pri teh
               ukrepih predvsem za mehke ukrepe. Enega izmed teh ukrepov, ki je nekako mehek, je bil
               označen tudi ta, da morajo države letno, se pravi enkrat letno poročati o svojih
               stališčih in učinkovitosti tega sistema. Kot najbolj pomemben vzvod pa je bil pri
               tem, se pravi na države, vzpostavljen ta nekakšen vzajemni pritisk en na drugega, kot
               velja pri mednarodnih pogodbah podobno, tako kot recimo rečejo v angleščini ta t.i.
               "peer pressure" in to načelo "daj-dam", se pravi če ena država da nekako na ta način
               da potem tudi druga.</p>
               <p>Naprej je bilo tudi nekaj besed o varni bazi podatkov, ki jo bo razvila Evropska
               komisija. Pojasnjeno je bilo tudi, da se bo ta nahajala v Bruslju, da bo namenjena
               vsem državam članicam, tako da bodo podatki nekako centralno hranjeni in da bo ta
               izmenjava, se pravi frekvenca kako pogosto bo prihajalo do <stage type="mag"/> <stage>(nadaljevanje)</stage> osveževanj bila na tri mesece.</p>
               <p>Nadalje se je razvila tudi razprava v nekoliko drugo smer, na eno drugo področje, in
               sicer na področje mobilnih delavcev, kjer je bilo potem vprašano kakšni bi bili
               morebiti učinki te direktive, kjer je tudi sekretarka pojasnila, da teh učinkov vsaj
               ta direktiva ne prinaša, ker se ne na to nanaša, jih pa prinaša direktiva iz leta
               2011, kjer bomo tudi z letošnjim letom prvič dobili te, se pravi na podlagi samodejne
               izmenjave podatkov podatke o naših davčnih rezidentih, ki so v drugih oziroma delajo
               v drugih državah članicah Evropske unije. Bile so podane tudi ene ocene, ki izhajajo
               mislim, da s strani civilne iniciative, da je teh približno 20 tisoč, trenutno pa
               svoje dohodke prijavlja tam menda okrog 8 tisoč oseb.</p>
               <p>Tako, da na koncu je Odbor za finance in monetarno politiko v skladu s 154.h členom
               Poslovnika Državnega zbora sprejel tudi naslednje mnenje, in sicer: Odbor za finance
               in monetarno politiko podpira predlog stališča Republike Slovenije do predloga
               direktive Sveta o spremembi direktive 2011/16/EU glede obvezne avtomatične izmenjave
               podatkov na področju obdavčenja, ki ga je predložila vlada in predlagam pristojnemu
               Odboru za zadeve Evropske unije da predlog stališča sprejme.</p>
               <p>Hvala.</p>
            </sp>
            <sp xml:id="SDT7-OZZEU-redna-39-2015-05-21.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Ta predlog stališča je na svoji 53. seji 8. 5. 2015 obravnavala tudi Komisija
               Državnega sveta za mednarodne odnose in evropske zadeve ter sprejela mnenje, ki ste
               ga ravno tako prejeli.</p>
               <p>Za njegovo predstavitev prosim predsednika tega odbora oziroma te komisije dr.
               Janvita Goloba, da nam to mnenje tudi predstavi.</p>
            </sp>
            <sp xml:id="SDT7-OZZEU-redna-39-2015-05-21.sp6">

               <speaker>DR. JANVIT GOLOB:</speaker>

               <p>Hvala lepa, predsednik. Vsem tudi lep pozdrav.</p>
               <p>Komisija za mednarodne odnose in evropske zadeve je imela v gosteh gospo direktorico
               Direktorata mag. Ireno Popovič z ekipo, Martino Vrbančič, vodjo Službe za splošne
               davčne zadeve in Marjetko Štemberger, svetovalko tega telesa.</p>
               <p>Razvila se je intenzivna razprava okrog tega, večino, torej praktično vse imate dano
               poročilu. Odprl bom samo lahko razpravo, ki je načela, da imajo številne države tudi
               čezmorska ozemlja, ki pomenijo nekake takšne davčne oaze, kjer se lahko dogaja
               marsikaj, vendar modernizacija davčnih služb, to vedno bolj preprečuje in veste, da
               se je recimo, ko se je Švica, ki je ena največjih davčnih oaz znašla pod nakovalom
               Združenih držav Amerike, se je pa začelo marsikaj dajati tudi na najvišjih sferah.
               Tako, da optimizacijo tega smatramo kot potrebno. Vprašanja so bila ali bodo s tem
               nastopila tudi za Slovenijo kakšna dodatna sredstva potrebna, stroški, pa ali je naša
               celotna IT tehnologija vse to sposobna servisirati. Odgovori so bili pozitivni in
               tukaj ni nobenih zadržkov, da mi ne bi tega koraka v smeri optimizacije tovrstnega
               poslovanja podprli in tako je tudi pozitivni odgovor.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-39-2015-05-21.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Zdaj pa odpiram razpravo poslank in poslancev.</p>
               <p>Dr. Trček.</p>
            </sp>
            <sp xml:id="SDT7-OZZEU-redna-39-2015-05-21.sp8">

               <speaker>DR. FRANC TRČEK (PS ZL):</speaker>

               <p>Dobro jutro. Lep pozdrav vsem skupaj, pozdrav državni sekretarki. Kolikor jo pogosto
               videvam v parlamentu, saj ne vem kako vam ostane kaj časa za delo na ministrstvu,
               ampak dobro, da je ministrstvo blizu. <stage>/ oglašanje iz dvorane/</stage> Ja, ja, pa sanj nimamo.
               Dobro.</p>
               <p>Kolega Jožko je taktično izvedel, se je danes javil za mano, skratka, ko sem bral ta
               predlog direktive in stališče Republike Slovenije do nje, sem se spomnil ene zelo
               znane knjige iz 90. let, napisala sta jo Hans-Peter Martin in Harald Schumann, znana
               nemška novinarja, zdi se mi, takrat celo urednika pri Spieglu, pasti globalizacije,
               napad na demokracijo in blaginjo in to se nam je potem nekako zgodilo v desetletju,
               ki sledi. Nekaj je bilo že povedanega, danes za spremembo ne bom dolg.<stage type="mag"/> <stage>(nadaljevanje)</stage> Davčno načrtovanje in tako
               naprej, kar je bilo zanimivo v tisti knjigi, onadva sta takrat, dogaja se
               globalizacija, kaj zdaj to pomeni, zlasti za Nemčijo, Evropo, svet. Knjigo sta nekako
               delala na njej, v prvi polovici 90., in sta seveda imela celo vrsto razgovorov s
               pomembnimi nemškimi gospodarstveniki in iz teh največjih nemških koncernov so se jim
               tako hvalili, ah, saj mi pa bomo do leta 2000 interno znotraj koncernov tako speljali
               finančne tokove, da nemški državi, če se bo le dalo ne bomo plačali nič davka. Potem
               se je zgodila kriza, gor, dol, potem pa po navadi tisti, ki so preveliki, da
               propadejo pridejo jokati državi, poznate tudi v Ameriki, ko so se iz avtomobilske
               industrije, vsak direktor s svojim jetom vozili v Washington jokati, dajte nam
               peneze. Zakaj zdaj to govorim, ker se mi zdi, da je še kako pomembno. Tudi iz tega,
               kar je gospa Vraničarjeva povedala. Če ste bili pozorni, leto se začne s podatki za
               leto 2014, katera izmenjava podatkov. Izmenjava podatkov, ki bi ji rekli v Mariboru,
               o "ludekih", o navadnih državljanih, koliko imate vi davka, kakšno hišo imate, kje
               imate, kako imate, v biznisu pa gre to rado nekoliko z zamudo. Ne glede na naše
               ideološke pozicije se mi zdi, da je to neka tema, ki jo sprejemamo in ki jo moramo
               pozdraviti. Lahko smo malo skeptični koliko se bo uresničevala. Zakaj. Glejte, dokler
               živimo v družbi univerzalnega ekvivalenta oziroma denarja, so davki tisto področje,
               kjer zberemo glavnino denarja za proračune, proračuni pa so prevod družbene pogodbe v
               univerzalni ekvivalent. Zveni malo komplicirano, ampak niti ni temu tako.</p>
               <p>Da ne bom predolg, iz tega kar ste povedali, gospa Vraničar, pa v bistvu iz tega
               predloga nekako mi ni ravno jasno kako bo Slovenija aktivno sodelovala pri pripravi
               dokončnih vsebinskih rešitev in mi tudi ni jasno, razen enega ste omenili, o časovni,
               kaj so ti pomisleki Slovenije. Nekaj držav članic, tudi Slovenija, je izrazilo
               pomisleke in vložilo oziroma napovedalo preučitvene pridržke. Malo bi me tudi
               zanimalo o vašem odgovoru kaj so pomisleki nekih drugih držav članic. Dobro ne bom
               šel v tehnične zadeve tega, varnost, gor, dol, bo verjetno kolega več o tem povedal.
               Osebno pa sem nekako malo skeptičen, ker sami veste, da tudi države EU imajo neke
               taktike in strategije kako z davki pritegovati koga. Nehajmo se slepiti, smo člani
               Evropske unije, ampak tudi medsebojno tekmujemo. In tukaj sem malo skeptičen kako bo
               to vsebinsko zaživelo. Ampak, dobro. Pustimo se presenetiti. Seveda pozdravljamo več
               reda na tem področju, seveda pozdravljamo neke napore, da davčno načrtovanje ne bo
               šlo v smeri tega, kar sem na začetku omenil, izogibanja davkom. Zdaj t.i. mobilni ali
               nomadski delavci, to pa je neka tema, ki trenutno ni tukaj na agendi, je pa zelo
               pomembna, kar zlasti vemo mi ljudje iz Podravja in Pomurja, ki jo pa bomo, upam, tudi
               morali zagrabiti.</p>
               <p>Skratka, če še enkrat ponovim. Rad bi odgovor kaj so neki zadržki Slovenije, nekoliko
               bolj poglobljeno, kako bomo aktivno sodelovali in kaj so tudi zadržki ali pomisleki
               drugih držav članic.</p>
               <p>Hvala za besedo.</p>
            </sp>
            <sp xml:id="SDT7-OZZEU-redna-39-2015-05-21.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>K besedi se je prijavil podpredsednik odbora gospod Jožef Horvat.</p>
            </sp>
            <sp xml:id="SDT7-OZZEU-redna-39-2015-05-21.sp10">

               <speaker>JOŽEF HORVAT (PS NSi):</speaker>

               <p>Hvala lepa za besedo. Spoštovana državna sekretarka, kolegice in kolegi.</p>
               <p>Dobro sem se odločil, da sem dal prednost najprej dr. Trčku, ker zna narediti boljši
               uvod v razpravo in nas nekako bolje motivirati in ogreti za razpravo. Sicer, mi smo
               kar nekaj razprave imeli na to temo tudi na odboru za Finance in monetarno politiko,
               pa kljub vsemu je to izjemno pomembna tema, ki mene najprej spominja, ker ta
               direktiva, kot je državna sekretarka povedala, v bistvu s to direktivo krepimo boj
               proti izogibanju plačila davkov. Tako zelo preprosto povedano, da bodo vsi državljani
               tudi razumeli. In seveda ob tem boju<stage type="mag"/>
               <stage>(nadaljevanje)</stage> proti izogibanju ali izogibanju plačila davkov in davčnim goljufijam,
               ob tem razmišljanju dobim takoj asociacijo na poročilo, ki ga je pripravila naša
               nekdanja poslanka v Evropskem parlamentu Mojca Kleva Kekuš in smo to poročilo na tem
               odboru obravnavali leta 2013 in to poročilo je dejansko pokazalo, da v Evropski uniji
               izgubljamo na tisoče milijard evrov. Na tisoče milijard evrov, zaradi davčnih
               goljufij. Priporočam v branje to poročilo, zelo strokovno narejeno in zelo laično si
               predstavljam, da je najbrž enostavneje vzpostaviti neke mehanizme kako zajeziti te
               davčne goljufije in ta denar dejansko spraviti v dobrobit državljanov Evropske unije,
               da je to lažje narediti, kot pa za tisoč milijard ustvariti nove vrednosti preko
               gospodarske rasti in tako naprej. Zato mi v Novi Sloveniji pozdravljamo vse napore,
               ki gredo v smeri boja proti izogibanju plačevanja davkov, davčnih goljufij in tako
               dalje.</p>
               <p>Moje vprašanje je, ker je gospa državna sekretarka ekspertka za davčne sisteme, je
               moje vprašanje naslednje. Ne dotika se toliko tega teksta, te direktive, bolj
               splošno. Jaz vidim, da je to en korak naprej k fiskalni uniji. Morda se o tem še
               veliko ne govori, mi smo veliko govorili o bančni uniji, ta je vzpostavljena, se
               izgrajuje, ampak nekateri strokovnjaki, ravno imam odprt en članek, pravijo, da je
               fiskalna unija ob bančni uniji tisto kar manjka evroobmočju, da bi bilo skoraj, v
               oklepaju skoraj, optimalno denarno področje. Fiskalna unija je nujnost, sicer evro ne
               more preživeti na dolgi rok. Zelo jasna in trda, dokaj trda trditev enega izmed
               strokovnjakov, ne bom ga citiral, vsi pa ga poznate, od slovenskih profesorjev s tega
               področja. Zato sprašujem državno sekretarko, ki se tudi udeležuje, poleg ministra,
               raznih teh evropskih eventov, ali je fiskalna unija dejansko stvar bližnje ali daljne
               prihodnosti evrskega območja ali je to dejansko neka utopična želja.</p>
               <p>Na drugi strani pa, ja, seveda ponovno se bom dotaknil tudi mobilnih delavcev,
               mobilnih državljanov Evropske unije. Razumem, da ta direktiva teh državljanov
               eksplicitno ne obravnava, ampak ker že pač govorimo o davčnem sistemu, in glede na
               to, da je v začetku lanskega leta komisija si sama zadala nalogo, da bo obravnavala
               morebitno davčno diskriminacijo mobilnih delavcev, me zanima, gospa državna
               sekretarka, ali obstajajo zdaj že kakšne ocene Evropske komisije glede eventualne
               davčne diskriminacije mobilnih delavcev. Ali je zdaj komisija že prišla do kakšnega
               rezultata. Namreč, kot rečeno, komisija si je zadala nalogo, da bo leta 2014, to je
               lani, izvedla temeljito oceno davčnih sistemov držav članic, da ugotovi ali so zaradi
               njih mobilni državljani Evropske unije prikrajšani. Vse ugotovljene diskriminacije
               ali kršitve temeljnih svoboščin Evropske unije bo komisija naznanila nacionalnim
               organom in od njih zahtevala da poskrbijo za ustrezne spremembe. To je komisija
               napisala 20. januarja 2014.</p>
               <p>Se zahvaljujem za vaše odgovore in najavljam, da bom ta predlog direktive podprl.</p>
            </sp>
            <sp xml:id="SDT7-OZZEU-redna-39-2015-05-21.sp11">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo ima gospod Božič.</p>
            </sp>
            <sp xml:id="SDT7-OZZEU-redna-39-2015-05-21.sp12">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Takoj že uvodoma, bom tudi rekel, se bom zahvalil predhodnikoma da sta ogrela tudi
               mene pri tem. <stage type="mag"/> <stage>(nadaljevanje)</stage> Tako, da
               kar se tiče te neke širše slike in tega območja Evropske unije, zdaj tukaj, se pravi,
               nekako dve tisti ključni prednosti, se pravi eno, to problematiko o kateri se kar
               dosti razpravlja, in to je ta erozija davčnih osnov, ki se vsaj na nek način, lahko
               tudi s takšnimi ukrepi omeji in druga zadeve, eno lažje zaznavanje teh nepoštenih
               praks držav članic o katerih je bilo tudi prej že govora, pa ne samo tiste, ki imajo
               morebiti, ki so bivše imperialne velesile, ki imajo še vedno, dajmo reči, ne bom
               rekel, ravno kolonije, ampak določena ozemlja, ki imajo posebne davčne statuse in se
               pogosto uporabljajo prav pri agresivnem davčnem planiranju, ki se ga tudi, konec
               koncev s tem predlogom skuša nekako omejevati. Tako, da vsekakor, kar se tiče teh
               pozitivnih učinkov, jih vidim kar nekaj, se pravi, da bodo v tej, kot razumem, bodo v
               tej bazi podatkov skupni, recimo če vzamemo primer Republike Slovenije, noter vsa
               pojasnila od Finančne uprave Republike Slovenije oziroma Ministrstva za finance, ki
               bodo imela nekakšen čezmejni učinek. Potem noter se pričakuje, da bodo tudi vse
               odločbe s področja transfernih cen, ki imajo spet čezmejni vpliv, s tem da Republika
               Slovenija dejansko tega še nima, pa se potem k temu še vrnem. Nadalje, kar se mi zdi
               tudi zelo dobro je, da bo izmenjava podatkov samodejna in obvezna. Do zdaj je bilo to
               poljubno in kadar se stvari postavijo poljubno, tudi na ravni Evropske unije, kljub
               temu, da imamo, kako bi rekel, bolj kot greš proti severu večje so te moralne obveze,
               očitno tudi tam to ne funkcionira na tak način, je treba stvari, kadar se hoče, da
               nekaj dejansko zaživi kot je treba, to tudi predpisati in dati kot obvezno in s tem v
               zvezi tudi sprememba glede zaupnosti in ravnanja s podatki, ker določene države so
               imele tudi resne zadržke glede tega, kam ti podatki gredo. Ker če pogledamo kaj sploh
               vsebuje ena dokumentacija o transfernih cenah, dejansko vsebuje izjemno veliko
               občutljivih poslovnih tajnosti oziroma podatkov, noter so običajno specificirane vse
               marže, vsi tokovi, kaj kdo doda v verigi preko funkcijske analize in tako naprej,
               tako, da zdaj, ko so to definirali, da mora, da bo ta baza varna, poleg tega, da bodo
               vse države članice, ki bodo noter dajale in pobirale ven podatke s temi podatki
               ravnale tako, kot se temu gre, ko gre za takšne zaupne podatke, mislim da je to
               veliko korak naprej, da dejansko ta baza podatkov tudi zaživi in dobrodošlo se mi
               tudi zdi, da ne bo to samo na račun, ker običajno kakšna dokumentacija o transfernih
               cenah lahko obsega tudi več kot, lahko tudi par sto strani, odvisno od velikosti
               koncerna, odvisno kaj je noter, kako so zadeve zastavljene, kako je tudi
               predstavljena ta primerjalna analiza in tako naprej, in se mi zdi zelo dobrodošlo, da
               bo predloženo, se pravi na ta portal, najprej v neki formalni obliki, enem
               standardnem obrazcu, ki se ga bo dalo enostavno pregledovati, ti osnovni podatki, ki
               bodo tudi zadostovali oziroma zagotavljali da bo neka država članica, če bo to
               pogledala, se lahko tudi potem relativno hitro odločila brez ekstremnega vložka in
               časa in dajmo reči svojih kapacitet, ki jih ima na voljo, odločila da pa zaprosi tudi
               za dodatne podatke, morebiti celo za celotno dokumentacijo, da se potem lažje do tega
               opredeli oziroma zadeve analizira, glede na to, da je namenjeno bolj v analitične
               namene. In na ta način, kot že prej rečeno, se bo lažje identificiralo te škodljive
               prakse, pa ne gre tukaj samo, kot sem prej rekel, za države članice, gre tudi za
               morebitne škodljive članice družb, zaradi tega, ker, se pravi, napredno oziroma
               agresivno davčno planiranje vsekakor vključuje uporabo lokalne se pravi domače
               zakonodaje različnih držav članic, kombiniranje tega z mednarodnimi pogodbami,
               kombiniranje konec koncev z direktivami in na koncu preko vseh teh lukenj pripeljati
               do tega, da kot je bilo že prej rečeno, da nekako države poberejo bistveno manj
               davščin, kot bi jih lahko oziroma kot bi jih morale.</p>
               <p>Poleg teh prednosti je kar nekaj, se mi zdi, ne bom rekel negativnih strani, ampak
               ja, dajmo reči, neprednosti. <stage type="mag"/><stage>(nadaljevanje)</stage> Ena izmed teh je, da nekako se izključujejo fizične osebe,
               pri čemer še vedno mislim, glede na to kako stoji Evropska unija in kje so
               skoncentrirane raznorazne sile, Evropska unija še vedno tudi sloni na nekaterih
               večjih družinah, ki obvladujejo določene gospodarske panoge, če gremo v jeklarstvo,
               premogovništvo, avtomobilsko industrijo, če gremo v modno industrijo, če gremo tudi
               nekatere druge, tudi če gremo konec koncev vrhunske športnike in tako naprej. To so
               eni, kako bi rekel, določene skupine, ki so za moje pojme tudi v veliki meri lahko
               rizične, predstavljajo veliko tveganje in tudi nagnjenost k temu, da oblikujejo te
               agresivne strukture. Ne nazadnje smo lahko tudi iz medijev večkrat zasledili, da so
               kje, tu pa tam koga nekoliko bolj, recimo kakšne italijanske filmske igralce, pevce,
               motoriste in tako naprej, nekako obdelali, ravno zaradi tega, ker so se izogibali in
               tukaj recimo to nekako pogrešam. Se pravi, zakaj se njih umika ven, zaradi tega, ker
               nenazadnje tudi znotraj Evropske unije obstajajo določene sheme držav članic, ki so
               za moje pojme morda tudi zelo, ja, so zelo agresivna konkurenca. Recimo, na Malti
               imate za igralniške delavce, za finančnike, potem za tiste, ki delajo v letalski
               industriji, se pravi za izjemno visoke pozicije so določene sheme, za tiste, ki so
               tujci pridejo tam in so obdavčeni po izjemno nizkih stopnjah. Potem imate tudi v
               Avstriji ene modele, ki se tičejo športnikov, v Veliki Britaniji prav tako, v Monaku
               mislim, da je tudi dokaj zloglasen glede tega. In zdaj to bo nekako postavljeno ob
               stran oziroma ne bo zajeto. Prav tako, če gremo, nekako odpadejo tiste dvoživke, se
               pravi kadar vi kombinirate progresivnem<stage>(?)</stage> planiranju različne tipe družb, ki so v
               določenih državah, se pravi, se obdavčujejo na ravni fizičnih oseb, v določenih
               državah pa po drugem pravu pa se obdavčujejo na ravni neke, če ni že pravna oseba,
               pač neke davčne osebe, da rečemo, ki je obdavčljiva za te namene in potem v eni
               državi država pričakuje, da bodo obdavčeni na fizični ravni, v drugi pričakuje, da
               bodo obdavčeni na ravni krovne organizacije, in na koncu niso nikjer obdavčeni. Če se
               <stage>/ nerazumljivo/</stage> ene fizične osebe, tukaj se pač njih ne bo gledalo, se tudi ne bo
               gledalo teh morebitnih nepoštenih praks, ker takšne institucije oziroma pravne oblike
               se v določenih državah, kaj pa vem, tudi če gledamo kakšen Lux, Lix ali kaj takšnega,
               kakšno afero so se postavili s takšnim namenom, da se nekako izognejo plačilu davkov
               in tudi na ta način pritegnejo družbe, holdinge, finančne in tako naprej, k sebi.
               Tako, da dvoživke očitno v tem primeru spet izpadejo.</p>
               <p>In če gremo nekako naprej na te trende, ki bi jih lahko zdaj pričakovali in me
               nekoliko skrbijo je ta dal, da trenutno, to sem rekel, da se bom k temu potem vrnil.
               Republika Slovenija, daje zavezujoče informacije davčnim zavezancem, vendar je tam
               nekaj izjem in ena izmed izjem je tudi na področju transfernih cen. Se pravi, vi če
               vprašate davčno upravo ali ste dali pravilen pribitek in hočete da vam oni potem
               potrdijo, ja, glede na vašo transakcijo, dejstva in okoliščine, ki ste jih izkazali
               se strinjamo s tistim, kar imate in ste pač, kar ste določili in ste varni, tega
               Slovenija še nima, tako da v zvezi s tem me zanima, kdaj ocenjujete, da bi pa
               Republika Slovenija to spravila v pravni red oziroma umaknila tisto izjemo iz zakona,
               ki ureja davčni postopek. in potem naprej, s tem v zvezi kar se tiče drugih država,
               ki so bile tukaj nekoliko naprednejše, in je Slovenija pri tem zaostala, in zna biti,
               da jih potem v naslednji trditvi, ki jo bom dal, jih praktično prehiteva, je pa ravno
               to, tam piše, da bo treba pisna mnenja noter dajati. In tiste države, ki tekmujejo na
               davčnem področju, jaz predvidevam, da bodo svojo zakonodajo vseeno nekoliko
               prilagodile na en tak običajen način, kot ga imamo tudi pri nas za nekatere stvari v
               Sloveniji in to je to, da ne bodo več dali pisnih mnenj ali soglasij k temu, ampak
               bodo preprosto napisali v svoj zakon, bodo rekli, v redu, vi pošljite, če vam mi v
               treh mesecih ne odgovorimo, se šteje, da vam potrjujemo. V takšnem primeru takšnega
               mnenja tam noter ne bo, ker davčna uprava ne bo dala nobenega mnenja od sebe. V
               Sloveniji imamo to predvideno in je elegantna rešitev, je pametna rešitev in sicer na
               področju prestrukturiranja družb oziroma davčno nevtralnega prestrukturiranja družb,
               in tam, če vložiš vse podatke v skladu <stage type="mag"/>
               <stage>(nadaljevanje)</stage> z zakonom, je kar obsežna dokumentacija in verjamem, da se finančna
               uprava na podlagi te lahko res dobro odloči ali nekdo s tem poskuša kaj narediti
               drugače, kot pravi, potem če finančna uprava ne odgovori nazaj, se šteje, da je to
               nekako eno tiho soglasje in se lahko gre naprej. Seveda je potem možnost revizije
               tega, ampak načeloma je to tako. In v takšnih primerih, se mi zdi, da vsaj tiste
               države, ki so agresivnejše na tem področju, se znajo začeti tega posluževati in tukaj
               je potem naslednje vprašanje. Ali je kakšna možnost, da bi ravno za konkretno
               področje transfernih cen, ko prihaja do teh morebitnih tihih ali kakršnihkoli
               soglasij, ko bi lahko prišlo, če bi veljalo morda noter dati, da takšno soglasje mora
               biti v vsakem primeru pisno, zaradi tega, ker je tukaj toliko možnosti za
               izigravanje, da je to neverjetno, in verjemite, da na davčnem področju, kjer sem
               včasih tudi delal, je kreativa ena izmed, in genialnost, en izmed, kako bi rekel,
               zastavonoš tega posla.</p>
               <p>Tako, da če gremo še naprej. Prej sem omenjal ravno to, da se umaknejo te fizične
               osebe ven. Tu, kar vidim eno težavo je to, da ko se eno področje uredi, se pravi zdaj
               se bo dajalo ta mnenja noter, ki se tičejo čezmejnih transakcij oziroma čezmejnega
               poslovanja, to je ena informacija nekomu, ki dela davčno strukturo, da bo to noter
               objavljeno, kar pomeni, da se poveča verjetnost, da če ima neko agendo, ki ni ravno
               skladna z zakonom, ali pa je nekako mejna, bo poskušal te zadeve umakniti ven iz tega
               polja in se prestaviti drugam. In se bojim, da bo ravno zaradi tega prišlo do še
               agresivnejšega planiranja. Se pravi, ko se bo pripravilo dokumentacijo o transfernih
               cenah, boš gledal na to, da vsekakor nekje vključiš par fizičnih oseb v strukturo, in
               na ta način dejansko blokiraš možnost objave in to je stvar, ki ne potrebuje
               pretiranega razmisleka da do tega pride, ali pa vključiš neko strukturo, kar je zelo
               pogosto, predvsem v teh mednarodnih strukturah. Tudi, če bomo gledali te trgovinske
               verige, imate vedno na koncu fizično osebo in so neki trusti noter in tako, in tukaj
               so spet neke fizične osebe in spet lahko pride do te potencialne blokade. Tako, da
               zdaj tukaj vprašanje ali se bo, jaz sem še vedno zelo pozitiven glede tega, ampak
               tukaj je vprašanje, ali so kakšni obeti za prihodnost, da bi se morda tudi njih
               vključilo noter. Jaz razume, da fizične osebe, to so izjemno občutljivi, so osebni
               podatki in tako naprej, ampak gremo zdaj počasi s temi pravicami res v ene ekstreme,
               ko dejansko tisti, ki bi morali imeti pravice, in to so državljani, bi morali imeti
               pravice za dodatne storitve in tako naprej, iz teh davkov, ki so nekako utajeni,
               napram tistim, ki se ščiti potem, ki pa zlorabljajo ta sistem. In zdaj tukaj neko
               ravnotežje bo verjetno treba najti, tako da tukaj vprašanje ali bi v prihodnje, kako
               vi to vidite, dejansko, ali je to možno, ali bi se to dalo narediti.</p>
               <p>In če gremo, kar se tiče drugih stvari še, pa da ne bi šel preveč v detajle, spet smo
               bili pri mobilnih delavcih. Jaz, kot razumem to področje, trenutno diskriminacije,
               sem se s tem kar nekaj časa ukvarjal, vsaj kar se tiče Slovenije je ne vidim. Se pa
               veselim morebitne primerjalne analize, ki se bo naredila, tudi na evropski ravni, da
               se pride tej zadevi do konca, zaradi tega, ker se tudi v javnosti pojavljajo številne
               dezinformacije, in pač davčni sistem, tudi mednarodne pogodbe tako, kot so
               zastavljene, trenutno, vsaj po mojem mnenju, se jih spoštuje in to pač tako
               funkcionira. To je pravni red, ki je veljaven. Zdaj, kršitve bi bile morda prej v
               drugi smeri, ki pa nekatere države, spet smo tam, v Evropski uniji imajo ene te
               posebne, ne bom rekel štose, ko imate možnost spet nekih dvoživk. Nekdo, ki je davčni
               rezident, potem imate neko vmesno obliko davčnega rezidenta in imate nerezidenta. In
               tukaj lahko spet prihaja do raznoraznih kombiniranj, in se potem določene ljudi tudi
               na ta način pritegne v določeno državo. Tudi zaradi tega, ker morebiti poleg tega, da
               ima ugoden način kako postati davčni rezident in ugoden način kako to argumentirati
               napram drugi državi, da neko takšno osebo pritegne, ima potem tudi ugodne režime, kaj
               pa vem, mogoče pa nima obdavčenih kapitalskih dobičkov. In potem imate spet, ali pa
               nima, se pravi ima določene dohodke športnikov izvzete ali pa ima neko povezavo, ne
               vem, na nizozemske Antile, na britanske Deviške otoke in tako naprej, ki omogoča vse
               te, kot je bilo rečeno, te agresivne <stage type="mag"/><stage>(nadaljevanje)</stage> strukture. Tako, da…</p>
               <p>S tem pa bi zaključil.</p>
               <p>Hvala.</p>
            </sp>
            <sp xml:id="SDT7-OZZEU-redna-39-2015-05-21.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Ker ne vidim več želje po razpravi, bi prosil državno sekretarko za odgovore in
               pojasnila.</p>
            </sp>
            <sp xml:id="SDT7-OZZEU-redna-39-2015-05-21.sp14">

               <speaker>MAG. MATEJA VRANIČAR:</speaker>

               <p>Hvala lepa za besedo.</p>
               <p>Bom začela z nekoliko širšim kontekstom, ki odgovarja na vprašanja gospoda Trčka in
               gospoda Horvata.</p>
               <p>Do leta 2008, se pravi do začetka te zadnje finančne krize je v mednarodnem davčnem
               okolju prevladovala usmeritev, da je treba absolutno vse narediti, da se zmanjšajo
               administrativne ovire za čezmejno poslovanje in iz tega izvirajoči davčni problemi,
               da se zmanjša obseg in število informacij, ki jih morajo davčni zavezanci poročati
               davčnim organom za namene nadzora. Izbruh finančne krize je pokazal, da je ta trend
               ali ta stihija zmanjševanja t.i. administrativnih ovir ali zmanjševanja obsega in
               poročanja v davčnih zadevah, pravzaprav pripomogel k temu, da se je finančna kriza
               razbohotila v takšni razsežnosti kot se je. Zaradi tega se je trend obrnil, ne samo v
               Evropski uniji, ampak v svetu na splošno in od leta 2008 dalje, smo stalno priča
               novim in novim iniciativam, ki naj izboljšajo predvsem področje mednarodnega
               medsebojnega upravnega sodelovanja in vedno več je poudarka na tej avtomatični
               izmenjavi podatkov, ki naj omogočijo državam, da hitro, sorazmerno hitro in brez
               nepotrebnih administrativnih postopkov pridejo do podatkov, ki so pomembni za zaščito
               njihove davčne osnove, ali pa da drugim državam pomagajo pri zaščiti njihove davčne
               osnove. V ta kontekst sodijo v zadnjem času predvsem prizadevanja OECD. OECD veste,
               da je pobudnik mednarodne konvencije o izogibanju dvojnemu obdavčevanju in najprej so
               tukaj šli v smer pojačane izmenjave podatkov med državami, ki podpišejo tovrstne
               sporazume. Nadgradili so to z obrnjeno filozofijo, zdaj ne govorijo več o izogibanju
               dvojni obdavčitvi, ampak govorijo že o izogibanju dvojni neobdavčitvi in temu se v
               zadnjem obdobju v bistvu posveča veliko pozornosti. In še en trend je bilo opaziti.
               Če so v preteklosti k tem sporazumom o izogibanju dvojnemu obdavčevanju in sporazumom
               o izmenjavi informacij na davčnem področju pristopale samo države z nekako resnim
               davčnim sistemom, se pravi z davčnim sistemom, ki je imel, ki ni veljal za davčno
               ugodnejše področje, v zadnjem obdobju opažamo da t.i. davčne oaze, tudi čezmorska
               ozemlja držav članic Evropske unije vse bolj množično pristopajo k multilateralnim
               instrumentom za izmenjavo podatkov za davčne namene oziroma same inicirajo podpise
               bilateralnih sporazumov z različnimi državami ne celotnih sporazumov o izogibanju
               dvojnemu obdavčevanju, ampak predvsem sporazumov o izmenjavi informacij. Tudi
               Slovenija je nekaj takšnih pobud dala oziroma prejela in tudi mi sklepamo tovrstne
               sporazume. Toliko o tem širšem kontekstu.</p>
               <p>Pridržki. Slovenski pridržki gredo predvsem, čeprav jih ne izražamo formalno, ampak
               prizadevali si bomo v razpravi, da razjasnimo posamezne zelo ohlapne dikcije, ki so v
               direktivi in omogočajo zelo različne interpretacije kaj je s posameznim pojmom
               mišljeno. To je sicer nekako običajna praksa pri direktivah, da Evropska komisija
               poskuša s splošnimi dikcijami zajeti najrazličnejše dejanske situacije v katerih v
               posameznih državah prihaja, ampak recimo, če dam samo primer, vnaprejšnje davčno
               stališče s čezmejnim učinkom pomeni vsak dogovor, sporočilo ali <stage type="mag"/><stage>(nadaljevanje)</stage> drug instrument ali ukrep s podobnim
               učinkom. To je ekstremno široka dikcija in za primer Slovenije se lahko vprašamo ali
               to res zajema zavezujoče informacije, ki sem jih omenjala prej, in te na vsak način
               morajo biti noter, se pa lahko sprašujemo ali to zajema tudi najrazličnejša
               nezavezujoča pojasnila, ki jih davčna uprava oziroma finančna uprava zdaj daje na
               podlagi vprašanj zavezancev in brez razkritja popolnega dejanskega stanja. Se pravi
               na podlagi podatkov, ki jih zavezanec prostovoljno predloži, se ne iščejo dodatni
               podatki, ampak na podlagi tega se reče, v okviru, da je to popolno dejansko stanje,
               bi bila davčna situacija naslednja. Podoben problem imajo tudi druge države in seveda
               tiste države, ki veljajo za davčno liberalnejše, imajo s tem seveda več problemov,
               kot pa tiste, ki so že zdaj imele dosti, recimo temu, strikten ali striktnejši
               sistem. In večina držav ima podoben problem kot tudi Slovenija, rok za uveljavitev
               oziroma prenos v nacionalno zakonodajo.</p>
               <p>Predhodni cenovni sporazumi, spomnili se boste da sem že na zadnji seji Državnega
               zbora napovedala, da ministrstvo pripravlja obsežen paket sprememb davčnih predpisov,
               med njimi je tudi sprememba zakona o davčnem postopku, ki bo vključevala tudi
               vzpostavitev pravne podlage za sklepanje tovrstnih sporazumov, ampak zakonska
               sprememba je tukaj minimalna. Ključna je administrativna usposobljenost finančne
               uprave, da dejansko takšne sporazume tudi sklepa, tako da je tukaj za pričakovati, da
               bomo predlagali neko prehodno obdobje, po katerem se bodo tovrstni sporazumi dejansko
               začeli sklepati.</p>
               <p>Tiha soglasja ali poročati tudi o njih to je eno od teh odprtih vprašanj, eden od
               pridržkov, kako široko tolmačiti to določbo, ki sem jo prej citirala.</p>
               <p>Izvzem fizičnih oseb, težko napovem, da se bo tudi v to smer v prihodnje razvijala
               debata. V tem trenutku je jasno, da je problematika varstva osebnih podatkov tako
               občutljiva, da v tem trenutku direktiva se na fizične osebe ne bo mogla širiti, ampak
               razvoj gre v več različnih smeri in zagotovo bodo, če bo to prepoznano kot en od
               bistvenih elementov, za izogibanje plačilu davkov bo lahko tudi ta del vključen.</p>
               <p>Mobilni delavci in njihova diskriminacija. Evropska komisija je lani naročila posebno
               študijo, ne vem, ena od mednarodnih svetovalnih hiš jo je delala, in ta študija je
               pokazala nekatere ključne probleme, ampak to niso predvsem tisti problemi na katere
               naša civilna iniciativa, predvsem oni opozarjajo. Gre za to, da se v nekaterih
               državah mobilnim delavcem ne priznajo tiste davčne olajšave, ki se priznajo domačim
               delavcem. Gre za priznavanje, da imajo neke dodatne stroške s tem, ker so mobilni
               delavci, nepriznavanje, in gre za morebitna posebna pravila, ki jih za njih
               predpisujejo države članice in nedostopnost informacij v zvezi z njihovim davčnim
               položajem. Za enkrat ni Evropska komisija še napovedala ali pripravila kakršnegakoli
               paketa ukrepov, ki bi ta vprašanja naslovil. Predvidevamo, da bodo to dali tudi v
               svoj program.</p>
               <p>Fiskalna unija, za enkrat ne zaznavamo da bi se karkoli konkretnega na tem dogajalo.
               Če vzamemo samo za primer, Evropska skupnost, se še je začela razvijati kot carinska
               unije in prve določbe v zvezi s tem so <stage type="mag"/><stage>(nadaljevanje)</stage> bile v poznih 50. letih uveljavljene skozi ustanovne
               akte Evropske skupnosti, ampak je trajalo kar do leta 1983, da je ta razvoj dozorel
               do te mere, da je Evropska skupnost, Evropska komisija lahko predstavila prvi enotni
               carinski zakonik Evropske skupnosti. Se pravi, skoraj 30 let razvoja je bilo
               potrebnega da smo do tam prišli. Fiskalna področja so se kasneje začela usklajevati,
               so na nižji stopnji usklajenosti kot carinska. In še nekaj je, vzpostavitev fiskalne
               unije pomeni za države članice, da se odpovedo svoji fiskalni suverenosti. In tukaj
               je vprašanje kaj je tisto kar je pravo.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-39-2015-05-21.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Ker ne vidim več želje po razpravi jo tudi zaključujem.</p>
               <p>Na glasovanje dajem predlog stališča: Republika Slovenija… <stage>/ oglašanje iz
               dvorane/</stage></p>
               <p>Republika Slovenija podpira razloge in cilje, ki izhajajo iz predloga direktive Sveta
               o spremembi direktive 2011/16/EU glede obvezne avtomatične izmenjave podatkov na
               področju obdavčevanja. Republika Slovenija bo podpirala takšne rešitve in ukrepe
               glede avtomatične izmenjave informacij o vnaprejšnjih davčnih stališčih s čezmejnim
               učinkom in vnaprejšnjih cenovnih sporazumih, ki so sorazmerni s cilji predloga
               direktive. Republika Slovenija si bo prizadevala za določitev primernega oziroma
               razumnega roka za uskladitev notranje zakonodaje z direktivo. Pričenjamo glasovanje.
               Glasovanje poteka. Ne poteka. Še enkrat. Glasovanje teče. Prosim če glasujemo in
               zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog stališča sprejet.</p>
               <p>S tem tudi končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O RAZVELJAVITVI DIREKTIVE SVETA 2003/48/ES.</title>
               </p>
               <p>Gradivo k tej točki smo prejeli od Vlade 8. 5. 2015 na podlagi prvega odstavka 4 .
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predloga stališča v Državnem zboru je 22. 5. 2015.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije kot pristojnemu odboru ter Odboru za
               finance in monetarno politiko kot matičnemu delovnemu telesu. Slednji ga je
               obravnaval na 27. nujni seji 14. 5. 2015 in sprejel mnenje, ki smo ga prejeli.</p>
               <p>Ponovno prosim državno sekretarko na Ministrstvu za finance, da nam ta predlog
               stališča predstavi.</p>
            </sp>
            <sp xml:id="SDT7-OZZEU-redna-39-2015-05-21.sp16">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Že pri prejšnjem stališču sem opozorila, da se je direktiva o avtomatični izmenjavi
               podatkov spremenila konec leta 2014 in predvideva zdaj od leta 2016 dalje oziroma od
               2017 avtomatično izmenjavo podatkov o finančnih instrumentih. S tem je postala
               direktiva o prihrankih, kot jo pogovorno imenujemo odveč, in Evropska komisija
               predlaga, da se ta direktiva razveljavi, hkrati pa se vsebina oziroma obveznost
               izmenjave podatkov prenaša v drugo pravno podlago.</p>
               <p>S predlaganim se strinjamo in predlagamo da se predlagana rešitev podpre.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-39-2015-05-21.sp17">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Za predstavitev mnenja matičnega delovnega telesa prosim podpredsednika le-tega
               gospoda Božiča.</p>
            </sp>
            <sp xml:id="SDT7-OZZEU-redna-39-2015-05-21.sp18">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Tudi ta predlog smo obravnavali na Odboru za finance in monetarno politiko na 27.
               nujni seji, ki je bila 14. maja 2015 in kot matično delo.</p>
               <p>Glede na to, da je že uvodoma gospa sekretarka, kot tudi na našem odboru predstavila
               za kaj gre tukaj, ne bi ponavljal. Gre kot rečeno za umik ene izmed direktiv, ki sta
               jo nekako prekrili oziroma njene <stage type="mag"/><stage>(nadaljevanje)</stage> rešitve zdaj boljše urejata dve drugi, tako da bi samo
               povedal mnenje, ki smo ga sprejeli, in sicer: Odbor za finance in monetarno politiko
               podpira predlog stališča Republike Slovenije do predloga direktive sveta o
               razveljavitvi sveta 2003/48/ES, ki ga je predložila Vlada in predlaga pristojnemu
               Odboru za zadeve Evropske unije, da predlog stališča sprejme.</p>
               <p>Hvala.</p>
            </sp>
            <sp xml:id="SDT7-OZZEU-redna-39-2015-05-21.sp19">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Ta predlog stališča je na 53. seji 18. 5. obravnavala tudi Komisija Državnega sveta
               za mednarodne odnose in evropske zadeve in sprejela mnenje, ki ste ga tudi
               prejeli.</p>
               <p>Za njegovo predstavitev ponovno prosim gospoda dr. Janvita Goloba.</p>
            </sp>
            <sp xml:id="SDT7-OZZEU-redna-39-2015-05-21.sp20">

               <speaker>DR. JANVIT GOLOB:</speaker>

               <p>Hvala lepa.</p>
               <p>Tudi tukaj smo sklenili pozitivno odločitev in argumentacija, ki jo je povedala gospa
               državna sekretarka je zelo jasna, prehod iz ene pravne podlage na drugo pač zahteva
               ustrezno odločanje na telesih zbora sveta.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-39-2015-05-21.sp21">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razprave.</p>
               <p>Ker ne vidim želje po razpravi jo tudi končujem, in dajem na glasovanje predlog
               stališča, ki se glasi: Republika Slovenija podpira razloge za razveljavitvi sveta
               2003/48/ES, ter cilje, ki izhajajo iz predloga direktive o razveljavitvi direktive
               2003/48/ES. Republika Slovenija podpira cilje predloga, to je zagotovitev ustrezne
               zakonodaje EU, da v EU obstaja samo en veljavni standard za avtomatično izmenjavo
               podatkov, z namenom, da se prepreči obveznosti dvojnega poročanja in tako prihranijo
               stroški za davčne uprave in finančne institucije. Glede določbe, da je razveljavitev
               direktive 2003/48/ES učinkuje od 1. januarja 2016 pa si bo prizadevala k čimprejšnji
               uskladitvi notranje zakonodaje z direktivo. Pričenjam glasovanje. Glasovanje teče.
               Zaključujem glasovanje.</p>
               <p>Kdo je za <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil predlog stališča sprejet.</p>
               <p>S tem končujem 2. točko in 39. sejo Odbora za zadeve Evropske unije in se najlepše
               zahvaljujem državni sekretarki za pojasnila in vas lepo pozdravljam. <stage type="time">Seja se je
                  končala 21. maja 2015 ob 8.57.</stage>
               </p>
            </sp>
         </div>
      </body>
   </text>
</TEI>