<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZNZJUILS-nujna-43-2016-10-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">974624EAE6C1ED62C125803D004179DA</idno>
               <idno type="custom" subtype="day">1B8D9FD53D4BA7DAC1258045002F2706</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=1B8D9FD53D4BA7DAC1258045002F2706</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-nujna-43-2016-10-06.OZNZJUILS" n="43">
               <name>nujna seja</name>
               <date when="2016-10-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-nujna-43-2016-10-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-nujna-43-2016-10-06.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">43. nujna seja</stage>
            <stage type="date">(6. oktober 2016)</stage>
            <stage type="chairman">Sejo je vodil mag. Dušan Verbič, predsednik Odbora za notranje zadeve, javno
            upravo in lokalno samoupravo.</stage>
            <stage type="time">Seja se je pričela ob 12.00. </stage>


            <sp xml:id="SDT7-OZNZJUILS-nujna-43-2016-10-06.sp1">

               <speaker>PREDSEDNIK MAG. DUŠAN VERBIČ:</speaker>

               <p> Vse članice in člane odbora, predstavnike izvršilne veje oblasti ter ostale
               prisotne prav lepo pozdravljam. Pričenjam 43. nujno sejo Odbora za notranje zadeve,
               javno upravo in lokalno samoupravo.</p>
               <p>Na seji kot nadomestne članice in člani odbora s pooblastili sodelujejo poslanec
               Simon Zajc pooblašča poslanca Saša Tabakovića, dr. Dragan Matić pooblašča poslanca
               dr. Mitjo Horvata.</p>
               <p>Ker k dnevnemu redu ni bilo predlogov za razširitev oziroma za umik katere od
               predlaganih točk je določen dnevni red seje, kot je bil predlagan s sklicem. Dnevni
               red: 1. Predlog sprememb proračuna Republike Slovenije za leto 2017 z oznako EPA
               1483-VII in 2. Predlog proračuna Republike Slovenije za leto 2018 z oznako EPA
               1484-VII. Preden začnemo z dnevnim redom predlagam, da imamo za obe točki dnevnega
               reda skupen uvod in skupno razpravo, tudi morebitne skupne zaključke, saj sta med
               seboj vsebinsko povezani. Ali se s tem predlogom strinjate? Hvala lepa.</p>
               <p>Če se v tem primeru ne nasprotuje prehajamo na obravnavo <title>1. IN 2. TOČKE,</title>
               to je <title>OBRAVNAVA PREDLOGOV PRORAČUNOV REPUBLIKE SLOVENIJE, SPREMEMBE ZA LETO 2017 IN
               PREDLOGA PRORAČUNA ZA LETO 2018.</title>
               </p>
               <p>Gradivo, ki je bilo priloženo: predloga proračunov ter ostalo gradivo je objavljeno
               na spletni strani Državnega zbora. Na sejo so vabljeni: Ministrstvo za finance,
               Ministrstvo za notranje zadeve, Ministrstvo za javno upravo. Odbora za notranje
               zadeve, javno upravo in lokalno samoupravo bo obravnaval predlog proračunov za
               naslednji dve leti kot zainteresirano delovno telo.</p>
               <p>Prehajamo na 1. in 2. točko dnevnega reda, to sta Predlog sprememb proračuna
               Republike Slovenije za leto 2017 in Predlog proračuna Republike Slovenije za leto
               2018. V skladu s Poslovnikom lahko odbor predloga proračunov obravnava z vidika
               svojih pristojnosti, torej le v tistem delu, ki se nanaša na njegovo delovno
               področje. To pomeni, da bomo obravnavali le tista dela predlogov proračunov, ki se
               nanašata na izvrševanje pristojnosti Ministrstva za notranje zadeve ter Ministrstva
               za javno upravo.</p>
               <p>Za uvodno predstavitev prosim za pojasnilo s strani predstavnice Ministrstva za
               finance.</p>
            </sp>
            <sp xml:id="SDT7-OZNZJUILS-nujna-43-2016-10-06.sp2">

               <speaker>SIMONA JERMAN:</speaker>

               <p>Lep pozdrav vsem in hvala za besedo. Iz Ministrstva za finance. Podrobno bo sicer
               politika in struktura javnofinančnih prihodkov in odhodkov predstavljena na seji
               matičnega odbora za finance in monetarno politiko, zato bom na tem odboru samo na
               kratko izpostavila nekaj ugotovitev iz splošnega dela predlogov proračuna, ki sta
               pred vami, in sicer ločeno za leto 2017 in 2018, resorna ministrstva pa bosta, kot
               ste že povedali, predstavila vsak svoj tako imenovan posebni del.</p>
               <p>Vlada s predlogoma proračunov sledi določbam, ustavnim določbam, in pa sprejetemu
               zakonu o fiskalnem pravilu, ki predvidevata postopno uravnoteženje prihodkov in
               izdatkov proračuna, in sicer brez zadolževanja. <stage type="mag"/><stage>(nadaljevanje)</stage> Tako se za leto 2017 načrtujejo prihodki v višini 8,8
               milijarde evrov, od tega največ davčnih prihodkov, in sicer 7,3 milijarde evrov,
               sledijo nedavčni s 508 milijoni evrov in prejeta sredstva iz proračuna EU, ki se
               načrtujejo v višini 929 milijonov evrov. Na drugi strani se odhodki v spremembah
               proračuna za leto 2017 načrtujejo v višini 9,5 milijarde evrov, od tega pa kar 8,2
               milijarde evrov na področju integralnih sredstev, namenska sredstva predstavljajo 3 %
               celote in namenska sredstva EU s pripadajočo slovensko udeležbo dobrih 10 %. Na ta
               način ugotovimo, da proračunski primanjkljaj načrtujemo v višini 681 milijonov evrov
               ali 1,65 % bruto domačega proizvoda, ta načrtovani proračunski primanjkljaj pa je za
               36 milijonov evrov nižji od predvidenega v trenutno sprejetem proračunu za leto
               2017.</p>
               <p>Če preidem zdaj še na predlog proračuna za leto 2018 in spremembe glede na leto 2017,
               ugotovimo, da se prihodki povečujejo za 4,8 % in tako znašajo 9,3 milijarde evrov.
               Odhodki pa so glede na leto 2017 načrtovani 0,5 % nad višino odhodkov iz sprejetega
               proračuna 2017 in bodo znašali 9,6 milijarde evrov. Sama ekonomska struktura teh
               odhodkov pa je, da predstavljajo tekoči transferji 5,2 milijarde evrov, tekoči
               odhodki 3,1 milijarde evrov, investicijski odhodki in investicijski transferji
               znašajo skupaj 899 milijonov evrov in plačila sredstev v proračun EU 422 milijonov
               evrov. Iz tega zopet lahko ugotovimo, da se za leto 2018 načrtuje proračunski
               primanjkljaj v višini 305 milijonov evrov ali 0,7 % bruto domačega proizvoda. To pa
               je skupaj z zgornjo mejo odhodkov državnega proračuna, ki sem ga omenila, skladno
               tudi z Odlokom o okviru za pripravo proračunov sektorja države za obdobje
               2017-2019.</p>
               <p>Osnovni razrez proračunskih izdatkov je bil oblikovan programsko, pri čemer pa so
               bile prioritete Vlade usmerjene v področje infrastrukture, znanost in zaposlovanje,
               zdravje in varnost v najširšem pomenu. Predlagatelji finančnih načrtov bodo tako
               svoje programe in projekte v obeh letih skušali doseči znotraj razreza ekonomskih
               namenov odhodkov, fiskalne ovojnice in pa prioritet. Toliko na kratko. Hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp3">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam. </p>
               <p>Preden bom dal besedo naprej vabljenim, bi si dovolil vseeno iz postopkovnega vidika
               nekaj besed. Prosil bi predstavnike izvršilne veje oblasti, da so na naslednjih sejah
               tega odbora navzoče tiste osebe, predstavniki izvršilne veje oblasti, ki so določeni
               po 235. členu poslovnika. Jasno je, da Vlada določa v svojih gradivih osebe, ki so
               prisotne na matičnih odborih, vendar četrti odstavek 235. člena zelo jasno govori,
               kdo naj bo prisoten na matičnih odborih. O tem bom pisno zaprosil predstavnike
               izvršilne veje oblasti, da v bodoče se tega poslovniškega določila tudi držimo. Danes
               ostane zadeva tako, kot je, in sledimo odločitvam Vlade, kjer so določili, kdo
               nastopa danes na tem našem odboru.</p>
               <p>Postopkovno, prosim, dr. Gorenak.</p>
            </sp>
            <sp xml:id="SDT7-OZNZJUILS-nujna-43-2016-10-06.sp4">

               <speaker>DR. VINKO GORENAK (PS SDS):</speaker>

               <p>Hvala lepa. Predsednik, glede na to, da prvič vodite sejo, ali drugič, no, kakorkoli,
               sem zelo vesel tega vašega nastopa, teh besed, ki ste jih pravkar izrekli. Je pa
               treba opozoriti eno stvar, tak sklep in pisno opozorilo Vladi je ta odbor že sprejel
               pod vodstvom prejšnje predsednice.<stage type="mag"/>
               <stage>(nadaljevanje)</stage> Jaz ne bom nasprotoval temu kar vi pravite, ampak lepo vas prosim, če
               v bodoče sejo prekinemo. Tukaj morajo biti kompetentni ljudje, to so državni
               sekretarji ali ministri in nihče drugi. Lahko jim pomagajo. Jaz vas moram spomniti na
               to kako je bilo med leti 2006 in 2008. Ta država je takrat predsedovala in vsi tisti,
               torej v Evropski unij in vsi naši ministri in državni sekretarji, ki so bili v
               tujini, absolutno so bile vse seje prekinjene, ni šans, se ne nadaljuje dokler niso
               tukaj kompetentne osebe. Zato vaš predlog podpiram, glede na to, da ste šele funkcijo
               nastopil, tako rekoč, ampak lepo vas prosim, če ste potem v nadaljevanju resnično
               dosledni besedam, ki ste jih vi sam sedaj izrekel.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp5">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam, dr. Gorenak.</p>
               <p>Prav gotovo sem to izpostavil iz razloga, da bom temu tudi sledil.</p>
               <p>Nadaljujemo s predstavitvijo. Besedo dajem ministrstvu za notranje zadeve, ministrici
               mag. Vesni Györkös Žnidar. Prosim, beseda je vaša.</p>
            </sp>
            <sp xml:id="SDT7-OZNZJUILS-nujna-43-2016-10-06.sp6">

               <speaker>MAG. VESNA GYÖRKÖS ŽNIDAR:</speaker>

               <p>Hvala predsednik za besedo.</p>
               <p>Zagotovo se strinjamo, da je proračun Ministrstva za notranje zadeve oziroma še
               posebej policije kot zelo pomembnega organa v sestavi, nespornega pomena glede na
               državotvornost nalog, ki jih opravljamo, torej na področju notranjih zadev in
               varnosti, kar spada med osnovne politike delovanja države preko zagotavljanja
               notranje varnosti izvajanju nadzora nad svojim ozemljem, nadzorovanju migracijskih
               tokov in pa tudi dela na področju upravno-notranjih zadev. Tudi ni nobena skrivnost,
               da je izboljšanje materialnega, kadrovskega in finančnega stanja ena od prioritet
               mojega mandata in tukaj lahko z zadovoljstvom povem, da so naši napori vidni, da so
               že doseženi določeni otipljivi rezultati po večletnem izčrpavanju zlasti policijskega
               proračuna in da so izboljšave vidne. Ob prevzemu mandata sem bila seznanjena z zelo
               slabo situacijo v tem resorju leta 2014 in preko vseh naporov, ki smo jih v teh letih
               izvajali, smo dejansko skupaj dodatno od nastopa mandata do danes zagotovili dodatna
               sredstva v višini 87 milijonov evrov, kar je izjemnega pomena, ker nikakor ne smemo
               pristajati v bodočih obdobjih na to, da policija ne bi imela normalnih pogojev za
               operativno delovanje oziroma pogoji za izvrševanje zlasti policijskegaproračuna
               morajo biti taki, da ji omogočajo, da lahko strokovno, avtonomno in tudi operativno
               nemoteno izvaja svoje naloge.</p>
               <p>Torej kar se tiče proračuna za prihodnji dve leti. Lahko povemo, da ima MNZ z organi
               v sestavi v letu 2017 načrtovanih 359,1 milijona evrov vseh pravic porabe, od tega na
               integralnem delu 343,3 milijone evrov, kar je za 12,9 milijonov evrov več kot v
               sprejetem proračunu 2017. Ta dodatna sredstva pokrivajo tudi dogovore iz sporazuma s
               sindikati ter povečanje za dodatno nabavo zaščitnih sredstev, ker varno delo
               policistov je izjemnega pomena. V letu 2018 načrtujemo 391,2 milijonov evrov vseh
               pravic porabe, od tega 347,5 milijonov na integralnem delu. Integralni del se tudi v
               letu 2018 povečuje za 4,2 milijonov evrov, povečanje je prav tako posledica sporazuma
               s sindikati in dodatne uvedbe višješolskega študija za policiste. V letu 2017 hkrati
               načrtovanih 4,1 milijonov namenskih sredstev, 6,5 milijonov sredstev za izvajanje
               skladov AMIF in ISF ter 1,7 pripadajoče slovenske udeležbe. Če naredimo en presek
               oziroma prerez skozi strukturo proračuna, lahko povem, da struktura proračuna se
               glede na prejšnja obdobja izboljšuje, je boljša. Se trudimo v okviru zmožnosti, da
               zagotavljamo ta pozitiven trend zlasti na področju investicij in opremljanja. Seveda
               največji delež predstavljajo tudi v letu 2017 stroški dela. Je pa potrebno
               izpostaviti eno okoliščino, ki je tudi zelo pomembna, na podlagi strokovnega
               sporazuma, ki je bil podpisan z obema policijskima sindikatoma, smo uspeli tudi
               zagotoviti, da so za to bila zagotovljena dodatna finančna sredstva, kar je zelo
               pomembno glede na to, da nikakor nismo mogli dovoliti, da bi <stage type="mag"/> <stage>(nadaljevanje)</stage> realizacija teh sporazumov zajedala v
               policijski proračun.</p>
               <p>Kar se tiče ožjega dela ministrstva oziroma upravnega dela ministrstva predlog
               proračuna za ožje ministrstvo ostaja na približno enakem nivoju kot je sprejeti
               proračun. Sredstva so namenjena predvsem za vzdrževanje in nadgradnjo registrov
               upravno notranjih zadev, investicije v ožji del ministrstva, investicijsko
               vzdrževanje objektov, zamenjavo iztrošene opreme, nabavo posebne informacijske opreme
               za sektorske potrebe, licenčnine in tako naprej ter tudi za nakup petnajstih
               avtomobilov, ker je tudi vozni park ožjega dela ministrstva v iztrošenem stanju.</p>
               <p>Proračun zajema tudi stroške delovanje azilnega doma, izpostav ter delovanje
               integracijskih hiš v Ljubljani in v Mariboru. Kar se tiče policije, glede na to, da
               so v temu delu Ministrstva za notranje zadeve oziroma v temu organu v sestavi bili
               dejansko največje težave v preteklih letih. S predlogom razreza sredstev za policijo
               se proračun za leto 2017 povečuje za 13 milijonov evrov od tega na integralnih
               sredstvih za 12,3. Tako policija razpolaga z 2017 s 331,3 milijonov evrov, od tega
               319 milijonov evrov na integralnih sredstvih.</p>
               <p>Pomembni so zlasti tudi materialni stroški za delovanje policije v višini 47,3
               milijona evra, redni materialni stroški so načrtovani na nivoju predhodnih let.
               Pomembni so tudi zlasti naši napori na področju sanacije iztrošenega voznega parka
               policije, o tem je tudi veliko govora tudi v medijih, ker policija potrebuje tudi
               varna vozila za opravljanje svojih nalog.</p>
               <p>Če nekako potegnem črto pod situacijo, ki je na področju voznega parka; v letu 2017
               je število vozil, ki se nabavljajo oziroma bodo nabavljeni 870, 343 je že naročenih,
               se nabave že izvajajo, 348 poslovni najem, en del bo decembra letos en del januarja
               prihodnje leto. Dodatno 60 vozil v letu 2017 potem dvakrat po deset specialnih vozil
               iz sklada ESF. Tudi v letu 2018 imamo predvidenih dodatnih 4,5 milijona evrov za
               nekje od 150 do 200 vozil. Tako da, če potegnemo črto, v teh dveh letih bo
               nabavljenih čez tisoč vozil za policijo za kar menim, da je velik uspeh, velik
               napredek glede na to, da je tukaj sistematično izčrpavanje iz preteklih let bilo tudi
               zelo očitno.</p>
               <p>Kar se tiče opremljanja, tudi to je prioriteta pri zagotavljanju varnega, predvsem
               varnega dela naših policistov in policistk za osebno opremo so zagotovljena sredstva
               za uvedbo nove policijske uniforme, ki se bo nabavila na podlagi izvedbe postopka
               javnega naročila za katerega so že podpisane pogodbe. Nova uniforma bo razdeljena
               približno šest tisočim policistom, torej vsem policistom, ki so upravičeni do teh
               artiklov, glede na razpoložljiva sredstva 2016 se bo dobava uniform izvršila konec
               leta 2016 ter v začetku leta 2017 torej 2016 v vrednosti 3,5 milijonov evrov, leta
               2017 pa v približni vrednosti 3 milijonov evrov in pa te dele artiklov nove uniforme
               bo razdeljevanje potekalo istočasno za vse policiste. </p>
               <p>Prav tako so sredstva tudi zagotovljena na področju oborožitve streljanja plinskih
               sredstev v višini 0,85 milijona evrov in tudi izstrelivo za posebno policijsko enoto.
               Tudi načrtujemo za zaščitna sredstva 3,5 milijonov evrov od tega 2 milijona za nakup
               opreme, ki bo nadomestila iztrošeno opremo; zaščitni jopiči, balistični ščiti in
               zaščitne čelade, protibombna obleka in tako naprej. In nakup nove opreme, ki je
               potrebna za izvajanje zakonskih nalog policije, zlasti na področju protiteroristične
               dejavnosti in izvajanja drugih operativnih nalog. Kot smo že večkrat tudi v medijih
               povedali, sredstva so načrtovana tudi za nakup zaščitnih in neprebojnih srajc. V temu
               trenutku imamo zagotovljenih 1,5 milijona za približno 3 tisoč kosov je pa to
               zagotovo prioriteta tudi v bodočih obdobjih.</p>
               <p>Na področju investicij je stanje vsekakor boljše kot v preteklih letih, kar potrjuje
               tudi procentualna razmejitev posameznih <stage type="mag"/>
               <stage>(Nadaljevanje)</stage> delov proračuna, 18,78 milijona evrov načrtovanih sredstev. Gre za
               enak nivo, kot v sprejetem proračunu, in sicer za, samo na hitro, za sredstva za
               nadzor prometa, potem 0,26 milijona evra, 4,1 za vozila, 0,05 za nacionalni
               forenzični laboratorij, 0,5 za posebna tehnična sredstva in pripomočke, 1,1 za
               kriminalistično dejavnost, 0,2 za nadgradnjo in vzdrževanje helikopterjev, 3,17 za
               gradnje in investicijsko vzdrževanje, 0,1 za opremo poslovnih prostorov, 9,3 milijona
               evrov za informatizacijo in telekomunikacije.</p>
               <p>Morda še nekaj besed o proračunu 2018. V letu 2018 načrtujemo 391,2 milijona evrov
               vseh pravic porabe, od tega 347,5 na integralnem delu. Integralni del se povečuje za
               4,2 milijone evra. Glede upravnega dela ostaja proračun približno na enakem nivoju
               kot predlog proračuna za 2017. Policija v proračunu za 2018 načrtuje sredstva v
               višini 333,3, nekoliko povišanje sredstev. Glede materialnih stroškov se nekako
               gibljemo na približno enakih nivojih. Med tem, ko pa sredstva za redno in operativno
               delovanje so tudi načrtovana na enakem nivoju.</p>
               <p>Morda toliko na kratko za uvod. Na ostala vprašanja bomo zagotovo odgovarjali še v
               nadaljevanju.</p>
            </sp>
            <sp xml:id="SDT7-OZNZJUILS-nujna-43-2016-10-06.sp7">

               <speaker>PREDSEDNIK MAG. DUŠAN VERBIČ:</speaker>

               <p> Hvala tudi vam. Besedo dajem predstavniku Ministrstva za javno upravo, državni
               sekretar dr. Nejc Brezovar.</p>
            </sp>
            <sp xml:id="SDT7-OZNZJUILS-nujna-43-2016-10-06.sp8">

               <speaker>DR. NEJC BREZOVAR:</speaker>

               <p>Predsednik hvala za besedo. Spoštovane poslanke, spoštovani poslanci. V povezavi s
               predlogom proračuna Ministrstva za javno upravo, predvsem za leto 2017 bi na tej
               točki rad poudaril, da predvidevamo integralnih sredstev v višini 151 milijonov
               782.000, namenskih sredstev v višini 9 milijonov 938.000, sredstev EU v višini 8
               milijonov 890.000, slovenska udeležba pa naj bi znašala 2 milijona 100.000. Torej,
               skupaj 172 milijonov 720.000 evrov.</p>
               <p>Kar se tiče ministrstva je v integralnem delu načrtovalo za približno 14 milijonov
               več sredstev, kot je bilo to odobreno z vladnimi limiti. Višje načrtovana sredstva so
               posledica predvsem centralizacije na področju IT in upravljanja z nepremičnimi ter
               prenos vsebine področja DIDA, torej Direktorata za informacijsko družbo iz
               Ministrstva za izobraževanje znanost in šport na Ministrstvu za javno upravo.
               Ministrstvo za javno bo v letu 2017 izvedlo tudi drugo fazo centralizacije na
               področju informatike in nepremičnin, zato se tudi predlog proračuna MJU povečuje iz
               naslova centralizacije informatike na integralnem delu v višini 2 milijona 190.000
               evrov, iz naslova centralizacije nepremičnin integralnih sredstvih za 10 milijonov
               951.000 evrov in 20.000 evrov na namenskih sredstvih.</p>
               <p>Predlog proračuna se tudi zaradi prenosa delovnega področja direktorata za
               informacijsko družbo iz MIZŠ na MJU povečuje za 917.000 evrov na integralnih
               sredstvih in 180.000 evrov na namenskih sredstvih.</p>
               <p>Kar se tiče povečanja sredstev za plače in materialne stroške zaradi prehoda javnih
               uslužbencev iz naslova centralizacije ter prenosa delovnega področja DIDA pa pri
               pripravi proračuna to ni upoštevano. Sredstva se bodo namreč prerazporejala
               medletno.</p>
               <p>Če pogledamo podrobneje določene podprograme v povezavi z izvajanjem in urejanjem
               javnofinančne politike predvidevamo v višini 81.480 evrov za zagotavljanje delovanje
               portala javnih naročil pri Uradnem listu. V povezavi s centralno informacijsko
               infrastrukturo in telekomunikacijsko tehnologijo, torej zagotavljanje in delovanje
               centralne in lokalne IKT ter njene posodabljanje, torej PDC, HAKOM<stage>(?)</stage> lokalne
               programska oprema. Torej, za delovanje informacijske infrastrukture in informacijskih
               sistemov predvidevamo 24 milijonov 646.000 evrov. V povezavi z razvojem storitev
               javne uprave, predvsem razvoj projektov E-uprave, torej s ciljem približevanja
               storitev državljanom in gospodarstvu ter s posebnim poudarkom na odpravi
               administrativnih ovir in nižanju zakonodajnih bremen predvidevamo v 2017 nekako
               višino sredstev 6 milijonov 86.000 evrov. </p>
               <p>Če nadaljujemo s prostorskimi in drugimi pogoji za delo državnih organov v povezavi z
               investicijskim vzdrževanjem mejnih prehodov, prostorov državnih organov v upravljanju
               ministrstva ter samimi projekti za zagotavljanje prostorskih pogojev za delovanje
               državnih <stage type="mag"/> <stage>(nadaljevanje)</stage> organov,
               odkupe poslovnih prostorov, itn., predvidevamo v letu 2017 sredstva v višini 34
               milijonov 600 tisoč evrov, kar se tiče upravljanje stanovanj, počitniških enot in
               garaž, predvidevam sredstev še 1 milijon 856 tisoč evrov, za urejanje in organizacijo
               javne uprave torej zagotavljamo kadrovske in materialne vire za delovanje samega
               ministrstva. Mimogrede, plače zaposlenih na ministrstvu predstavljajo 87 % vseh
               sredstev tega podprograma, načrtovana sredstva pa so v tem primeru v višini 16
               milijonov 657 tisoč evrov. V povezavi z urejanjem področja Informacijske družbe in
               elektronskih komunikacij, v povezavi oziroma namenjena so pripravljanju izvajanju
               razvojnih politik in strategij na področju informacijske družbe, elektronskih
               komunikacij ter za usklajen in hitrejši razvoj digitalne družbe. Tukaj so namenjena
               sredstva oziroma se predvidevamo sredstva v višini 897 tisoč evrov. V povezavi s
               podprogramom Razvoja in promocije na področju elektronskih komunikacij, ki
               predstavlja ureditev sodobnih sistemskih zakonov in podzakonskih aktov predvidevamo
               sredstva v višini 200 tisoč evrov. Na podprogramu Podpora lokalni samoupravi ter
               koordinacija državne in lokalne ravni, torej spodbujanje občin k nadaljnjemu
               kvalitetnemu razvoju in medsebojnemu povezovanju, med drugim to pomeni na primer
               sofinanciranje skupnih občinskih uprav, sofinanciranje delovanja reprezentativnih
               združenj občin, tukaj predvidevamo sredstva v višini 4 milijone 684 tisoč evrov. V
               povezavi s podprogramom Zunanja meja in izvajanje predpisov o tujcih, to pomeni
               ureditev mejnih prehodov na začasni zunanji meji, to je Schengenska meja,
               zagotavljanjem rednega upravljanja, vzdrževanja infrastrukture na mejnih prehodih,
               predvidevamo sredstva v višini milijon 567 tisoč evrov, v povezavi s podprogramom
               Urejanje sistema na področju podjetništva in konkurenčnosti, predvsem tehnična pomoč
               za izvajanje operativnega programa 2014/2020 predvidevamo nekako sredstva v višini
               315 tisoč evrov. V povezavi s podprogramom Spodbude za nova nastala podjetja in
               njihovo rast, tukaj je mišljena predvsem vzpostavitev enotne poslovne točke za
               potrebe informiranja podjetij, za izvajanja E-postopkov, E-poročanja podjetij, itn.,
               predvidevamo sredstva v višini 930 tisoč evrov. Na postavki za spodbujanje razvoja
               nevladnih organizacij ter civilnega in socialnega dialoga, torej namen je
               sodelovanje, reševanje morebitnih horizontalnih vprašanj pri njihovem povezovanju,
               tukaj predvidevamo sredstva v višini milijon 822 tisoč evrov. Za štipendije
               predvidevamo sredstva v višini 2 tisoč 500 evrov. Kar pa se tiče upravnih enot kot
               skupine proračunskih uporabnikov, torej za sama sredstva za delovanje upravnih enot
               in za plače, torej, ki predstavljajo 72 % teh sredstev, je predvidenih v letu 2017 –
               77 milijonov 552 tisoč evrov in pa kar se tiče samega nadzora oziroma inšpektorata za
               javni sektor kot nadzora na področju javne uprave, torej sama sredstva za delovanje
               inšpektorata, pa predvidevamo sredstva v višini 820 tisoč evrov. Toliko za enkrat.
               Seveda pa smo na voljo za vprašanja.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp9">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>S tem zaključujemo predstavitev vseh treh predstavnikov izvršilne veje oblasti.</p>
               <p>Odpiram razpravo. Besedo imajo članice in člani odbora. Prvi se je k razpravi
               prijavil dr. Franc Trček. Prosim, beseda je vaša.</p>
            </sp>
            <sp xml:id="SDT7-OZNZJUILS-nujna-43-2016-10-06.sp10">

               <speaker>DR. FRANC TRČEK (PS ZL):</speaker>

               <p>Hvala za besedo predsedujoči. Spoštovani vsi skupaj!</p>
               <p>Prvi sem se javil za besedo tudi, ker moram še na nek drugi odbor iti v doglednem
               času. Najprej moram reči to kar je izrekel novi predsednik odbora in na kar je
               opozoril tudi dr. Gorenak, nekako bi človek, ko ima razpravo o proračunih, pričakoval
               ministra. Sedaj, to ni šala, če minister, ki je odsoten, ima čas, da se kot nek bruc
               slika po ameriških podjetjih, ker ga sprejema nižji srednji rang, ampak to je tema za
               kakšno drugo debato binglja iz helikopterja, s svojim tajkunom, itn. Dejansko kaže
               tudi na nek odnos izvršilne oblasti in podpredsednika pomembnega resorja, ki sicer
               mogoče po finančnem razrezu ni tako ogromen, pa če gremo gledati opis del in nalog
               Ministrstva za javno upravo, bomo videli, da je tam ogromno in potem so si tej
               ogromnosti dali še informacijsko družbo zraven, ki očitno je ministru všeč<stage type="mag"/><stage>(nadaljevanje)</stage> do tega še pridemo. Zdaj,
               verjetno je ena od največkrat izrečenih besed v zadnjem času ob teh političnih
               debatah, rahlo izgubljene Evrope je varnost. Varnost v najširšem pomenu, kot je rekla
               predstavnica finančnega ministrstva in seveda tu ob vrsti nekih neljubih dogodkov, ki
               so se nam dogajali v zadnjih nekaj letih, se nam tu policija zlasti njen uniformiran
               del prepogosto znajde v nekem položaju, ki ga z vašega resornega ministrstva
               opisujete kot amortizer.</p>
               <p>Zdaj kar jaz vidim kot problematiko tega proračuna in kar vidimo v Združeni levici
               je, da se te varnosti lotevamo na nekoliko nepravilen in ozek način. Zdaj čisto neka
               opomba pod črto, tista včerajšnja kratka izredna seja o proračunu je bila nekoliko
               nenavadna. Človek bi pričakoval, da predsednik Vlade pride in pove vsebino proračuna,
               on je pa v bistvu govoril kot učenec ministra Mramorja in potem finančna ministrica
               ali kdo pove ta del, ki smo ga zdaj tukaj še enkrat poslušali s strani finančnega
               ministrstva. </p>
               <p>Zdi se mi, da debate o proračunih nekako peljemo že desetletja v tej državi v neko
               napačno smer. Gleda se po nekih predalčkih in potem eni ali drugi bolj detajlno ali
               manj detajlno naštevate in do neke vsebinske debate niti ne pride verjetno delno tudi
               zaradi tega, da je mir v koalicijah v vladah in izhajajoč na boljšo gospodarsko
               situacijo oziroma na dejstvo, da se neke črnoglede napovedi niso uresničile, je
               trenutno neko stanje relativno zadovoljivo. Edino iz vrha se premikajo neki denarji
               resorje in vsi boste, skoraj vsi razen dveh plus …/ nerazumljivo/ boste nekako dobili
               več ampak, če se zdaj nekako po tem uvodu vseeno poskušam zožiti na ožji tematiki
               ministrstev, izhajajoč iz varnosti.</p>
               <p>Glejte, dejstvo je da je Slovenija spada med ene bolj varnih držav kljub temu, če bi
               si zadnje čase beremo medije, bi človek dobil občutek, da temu ni tako in nekako
               cilj, ne glede na to kdo bo v politiki in v kateri veji oblasti je, da to dejstvo ne
               le ohranimo ampak poskušamo izboljševati. Ob nekem dogajanju na tako imenovani
               balkanski poti in temu, kar je dostopno v medijih in temu, kar mogoče člani KNOVS-a
               zvemo, pa uradno ne smemo o tem govoriti kaže na neko diskrepanco. Dobro, seveda
               previdno.</p>
               <p>Seveda si ne zatiskati oči med globalnimi geostrateškimi dogajanji ampak zdi se mi,
               da je tudi neka odgovornost politike, da ne strašimo. Da ne delamo večjega "kažina",
               kot je, kot bi rekli na primorskem in če gledam na eni strani neke podatke o varnosti
               in na drugi strani neko medijsko prezenco, ki jo v veliki meri določajo tudi izjave
               in resorne ministrice in Vlade in če gledamo to, kar nam je bilo zdaj tu našteto o
               nabavi neke opreme, ki verjamem, da je nujna. Jaz nisem strokovnjak za to področje.
               Verjetno lahko gospod Gorenak ali pa gospod Dobovšek, če je prisoten, več o tem
               povesta, je človek nekako v nekem precepu. Zdaj sporočilo, da bo varnosti manj.
                  <stage type="mag"/><stage>(nadaljevanje)</stage> Ne vem, tak občutek
               bi dobil. Dobro, veseli me, da je šlo v magnetogram sporazum s sindikati. Upam, da bo
               tega sporazumevanja več in da ne bomo imeli nekih teh zgodb. Ne bom zdaj časa
               odžiral, ki so se nam dogajale v zadnjem času. Zdaj, če gledamo oba oziroma vse štiri
               postavke proračuna za obe leti, za obe ministrstvi, ni tu nekih blaznih novitet ali
               nekih groznih premikov. Dobro, v proračunu za 2018 se zmanjšujejo sredstva za
               mednarodno sodelovanje in humanitarno pomoč. Koliko smo gledali, kar nas nekako
               žalosti, ker to je, bom rekel tisti element varnosti s katerim se je se veda glede na
               možnosti moramo več ukvarjati. </p>
               <p>Zdaj iz tega, kar je bilo navedeno nekako, zlasti za področje notranjih zadev in
               zlasti za področje policije mi ni popolnoma jasno kako bomo zapirali to, kar je
               problem številnih sektorjev, generacijska kadrovska vrzel, izhajajoč iz teh postavk.
               Dobro, del proračuna je v navezavi na neko smer nekoliko več, sam bi si upal reči
               preveč represije, kot izhaja iz dveh zakonov, ki so v pripravi ampak to bomo
               debatirali, ko bomo debatirali vsebinsko zakone. Zdaj, če se dotaknem še področja
               javne uprave, centralizacija informatike e-uprava, debirokratizacija in te zgodbe, ki
               smo jih že poslušali in nekaj teh redkih žlahtnih žurnalistov srednje mlajše
               generacije, ki se resno ukvarjajo s to tematiko, nas kolega Kunčič in še kdo drugi,
               nas resno opozarjajo, da pač Vlada ubeseduje to na ravni neke, kako je že on napisal
               "managerščine" in mi bi pa vseeno nekaj bolj dejansko otipljivega potrebovali.</p>
               <p>Če se pogovarjamo že o varnosti v najširšem pomenu, naj mi državni sekretar odgovori
               kako bomo zagotovili varnost državnega oblaka, skratka kje imamo postavke za
               kriptografijo ali bodo to kriptografijo nam razvijali domači strokovnjaki ali jo bomo
               kupili čez lužo, to lahko v šali rečem, ko lahko fizično namestimo kar ta e-oblak tam
               na vrtači, kjer spijo marinci, ki varujejo ameriško ambasado, da bodo imeli lažje
               delo. Zdaj, na začetku mandata te Vlade se je veliko govorilo o VEM, vse na enem
               mestu. Nekako se je na to pozabilo. Kako je v bistvu s tem skozi dimenzijo teh dveh
               proračunov. Eno tematsko področje tega odbora, na katerega običajno pozabljamo, pa ga
               je predsednik zdaj celo ime povedal, je tudi lokalna samouprava. Za neko postavko
               relativno nizko dobrih 4 milijonov na tem področju, je neka tema, ki se nam vleče,
               včasih človek dobi celo občutek, da številnim to odgovarja. Obvezne naloge občin,
               glavarine, če se tako izrazim, skratka zakaj je ta postavka relativno nizka, zlasti v
               luči, ker smo sprejeli nek dokument o razvoju lokalne samouprave oziroma ga je Vlada
               pripravila in seveda, če govorimo o avtonomiji, o lokalni samoupravi, o pomenu tudi
               civilno družbenih pobud, iniciativ, je tudi tu, bom rekel ta postavka dokaj
                  nizka.<stage type="mag"/><stage>(nadaljevanje)</stage> In če se že
               pogovarjamo o nekih centralizacijah, bi si sam osebno želel, da se ta del
               financiranja nekoliko centralizira. Ker če gremo gledat čez ministrstva, dobršen del
               ministrstev ima tovrstne postavke, ki se pogosto delijo malo po partijskih, preveč po
               partijskih načelih, če se lahko tako izrazim. In seveda tudi v luči tega, kar
               dejansko v bistvu najbolj izpostavljate na Ministrstvu za javno upravo zadnje čase ob
               ravnanju s stvarnim premoženjem, neko informatiko. Glejte, ne gre za neke moje osebne
               napade ali zamere ali kakorkoli glede podpredsednika Vlade in resornega ministra,
               ampak njegova dejanja so nekako v diskrepanci s tem, kar se govori, in so tudi
               žaljiva do IKT slovenskega sektorja, ki ima vseeno kar nekaj zelo kvalitetnih
               akterjev, ki mi sporočajo, "lahko sodelujem, biznis delam po celem svetu, samo v
               Sloveniji ga težko." Skratka, pri tej centralizaciji ali, če hočete, racionalizaciji
               državne DUJU informatike me skozi optiko proračuna zanima tudi, kako se bo krepilo
               tovrstno sodelovanje. Verjetno gre za neko vprašanje, ki se bo spet zapletalo na
               medresorski ravni, in odkrito povem, edino, kar me je v vsebinski najavi teh dveh
               proračunov malo navdušilo, je, da bo končno več sredstev za znanost in raziskovanje,
               kar navsezadnje potrebujejo vsi sektorji, ampak upam, da se te postavke ne bodo
               delile na način praks, kot jih zdaj lahko v medijih spremljamo na primorski
               univerzi.</p>
               <p>Tu bi se ustavil in v bistvu to varnost pa seveda – jaz sem se 20 let ukvarjal z
               družbenim razvojem, regionalnimi in podobnimi razvoji, se dosega na nekih drugih
               postavkah, na nekih proračunih, ki poskušajo odpravljati to, kar nam statistični urad
               zelo jasno sporoča, problematiko revščine in problematiko socialne izključenosti, ki
               je v veliki meri – ravno včeraj zvečer sem bral nekaj razprav angleških avtorjev o
               tem -, v veliki meri ekonomska izključenost. In ta proračun, se bojim, se s tem ne
               ukvarja in v tej luči, žal, bo verjetno policija ravno zaradi tega morala še vedno v
               preveliki meri biti amortizer. Hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp11">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Ali želi državni sekretar dr. Nejc Brezovar podati kakšen odgovor na delna ali
               celotna vprašanja kompleksa ravno v zvezi s posameznimi zadevami dr. Franca Trčka?
               Prosim, beseda je vaša.</p>
            </sp>
            <sp xml:id="SDT7-OZNZJUILS-nujna-43-2016-10-06.sp12">

               <speaker>DR. NEJC BREZOVAR:</speaker>

               <p>Hvala, predsedujoči.</p>
               <p>Morda zelo na kratko tri ključne točke so bile omenjene, lokalna samouprava in kako
               nizka sredstva so tu namenjena. Naj omenim, da kar se tiče te postavke, podpora
               lokalni samoupravi ter koordinacija državne in lokalne ravni, tu ne smemo mešati
               jabolk in hrušk, namreč, to nima povezave s povprečnino, to nima povezave s pogajanji
               z občinami, kot vemo, ta pogajanja so potekala; mimogrede, če se kje, se na
               Ministrstvu za javno upravo zavedamo pomembnosti vloge lokalne samouprave v državi.
               Ampak, če pogledamo primerjalno, so občinski proračuni od leta 2008 do leta 2015
               narasli za približno oziroma so sredstva narasla za približno 19 %, medtem ko so
               sredstva državnega proračuna na približno isti ravni. Kar sem hotel odgovoriti, je,
               da tudi ta sredstva, naj poudarim ponovno, so namenjena zgolj sofinanciranju skupnih
               občinskih uprav in sofinanciranju delovanja reprezentativnih združenj občin, torej
                  <stage type="mag"/> <stage>(nadaljevanje)</stage> Skupnosti občin
               Slovenije, Združenj občin Slovenije in Združenj mestnih občin Slovenije. Tako, da s
               tega vidika, bi se težko opredelil, da je tam premalo sredstev.</p>
               <p>Kar se tiče portala e-vem, kar se tiče, torej gre za spodbude, ta portal bo namenjen
               informiranju podjetij, torej lažjemu izvajanju postopkov, na nek način tudi odpravi
               administrativnih ovir. Postopki bodo v veliki meri, torej t.i. e-postopki, uvedlo se
               bo e-poročanje. Če pogledamo se dandanes veliko hitreje lahko ustanovi podjetje, na
               primer espe se lahko ustanovi praktično v enem dnevu, preko teh portalov, kar pomeni
               tudi velike prihranke, tako za gospodarstvo in seveda lažjo pot za državljanke in
               državljane. Kar se tiče kibernetske varnosti, pa se ne bi spuščal v višini sredstev,
               ampak lahko pa le povem, da je dialog s predstavniki skupnosti potekal ves čas.</p>
               <p>Tako, da hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp13">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Replika dr. Franc Trček, prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp14">

               <speaker>DR. FRANC TRČEK (PS ZL):</speaker>

               <p>Hvala za besedo, hvala za pojasnilo.</p>
               <p>Seveda, glede jabolk in hrušk mi je to več kot jasno, sem detajlno bral proračun. Gre
               bolj za neko opozorilo, da dejansko po 22 ali 23 letih, skratka po 23 letih od uvedbe
               sistema lokalne samouprave, kot jo imamo zdaj, potrebujemo neke tehtne premisleke in
               spremembe le-te. In v luči tega dejansko se mi ta postavka zdi preskromna.</p>
               <p>Glede tistega drugega navedenega, nek opozicijski poslanec, tudi zelo rad govori, v
               21. stoletju ali bomo digitalni ali ne bomo digitalni. A veste, to so zgodbe Nezbita,
               ki je letos umrl, to so zgodbe iz leta 1985, zdaj pa smo 2016 in ne glede ena to, del
               opozicije se hudomušno smeje, to ni smešno. Ne glede na to, bi jaz po, jaz sem bil
               takrat še pubec, rad po 30 letih imel neke dosti bolj operacionalizirane odgovore.
               Seveda verjamem, kot se pogosto reče s strani koalicije, pa če bomo mi kdaj v njej,
               bomo tudi verjetno tako govorili, da se trudimo, se trudimo, saj se vsi trudimo,
               ampak pogosto je nek trud premalo, če ni nekoliko bolj ciljan. Pa malo bom zlorabil
               in bom končal ta 3 minutni del replike.</p>
               <p>Ena zadeva, ki je ne vidim v proračunu javne uprave je tudi področje deprivilegiranih
               območij. Mi imamo več kot polovico Slovenije razvojno deprivilegirane. Recimo, to je
               neko področje, s katerim bi se moral vaš odsotni resorni minister več ukvarjati.
               Lahko se dotaknemo varnosti in obmejnega območja. Tam imate na eni strani Osilnico,
               Belo krajino, na drugi strani imamo Koroško, kjer se bodo mladi zaradi glavarin in
               boljših pogojev preselili v Avstrijo. To je neka tema, ne pa da si na hrbet vržeš še
               dit<stage>(?)</stage>.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp15">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam, da ste zaključili v 3 minutnem času. Bi si pa vseeno dovolil reči, da
               ste si dovolili bolj razpravo, kot pa repliko.</p>
               <p>Nadaljujemo z razpravo naprej. Prijavil se je Franc Laj.</p>
               <p>Prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp16">

               <speaker>FRANC LAJ (PS NP):</speaker>

               <p>Spoštovani predsednik, hvala za dano besedo. Spoštovana ministrica, državna
               sekretarja in vsem ostalim želim prav lep in uspešen dan.</p>
               <p>Bilo je naštetih kar veliko finančnih podatkov, jaz kot finančnik pač sem zadovoljen
               s tem, da je tako predstavljeno, vendar pa se mi postavlja eno bistveno vprašanje,
               ministrica, glede na stanje, ki je bilo, ki je bilo izredno slabo, je bilo finančno,
               materialno podhranjeno, mislim na vaš resor, notranje zadeve, policijo, konkretno. Me
               zanima glede na to, da je takšno stanje bilo in da so pred nami novi izzivi, tveganja
               glede migrantskih tokov, kar je nekaj novega, nov moment v tem pomenu varnosti, me
               zanima če so ta sredstva, <stage type="mag"/>
               <stage>(nadaljevanje)</stage> načrtovana v proračunu zadostna in da lahko dosežete postavljene
               cilje. Če je temu tako bo moja odločitev neprimerno lažja, ker vi ste tista prva, ki
               ste odgovorna za to področje. To konkretno ne bi se pa spuščal v finančne podatke,
               ker to je že bilo tako in tako zelo jasno prikazano. Zame varnost v temu trenutku da
               lahko živim v varni državi pomeni izredno velika in pomembna dobrina. Zakaj? Zaradi
               svoje lastne varnosti na eni strni in na drugi strani, če imamo varno državo ima
               izrazito pozitivne učinke tudi na gospodarstvo. Predvsem tukaj mislim na turizem in
               celo na tuja vlaganja. Vidimo, kaj se je zgodilo v temu primeru, ko so se pojavila
               nova tveganja varnostna, v Evropi v turističnih, zelo pomembnih turističnih
               destilacijah, da so se ti tokovi, turistični, pač usmerili v varne države. To pomeni,
               da vsaka naložba ki se usmeri v varnost jo pozdravljamo in smatram, da je to izredno
               dobra naložba.</p>
               <p>Da nadaljujem na drugo področje in to javna uprava. Presenetile so me informacije
               glede področja ravnanja s stvarnim premoženjem države. Spoštovani državni sekretar,
               to, če je res, kar je bilo zame dosegljivo, tako iz javnih medijev, največ iz javnih
               medijev, jaz izredno spoštujem Računsko sodišče in prav je, da na te nepravilnosti
               tudi opozarja in pričakujem, da storite vse, da se te nepravilnosti čim prej tudi
               odpravijo.</p>
               <p>Vprašanje; glede na to, da najverjetneje to slabo upravljanje s stvarnim premoženjem
               ni tako enoznačno, enoplastno, to pomeni, da je vzrok temu lahko enkrat človeški
               faktor in drugič tudi finančni. Ali je zadosti v redu informacijski sistem, ali je to
               zanesljivo. Ali so te komunikacije v redu, zakaj se to prej ni ugotovilo? In prav to
               sprašujem, če zdaj te naložbe, investicijske seveda, ki ste jih omenili, ali vodijo v
               to smer da se to stanje tudi lahko izboljša?</p>
               <p>Drugo, kar se tiče EV imam občutek, da tukaj stvari ne gredo s takšno intenziteto
               izboljšanja učinkovitosti samega in racionalnosti seveda samega tega informacijskega
               sistema pa me zanima, glede na to, vezano tudi na finančna sredstva, kaj lahko tukaj
               pričakujejo državljani Republike Slovenije? Tudi učinkovita javna uprava ima zelo,
               zelo izrazit in močan vpliv na pritok tujih investicij, to vemo najverjetneje. Ker v
               preteklosti smo imeli kar nekaj, bom rekel neprijetnosti okoli tega, ko so se
               investitorji umaknili <stage type="mag"/> <stage>(nadaljevanje)</stage>
               oziroma obšli Slovenijo, prav zaradi nesprejemljivih zapletenih birokratskih
               postopkov. Tudi to zame pomeni, če se tu stanje izboljša, da bo to tudi dal en
               prispevek eni vzdržni gospodarski rasti. Vedno ni vse v denarju. Mnogokrat je
               pomemben tudi človeški faktor.</p>
               <p>Tretje področje, ki bi se ga dotaknil je pa vsekakor lokalna samouprava. Vemo, da že
               pri prejšnji obravnavi proračuna je bilo mnogo hude krvi glede financiranja lokalnih
               skupnosti, predvsem tu mislim na povprečnine in seveda s tem povezano vse tisto, kar
               pač gre s tem, da država je kar precej nalog delegirala na raven lokalnih skupnosti.
               In ti dve stvari, glede na to, da so se na eni strani povprečnine zmanjšale in to
               bistveno zmanjšale ne danes, že leto nazaj. Med tem ko naloge oziroma
               racionalizacije, ki bi bile potrebne pri reorganizaciji lokalnih skupnosti pa niso
               bile izvedene, vsaj jaz jih ne poznam, da bi bile izvedene, in tu vidim eno tveganje,
               predvsem pri srednjih in manjših občinah. Kljub temu, da so predvidena tu dodatna
               sredstva v tem proračunu za skupne službe, to je prav. To že funkcionira. Tudi
               konkretno poznam, kako to deluje. Vendar se pa moram strinjati glede na to, ker
               poznamo to, da še zdaleč to ni tako zaživelo v tej obliki, kot bi si želeli. Sicer te
               uprave so, na nek način funkcionirajo, vendar zaradi specifičnosti, dostikrat se
               zgodi, da je zelo težko pokrivati kvalitetno vse te naloge zate občine. Zato smatram,
               da kljub temu, da mogoče v celoti ne spada v to temo, vendar je vsekakor s financami
               povezano in s proračunom povezano, da bo potrebno krepko premisliti, kako naprej, z
               lokalnimi skupnostmi, z učinkovitim delovanjem, da se ne bo vedno znova in znova
               odpiralo to vprašanje. Ja, tisti, kateri pa imajo glavno besedo pa se na nek način
               sprenevedajo oziroma želijo se ogniti tej temi, ampak jaz smatram, da to ne bo šlo v
               nedogled. In to bo potrebno rešiti. Tudi tu pričakujem odgovor državnega sekretarja
               ali so zastavljeni cilji ministrstva dosegljivi v sprejemljivi ravni glede na
               razpoložljiva finančna sredstva v proračunu. Najlepša hvala za vašo pozornost.</p>
            </sp>
            <sp xml:id="SDT7-OZNZJUILS-nujna-43-2016-10-06.sp17">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam. Tudi za razmišljanje in vprašanja, ki so s tem povezani. Sprašujem
               ministrico za notranje zadeve, ali želite takoj odgovoriti? Izvolite, mag. Vesna
               Györkös Žnidar.</p>
            </sp>
            <sp xml:id="SDT7-OZNZJUILS-nujna-43-2016-10-06.sp18">

               <speaker>MAG. VESNA GYÖRKÖS ŽNIDAR:</speaker>

               <p>Hvala lepa. Moram povedati, da me razprava spoštovanega poslanca Laja na nak način
               veseli, ker se zavedate pomena varnosti. Pa tudi mi se tega v celoti zavedamo.
               Varnost je primarni imperativ Ministrstva za notranje zadeve. Mislim, da s svojim
               dosedanjim delovanjem to dokazujem in tudi udejanjam v praksi, <stage type="mag"/><stage>(nadaljevanje)</stage> ker izboljšave so očitne. Je pa res, da
               problemi, s katerimi se je soočala policija v preteklih letih, imajo več obrazov.
               Tako na materialnem, kadrovskem kot finančnem področju je bila zaradi nespametnih
               odločitev v preteklosti popolnoma izčrpana in skupaj s svojimi najožjimi sodelavci
               sem vložila res velike napore, da smo dosegli ključne premike, vendar pa zgodba še ni
               končana, to je permanentna naloga in s tem se bomo ukvarjali tudi v bodoče. Torej,
               saniramo stanje iz preteklosti, preprečujemo stagnacijo sredstev in s tem tudi
               vzpostavljamo pogoje za bodoči razvoj policije. Ker namreč funkcionalen razvoj
               policije je nuja, to je nujno, policija mora biti učinkovita, mislim, da tu sploh ni
               manevrskega prostora za kakršnokoli ideološko ali kakšno drugo razpravo. Verjetno
               veste, da je bil sprejet tudi en zelo pomemben dokument, ki na nek način odgovarja
               tudi na to, kar vas skrbi. Bila je sprejeta Resolucija o dolgoročnem razvojnem
               programu policije do leta 2025, kjer so natančno določeni cilji in tudi vsa sredstva,
               ki jih bo policija v naslednjih obdobjih potrebovala, ker vemo, da tako velikih
               premikov ni možno narediti v samo nekaj letih, ampak je treba skozi daljše obdobje
               ciljno usmerjeno delovati v tej smeri, kar mi sedaj tudi počnemo in pričakujem, da se
               bo to tudi nadaljevalo, da se bo ohranilo tisto, na čemer pravzaprav ta resolucija
               temelji, torej, kakovostna policija za varno Slovenijo, ker nenazadnje varnost je
               blagovna znamka Slovenije in vsi moramo to pomembno dimenzijo umestiti v svoje
               delovanje. Seveda, policija bo skozi svoje srednjeročne in dolgoročne programe
               udejanjala tudi to resolucijo.</p>
               <p>Nabava opreme je prioriteta, na podlagi vseh zahtev in tega, kar je izpostavljalo
               tudi vodstvo policije. Tu moram reči, da smo z vodstvom policije popolnoma usklajeni,
               kar se teh zadev tiče, ker to je tudi naš velik potencial, dobro sodelovanje in
               skupno iskanje rešitev. Od nastopa mandata se dela na izboljšanju, ker prioriteta
               Ministrstva za notranje zadeve in tudi Vlade kot celote je skrb tudi za ustrezno
               opremljenost policistov in zagotavljanje nemotenih pogojev za delo, ker to se potem
               tudi odraža v stopnji zagotavljanja varnosti, vsekakor tu povezava je.</p>
               <p>Izpostavljeno je bilo, ali so doseženi cilji. Morda bi tu postavila vprašanje, kaj pa
               so ti cilji, torej, kaj dejansko se pričakuje od slovenske policije. Današnja
               razprava se vrti okrog sredstev, okrog opreme, okrog pogojev za delo, ampak mislim,
               da je problem širši. Če se zazremo v ves ta diskurz, ki poteka tudi okrog spremembe
               policijske zakonodaje, vsi ti pomisleki in očitki, ki smo jih deležni, tudi tu se
               postavlja vprašanje, kaj pravzaprav pričakujemo od slovenske policije, ali bomo šli v
               smeri večje učinkovitosti ali bomo pa šli v smeri teh argumentov, ki temeljijo morda
               na nerazumevanju, morda na ideološkem nezaupanju v policijo, s čimer se jaz absolutno
               ne strinjam, ker mislim, da se je policija v preteklih letih dokazala s svojim zelo
               predanim delom, kljub temu, da je bila izpostavljena zelo težkim pogojem, pa vendar
               je kljub poseganju v njen proračun uspela ohraniti varnost v državi, ker policija je
               ključni nosilec notranje varnosti in se tega poslanstva tudi zelo dobro zaveda.
               Problem je širše narave, bom pa rekla, da zagotovo velja, da policija ne more in ne
               sme biti podvržena kolektivnim razpoloženjskim nihanjem, zato ker primarni fokus mora
               biti zagotavljanje učinkovitega dela policije in zagotavljanje pogojev za njeno delo.
               Zagotovo obstajajo še določene potrebe, ki bi jih bilo treba tudi nasloviti,
               zagotovo, ker vemo, da policija je v preteklih letih res bila v slabi poziciji, tako
               glede avtomobilov, opreme, oborožitve in tako naprej. Tu se dogajajo veliki premiki
               napram preteklim letom, zagotovo pa določen manevrski prostor oziroma določene
               potrebe še obstajajo.</p>
               <p>Kar se tiče migracij. Za obstoječo situacijo sredstva v proračunu so zagotovljena, če
               pa bi prišlo <stage type="mag"/><stage>(nadaljevanje)</stage> do
               znatnega poslabšanja migracijske slike, pa bo Ministrstvo za finance odprlo posebno
               postavko in se bo situacija sproti reševala, glede na to, kaj se bo dogajalo. Ena
               naših prioritet je tudi kadrovska slika policije, ker to je tudi nekaj, kar vpliva na
               njeno sposobnost soočanja z varnostnimi izzivi, kot izpostavljate, torej na področju
               zagotavljanja varnosti naših ljudi. Kadrovski načrt policije se je od 2012 do 2015
               vsako leto zmanjševal, do 2015 se je konstantno zmanjševalo tudi število zaposlenih.
               In tu lahko izpostavim eno pomembno dejstvo, in sicer, v letu 2015 smo prvič uspeli
               zagotoviti, da se je ta trend začel obračati navzgor, torej, da je bilo več
               zaposlitev kot odhodov uslužbencev policije. Tako to nedvomno dokazuje, da se
               zavedamo tudi tega vidika, ker namreč policija ima specifičen problem, cele
               generacije policistov odhajajo, tudi v preteklih letih je ta trend bil zelo prisoten,
               fluktuacija je bila zelo močna, pravzaprav je v štirih letih odšlo več kot 1.000
               policistov. In tudi tu se z aktivno politiko zaposlovanja trudimo, da to rešujemo, pa
               tudi kontinuirano izvajamo višješolski program policist, ker vemo, da tudi kadrovski
               bazen policije je bil v preteklih letih zelo oslabljen. Tako se zavedamo in tudi zelo
               intenzivno delamo na vseh teh težavah, ki jih rešujemo. Seveda je pa tudi vaša
               sugestija dobrodošla.</p>
            </sp>
            <sp xml:id="SDT7-OZNZJUILS-nujna-43-2016-10-06.sp19">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa, ministrica.</p>
               <p>Pred nadaljevanjem, prejel sem novo pooblastilo, in sicer poslanko Anito Koleša
               nadomešča Marjan Dolinšek.</p>
               <p>Ministrstvo za javno upravo, želite dati odgovor poslancu? Prosim, besedo ima dr.
               Nejc Brezovar, državni sekretar.</p>
            </sp>
            <sp xml:id="SDT7-OZNZJUILS-nujna-43-2016-10-06.sp20">

               <speaker>DR. NEJC BREZOVAR:</speaker>

               <p>Hvala, predsedujoči.</p>
               <p>Hvala za vaš prispevek, gospod poslanec. Če dovolite, bi strnil v tri sklope, kot sem
               vas razumel. V povezavi z ravnanjem s stvarnim premoženjem države, vsekakor
               pričakujemo, da se bo to stanje izboljšalo, bo bolj transparentno, sredstva se bodo
               porabljala bolj učinkovito. Gre torej za investicijsko vzdrževanje, sprotno
               vzdrževanje in za upravljanje objektov. Lahko povem, da je Ministrstvo za javno
               upravo s tako imenovano centralizacijo upravljanja s stvarnim premoženjem države
               prevzelo nase približno 700 pogodb za vzdrževanje objektov, tako verjamemo, da se bo
               zdaj bolj učinkovito upravljalo in vzdrževalo.</p>
               <p>V povezavi z e-vem, kaj lahko pričakujejo državljani Republike Slovenije. Predvsem je
               poudarek na podpornem okolju za tako imenovana mala in srednja podjetja. Kot veste,
               daje temu poudarek tudi Evropska unija. Lahko povem mimogrede, da z junijem 2016 je
               bil vpeljan v Republiki Sloveniji tako imenovani MSP test. Torej, ob vsakokratnem
               sprejetju nove zakonodaje se naredi neka analiza učinkov te zakonodaje na mala in
               srednja podjetja. Mišljeno je pa, kot sem rekel, predvsem e-podporno okolje za razvoj
               konkurenčnosti in tudi rasti. Omenili ste tudi tuja podjetja, namen je, da bi na teh
               portalih tudi tuja podjetja pridobila potrebne informacije in imela dostop do
               poslovnega okolja v Republiki Sloveniji. S tem je neločljivo povezano tudi, kot že
               omenjeno, odprava birokratskih ovir. Naj omenim le enotno zbirko ukrepov za boljše
               zakonodajno in poslovno okolje v Republiki Sloveniji. Tam je predvidenih 374 ukrepov,
               od katerih je velika večina že v celoti realiziranih, nekateri so delno, ostali pa so
               v postopku realizacije. </p>
               <p>Kar se tiče lokalne samouprave. Razumem pomislek, morda ni ravno tema za današnji
               odbor, pa vendar. Bilo je omenjeno, da se zmanjšuje povprečnina. Verjetno tako nizka,
               kot je bila v letu 2015, ne bo več. Torej, kot se omenil, če je bila še lansko leto v
               višini 525 evrov, je za letos predvideno 530 evrov, torej trendi gredo navzgor. Tudi
               kar se tiče tega, kot ste rekli, da država nalaga občinam nove in nove obveznosti,
               lahko povem, da smo na Ministrstvu za javno upravo v sodelovanju z Združenjem občin
               predlagali spremembo navodil za izvajanje Poslovnika Vlade Republike Slovenije, to je
               bilo spomladi leta 2016, na način, da se o vseh zakonodajnih predlogih, za katere
               predvidevamo, da imajo kakršenkoli učinek, najsi bo organizacijski, pravni in
               predvsem finančni, na občine, z njimi opravijo posvetovanja in se oceni, kakšen bo ta
               učinek. Seveda ta predviden učinek bo kasneje tudi argument v pogajanjih o
               povprečnini. Tako se tudi to upošteva in se zavedamo te situacije.</p>
               <p>Morda to, da skupne občinske uprave ne delujejo tako, kot je treba. Verjetno kje so
               možne izboljšave, lahko pa omenim, da je <stage type="mag"/><stage>(nadaljevanje)</stage> v projekt skupne občinske uprave vključenih več kot
               190 od 212 občin v Republiki Sloveniji.</p>
               <p>V zvezi s tem, na kratko, ali so zastavljeni cilji Ministrstva za javno upravo s temi
               sredstvi dosegljivi, pa ocenjujem, da so. Rad bi pa poudaril, da smo omenili, da
               tista sredstva, kar se tiče prehoda določenih javnih uslužbencev, torej, za njihove
               plače, se bodo pa medletno premeščala. Hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp21">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Naslednji ima besedo spoštovani Tomaž Lisec.</p>
            </sp>
            <sp xml:id="SDT7-OZNZJUILS-nujna-43-2016-10-06.sp22">

               <speaker>TOMAŽ LISEC (PS SDS):</speaker>

               <p>Hvala, predsednik, za besedo. Še enkrat čestitke k izvolitvi!</p>
               <p>Kolegice in kolegi, spoštovani predstavniki ministrstev, lep pozdrav!</p>
               <p>Kje začeti, verjetno bom zelo podoben kot oba predhodnika, ampak dovolite za začetek,
               da ugotavljam, da je težko govoriti o proračunih za naslednje leto, ko pa smo v tem
               tednu dobili oziroma je Vlada dobila veliko zaušnico s strani Računskega sodišča, ko
               je bilo rečeno, da na presečni datum 31. 12. 2015 za več kot polovico proračuna nima
               pojma, kaj se z njim dogaja, zato ne more dati nikakršnega mnenja o obvladovanju
               oziroma delovanju državnih financ. Tako me je strah, kaj bo Računsko sodišče naredilo
               za naprej, kaj bo naredilo z letom 2016. Pred nami pa je proračun oziroma rebalans
               proračuna za leto 2017 in proračun za 2018, ki pa je po mojem mnenju neka taka
               fikcija, pravljica ali pa, če želite, znanstvena fantastika. Ko sem gledal ta
               proračun za leto 2018, že njegova debelina posebnega dela kaže, da gre marsikje za
               "copy paste" leta 2017 ali pa je kar enostavno postavka 1, 2, 3, 4, 5 evrov. Še bolj
               je fikcija leto 2018, kjer vsi vemo, kaj se bo zgodilo v letu 2018. Prva zadeva so
               lokalne volitve. In sem prepričan, da tudi ta Vlada, čeprav ji prevladuje stranka
               SMC, ki ni nekako lokalno uspešna, niti lokalnemu področju prijazna, da se bo
               potrudila, da se bodo našli kakšni takšni ali drugačni projekti, ki bodo zadovoljili
               lokalne veljake dosedanjih koalicijskih strank. Drugo pa so predvidene državnozborske
               volitve, če bo seveda ta Vlada do takrat vzdržala. Jaz sem prepričan, tudi glede na
               stanje tudi pri prejšnjih volitvah, ko se je vedno v tistem volilnem letu odprl
               mošnjiček in so se stvari, takšne ali drugačne, delile, pa najsi bo to na področju
               infrastrukture ali na ostalih segmentih, ki jih proračun pokriva. Tako sploh ne bom
               govoril o letu 2018, ker se mi zdi čista fikcija.</p>
               <p>Ko sem se pripravljal na to sejo, sem najprej pogledal, kaj so zakonodajni postopki,
               tako s področja Ministrstva za notranje zadeve, Ministrstva za javno upravo in
               nenazadnje tudi področja lokalne samouprave. Moram reči, spoštovani predstavniki
               Vlade, da imate še kar nekaj odprtih vprašanj, tako do konca tega leta. Normativni
               plan za leto 2017 je na vaših področjih dokaj skromen. Tako je, recimo, na področju
               notranjih zadev samo Zakon o orožju in na področju javne uprave in lokalne samouprave
               Zakon o inšpekcijskem nadzoru, javno naročanje in lokalna samouprava. Pa me s tega
               stališča najprej zanima, spoštovana ministrica in državna sekretarja, ker je še v tem
               letu kar nekaj odprtih vprašanj oziroma zakonodajnih postopkov, ki bodo imeli takšen
               ali drugačen vpliv na državne finance. Na področju notranjih zadev, ministrica,
               mislim, da imate dva zakona, ki čakata oziroma sta že v Državnem zboru, pa me zanima,
               kakšen bo vpliv teh dveh zakonov na delovanje financ vašega ministrstva v letu 2017.
               Glede zakona, ki se dotika policije, bi prosil kakšen podatek, predvsem pa glede
               zakona, ki je še neka "tabula rasa" ali pa zelo tajen dokument, ker očitno niti vi
               niti predsednik Vlade ne upata ostalim ministrom in predstavnikom koalicije povedati,
               kaj se bo dogajalo na področju, ki se dotika migracij, tujcev, meje in ostalih zadev.
               Pa me zanima, ali so v teh vaših osnutkih tega zakona predvidene kakšne finančne
               posledice. Jaz upam, da vaš odgovor ne bo v tem, "če bo stanje takšno, kot je sedaj,
               so zadeve zapisane v proračunu, če <stage type="mag"/>
               <stage>(nadaljevanje)</stage> bo pa karkoli izrednega, bomo pa že reševali, kar se mi zdi zelo
               neodgovorno.</p>
               <p>Druga stvar, ki je, je področje javne uprave. In tudi sam sem tukaj pogledal različne
               postavke. Sicer sem, nisem zaprepaden, pač se vidi, da Ministrstvo za javno upravo
               vedno poskrbi za svojo volilno bazo, volivce SMC-ja in sicer, ko tukaj berem
               povišanje sredstev za razvoj storitev, prostorski pogoji in pa organizacija, skratka
               javna uprava se bo bolj kot ne ukvarjala sama s sabo. Na eni strani bomo dobili
               nepreverjene osnutke rešitev glede IT zadev ampak državljani bomo plačali, en drug pa
               bo to urejal. Še bolj mi je čudno, pa bi res prosil bolj natančno opredelitev.</p>
               <p>Tukaj sta dve postavki, ki se zvišujeta za skoraj tretjino, eno so prostorski in
               drugi pogoji za delo državnih organov. Zdaj, če boste odgovorili, da gre tukaj za ta
               razpis energetskih sanacij, vas bom potem še enkrat nekaj dodatno vprašal, kjer se
               več, kot 10 milijonov povečuje postavka in pa naslednja postavka, urejanja in
               organizacije javne uprave tudi se za skoraj tretjino povišuje. Skratka, me zanima ali
               bo javna uprava se ukvarjala sama s sabo, ljudem dajejo nove birokratske ovire ali pa
               bomo dobili tudi kaj konkretnih izplenov, ki bodo olajšali delo državljanom. </p>
               <p>Zanima me na tem področju tudi javne uprave. Vsi vemo, da v Državnem zboru imamo
               zakon, ki je neusklajen s sindikati javnega sektorja, me zanima kdaj oziroma in kako
               globoko boste šli na kolena spet pri popuščanju sindikatom javnega sektorja, kajti
               sam sem tega stališča, da vsakič, ko javni sektor dobi in to se v zadnjih letih
               dogaja non-stop. Ta račun na koncu izstavite občinam in pa osebnemu sektorju.</p>
               <p>In ko sem že ravno omenil lokalno samoupravo, tukaj na strani 25 glede proračuna za
               leto 2017 v bistvu kaže nobene spremembe za leto 2017, je pa dejstvo, da lokalna
               samouprava sicer spada pod to ministrstvo in tudi ne nazadnje pod naš odbor, se pa
               tega področja lokalne samouprave vsi izogibajo. Edini, ki vsaj malo zadeve skuša
               razumeti je gospod, ki je bil interpeliran, gospod Gašperšič, ki tu pa tam še pride
               na teren in pogleda kakšno cesto. Ministrica za okolje in prostor že dolgo govori o
               prostorski in gradbeni zakonodaji, da dogaja pa se nič, vsa ostala ministrstva pa se
               lokalne samouprave na daleč dotikajo.</p>
               <p>In zakaj se mi zdi pomembno področje lokalne samouprave? Ravno iz tega stališča, ker
               imamo evropsko perspektivo 2013- 2020, kjer pa vidimo, da tukaj pri službi Vlade za
               evropske zadeve in razvoj je v bistvu stanje porazno oziroma največji "luzer" tega
               proračuna so ravno oni, pa me zanima konkretno ali to pomeni, da boste v letu 2018,
               torej v volilnem letu tako na državni in lokalni ravni odprli mošnjiček ali B oziroma
               drugič, ne veste kaj početi z evropskimi skladi in pa tretjič, ali to pomeni dejansko
               postopno uničevanje lokalne samouprave.</p>
               <p>Jaz sem eden tistih poslancev, ki so prebrali to sprejeto strategijo razvoja lokalne
               samouprave ampak jaz bi tisto besedo razvoja vrgel ven iz strategije. Je zelo solidno
               podana analiza stanja, kar se tiče pa nekih konkretnih ukrepov razen tega,
               prizadevali si bomo, izboljševali bomo, povezovali bomo, pa ta strategija ne prinaša
               nič lokalnim skupnostim ampak, kot že rečeno, kaže se, bi rekel nadaljevanje politike
               enega bivšega ministra, ki je menil, da so občine nek nebodisiga treba, ker sicer jim
               je tudi ta minister dal tako imenovani ZUJF občin, ki pa ni dosegel niti četrtine
               izplena, pa že tam smo govorili o zelo majhnih zneskih, na drugi strani pa, ko se ta
               Vlada hvali, ko je iz 525 na 530 evrov zvišala povprečnino, pač vprašajte župane, to
               ni niti dovolj za to, kar ste z bombončkom javnemu<stage type="mag"/> <stage>(nadaljevanje)</stage> sektorju dali občinskim upravam, da zvišajo oziroma
               povečajo plačo svojih zaposlenih, zaposlenih v vrtcih in tako naprej. Skratka teh pet
               evrov niti to ne dosega. Vsem ostalih področjih pa se ni naredilo nič in tudi župani
               sprašujejo ali bo to ministrstvo ali pa katero drugo ministrstvo začelo pogledovati
               za evropskimi razpisi ali pa čakati, da bo šla strategija razvoja lokalne skupnosti v
               to smer, da ne boste govorili samo o skupnih občinah ampak boste z ukinjanjem financ
               de facto počasi prisilili, da se bodo združevale.</p>
               <p>Skratka, najprej še enkrat ponovim, leto 2018, škoda besed, 2017 pa me zanima na
               področju notranjih zadev kaj bo ta zakonodaja, ki se pripravlja glede migracij, kako
               bo vplivala na finance na področju javnih uprav, kaj pomenijo povišanje sredstev za
               organizacijo javne uprave in pa prostorskih pogojev in pa seveda kaj pomeni
               usklajevanje oziroma nov zakon sindikatov javnih uslužbencev in pa tretje, lokalna
               samouprava. Kakšna je vaša vizija, ne samo o tem ne finančnem viru oziroma ne samo v
               finančnem viru ampak tudi z vsem tem kar zakonodaja prinaša lokalnim skupnostim.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp23">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Ministrica, želite v prvem sklopu nekaj besed? Prosim, ministrica.</p>
            </sp>
            <sp xml:id="SDT7-OZNZJUILS-nujna-43-2016-10-06.sp24">

               <speaker>MAG. VESNA GYÖRKÖS ŽNIDAR:</speaker>

               <p>Hvala lepa.</p>
               <p>Samo na kratko, zagotovo ti zakonodajni predlogi imajo določene finančne posledice in
               so tudi bili opredeljeni v vseh teh dokumentih ali pa še bodo, ko bodo dokumenti v
               primerni fazi postopkovno gledano. Seveda Zakon o organiziranosti in delu v policiji
               ima določene finančne posledice že zaradi narave vseh sprememb, ki so v teh
               predlogih, torej vemo kaj prinaša Zakon o organiziranosti in delu policije na
               področju plač, na področju teh posebnih dodatkov. Dejansko gre tukaj za, na nek način
               saniramo situacijo v kateri enotni sistem javnih uslužbencev v celoti ne ustreza
               potrebam policije in ključno za delovno-pravnimi posebnostmi glede na naravo in
               vsebino policijskega dela tako, da določene finančne posledice tukaj so in menim
               tudi, da je potrebno temu primerno tudi naslavljati policijsko delo.</p>
               <p>Zakon o nadzoru državne meje tudi glede na to, da se predvidevajo odškodnine za
               uporabo zemljišč. Zakon o nalogah in pooblastilih policije, v katerem potekajo tudi
               zdaj koalicijska usklajevanja oziroma predstavitve. Seveda v kolikor bo ta zakon
               sprejet se bo razumevalo, da bo potrebno nabaviti tudi določeno novo opremo. Vemo, da
               govorimo o dronih, o paralizatorjih, o vsem kar je predvideno v tem zakonu vendar pa
               je pretežno to že na nek način upoštevano tudi na dolgoročnih strategijah oziroma
               letnih načrtih policije. </p>
               <p>Zakon o tujcih. Tukaj je s finančnega vidika poleg ostalih situacij, ki jih v tem
               trenutku ni možno popolnoma predvideti, je za izpostaviti samo ustanavljanje urada za
               migracije, vendar pa tukaj lahko povem, da se bo pretežno spremenjena finančna
               situacija pokrivala z notranjimi prerazporeditvami.</p>
               <p>Toliko na kratko.</p>
            </sp>
            <sp xml:id="SDT7-OZNZJUILS-nujna-43-2016-10-06.sp25">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Besedo dajem državnemu sekretarju, dr. Nejc Brezovar. Prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp26">

               <speaker>DR. NEJC BREZOVAR:</speaker>

               <p>Hvala za besedo.</p>
               <p>Torej na začetku mogoče o urejanju in organizaciji javne uprave ter o prostorskih in
               drugih pogojih za delo državnih organov, čeprav je bilo prej malce predstavljeno naj
               poudarim, da kar se tiče torej prostorskih in drugih pogojev za delo državnih
               organov, torej govorimo o vzdrževanju, že prej sem omenil, da smo dobili 700 novih
               pogodb, v povezavi z urejanjem in organizacijo javne uprave pa bi kljub temu omenil,
               da gre tudi za prvo fazo prenosov kadrov, torej z letošnjo centralizacijo gre pa za
               upravne enote.</p>
               <p>Naslednji bo za sindikate, sindikatov oziroma vašega vprašanja ne bom odgovoril na ta
               način, ker so pogajanja trenutno, kot vemo še v teku. Tretje je bilo pa mislim, da
               tretja točka pa je nekako lokalna samouprava, pa mi morda na tej točki obrnil tisto,
               kar sem že povedal na nekako glede na odgovor predhodnikom, bi morda podali eno drugo
               točko. Vlada se ne daje, bom rekel novih obremenitev občinam, kot vi pravite. Če
               pustimo dvig povprečnine v letošnjem letu, tukaj so tudi, obstaja tudi dogovor o
                  <stage type="mag"/> <stage>(nadaljevanje)</stage> 33 ukrepih, ki
               zmanjšuje oziroma znižuje občinam stroške. Kar nekaj od teh ukrepov je bilo že
               realiziranih, torej ne moremo govoriti samo o nekem povišanju obremenitev, temveč
               lahko govorimo tudi o zmanjšanju oziroma znižanju stroškov za občine. Kar ste mogoče
               omenili, ste mogoče strategijo razvoja. Mi ocenjujemo, da lokalna samouprava v
               Republiki Sloveniji deluje dobro, so pa seveda mesta, na katerih so možni popravki in
               anomalije, ki jih je potrebno odpraviti, to pa strategija v celoti naslavlja.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp27">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Nadaljujemo z razpravo. K razpravi se je prijavila spoštovana Anja Bah Žibert.
               Prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp28">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči. Dovolite, da vam tudi jaz čestitam za izvolitev in seveda
               želim uspešno delo tega zahtevnega vodenja odbora.</p>
               <p>No, zdaj kolega Tomaž, sva ravno eden za drugim na vrsti, je že kar veliko o tem
               govoril, pa vendar, po svoje je kar nekako smešno govoriti o tako oceni realizacije
               2016, ko govorimo o proračunu, o sprejetem proračunu 2017, o spremembah sprejetega
               proračuna 2017 in potem še o predlogu sprememb oziroma predlogu proračuna za leto
               2018. Dovolite, da vam preberem samo tale del zapisa Računskega sodišča. Pa vsi dobro
               vemo, da Računsko sodišče je pri svojih izrekih, bi rekla zelo krmilo na nek način
               oziroma uporablja izraze, ki, če znate brati v vrsticah, povejo marsikaj drugega.</p>
               <p>"Negotovosti opisane pri osnovnih sredstvih, pri dolgoročnih finančnih naložbah, pri
               terjatvah za sredstva dana v upravljanje in pri drugih dolgoročnih obveznostih hkrati
               vplivajo tudi na stanje splošnega sklada. Zaradi pomembnosti teh negotovosti ni bilo
               mogoče potrditi izkazanega stanja splošnega sklada o zbirni bilanci stanja na
               31.12.2015." Jaz imam tako občutek, kot da se res pogovarjamo o nekih navideznih
               številkah ali pa otroci, ko se pač učijo številke, pa to, nekako malo zlagajo, pa
               malo kupčke delajo, vse skupaj je pa en velik problem, pa jaz bom rekla blamaža za to
               vlado. Jaz se čudim, da dobimo potem neke take odgovore ali pa izjave predsednika
               Vlade, da ne vem, kot da živimo res na dveh svetovih. In mislim, da se bo treba tukaj
               tudi kar se tiče potem posameznih ministrstev malo zamisliti ali te številke sploh
               obstajajo, ali je to pa zdaj nekaj papirnatega, kar naj bi bilo pa dobro slišati.
               Ampak jaz bom predvsem govorila tudi o tistem, kar ni dobro slišati, pa je
               zapisano.</p>
               <p>Zdaj, kar se tiče javne uprave. Sem že takrat, ko smo govorili o preteklih proračunih
               in kjer smo ogromno denarja namenjali za tako imenovani informacijski oblak
               opozarjala kaj nam bo oblak, saj ime ima res dobro. Kaj nam bo oblak, če ministrstva
               in posamezne javne službe in tako naprej, nimajo osnovnih sredstev, da bi sploh s
               temi oblaki delali. Dajte si pogledati kakšne, bom šla res tako zato, da bo tudi
               javnost razumela. Na kakšnih računalnikih, na kakšnih osnovnih sredstvih delajo tej
               ljudje. Mi smo pa dajali denar za oblak in kaj imamo zdaj od tega oblaka? Ja,
               verjetno dež, toča, pa še prazen proračun, ker bi šel lahko denar za kam drugam.</p>
               <p>Drugo. Bilo je nekaj kar povedanega glede stvarnega premoženja. Zdaj jaz sem iz
               strani državnega sekretarja tukaj poslušala odgovore, ja zdaj se centraliziramo, zdaj
               bo to super. Spoštovani, vi ste dve leti na oblasti. Ne zdaj govoriti zdaj se je
               nekako spravilo to na kup, zdaj imamo centralizacijo, zdaj bo vse dobro. Kdo je
               rekel, da bo dobro? Zakaj bi centralizacija kar sama po sebi omenila, da bo dobro.
               Dejstvo je, da se ni opravljalo oziroma se ni odpravljalo slabosti, ki so bile. In
               mene ljudje na terenu po občinah sprašujejo kaj se s to državo dogaja, da v isti
               občini je država najemnik prostorov, na drugi strani je pa lastnik prostorov, ki so
               obnovljeni, ki imajo vse pogoje za delo, pa samevajo, pa <stage type="mag"/> <stage>(nadaljevanje)</stage> so prazni, pa za njih nihče ne skrbi. Pa za to
               ne rabiš informacijskega oblaka, pa tudi centralizacije ne. Samo rečeš "ck, ck, ck",
               pa se stvari spremenijo. Ti ven, ti notri in tako naprej. Jaz sploh enih stvari res
               ne razumem. Kot, da imamo željo, da se prvo nekje denar zapravi, potem pa tako vse
               skupaj propada. Ampak ali imamo sploh pregledano po državi koliko takšnih nesmislov
               je v posameznih občinah, kjer bi dejansko lahko uporabili prostore in s tem mislim,
               da kar pomembno varčevali.</p>
               <p>Kar se tiče javne uprave tudi to. Zdaj pač povedali ste koliko ste pač pomagali
               občinam. Dejstvo je, da ste jih takrat peljali žejne čez vodo. Povprečnino ste
               znižali, obljubljali ste sredstva na račun nekih ukrepov, ki so vsi, marsikdo od
               predstavnikov občin je pa rekel: s tem ste nam dali še več dela, kot prej, učinki pa
               minimalni ali pa skoraj nični glede na to, da se mora potem nekdo s tistim močno
               ukvarjati. Tako, da jaz se pač s temi ukrepi ravno ne bi preveč hvalila. In dajte
               denar občinam nazaj, verjemite mi, da veliko bolje znajo z njim upravljati, kot
               država. Tako se je žal zdaj pokazalo, čeprav bi morali vsi biti usmerjeni k delovanju
               kot dobri gospodar.</p>
               <p>Zdaj kar se pa tiče Ministrstva za notranje zadeve in pa same policije. Zdaj jaz sem
               tudi šla malo te številke pogledati. Mene predvsem zanima zakaj se zmanjšujejo
               sredstva in to je vidno potem tudi naprej na področju javnega reda in splošne
               varnosti ljudi in premoženja. Se mi zdi, da se na tem področju pač sredstva ne bi
               smela zmanjševati, gre tukaj tudi za čas, ki je potem namenjen prisotnosti na terenu.
               Gre za to, da ljudje opozarjajo na to, da policistov ni na terenu, da je včasih bilo
               več patrulj, ki je malo pač delovala v obliki nekih okrožij, da so se ljudje in tudi
               otroci potem mnogo bolje počutili. </p>
               <p>Seveda jaz mislim, da ta sredstva tukaj ne vem, če je najbolje, da se zmanjšujejo,
               gre pa tudi za skakanje. Zdaj, ministrica je prej rekla: mi urejamo stvari, ki so
               stare, neko zatečeno stanje izpred petih let. Tudi tukaj moram jaz reči, glejte pač
               OK, lahko so bile seveda stvari, ki so bile razlog za čas, ki je bil takrat, govorimo
               o krizi ampak dejstvo je, da pač tudi pod vašim vodenjem zdaj imamo oceno
               realizacije, pač je 377 milijonov. Drugo pač leto naj bi bilo 359, potem, če pustim
               ampak dajmo verjeti vsaj malo tem številkam, čeprav 218 je bilo že povedano, bog se
               usmili kaj bo lahko vse do takrat, kar beremo, pa 361. Se pravi sredstva padajo, ne
               rastejo. Jaz ne vem koliko se bo zatečeno negativno stanje, ki ne vem kdo vedno vse
               za nazaj je vse krivo, da boste našli oziroma našli denar, da bo pač šlo stanje na
               bolje.</p>
               <p>Ne nazadnje ministrica, pod vašo vlado ali pa vašim ministrovanjem je bila najdaljša
               stavka policije v zgodovini države. Tako, da jaz ne vem, če se je zdaj pa res za
               hvaliti s tem, da vi vse rešujete, vse kar je bilo pa pred tem, je bilo pa vse slabo.
               Ne bo držalo. Ne bo držalo tudi zato ne, ker imamo pred praktično vrati zakon o
               ukrepih na področju plač in drugih stroškov dela. Tudi ta se tiče policije in
               policistov in zaposlenih.</p>
               <p>V teh ukrepih je jasno, pa s tem, da se ta Vlada nenehno hvali z gospodarsko rastjo,
               kako nam gre finančna slika na bolje, da boste še kako zatiskali, stiskali pasove. Ne
               bo. Bodo omejene plače in drugi stroški dela, ne bo usklajevanja plač, ne bo
               nagrajevanja za redno delovno uspešnost, celo tako prefrigani ste, da ste napisali,
               da bo prvo usklajevanje za ali pa prvo redno delovno <stage type="mag"/> <stage>(nadaljevanje)</stage> uspešnost naj bi se izplačevala 31. decembra 2017.
               Mislim, res neokusno. Vsaj neokusno. Raje bi pustili na miru, pa rekli, da je ne bo,
               ne pa, da nekaj prelagate na ta en mesec, ko bo zadeva povsem drugačna. Že zato, ker
               pač ljudje nekaj pričakujejo, potem pa iz tega ni nič.</p>
               <p>In zdaj, ko govorimo o uspešnosti in na drugi strani migrantski krizi, kjer je seveda
               nekaj več sredstev namenjenih ampak jaz mislim, da je ta poraba že kar precej
               določena zakaj gre, jasno v tem zakonu tudi piše, da pa se bodo dodatne ure za redno
               delo, ki bo pač v večjem obsegu potrebno, moralo, lahko izplačevalo v 40%, vse lepo
               in prav, vendar iz obstoječih rezerv posameznega ministrstva ali pa področja. Ja kje
               bomo pa dobili ta denar? Vsi vemo, da migrantska kriza ne pojenja ampak, da se celo
               stopnjuje. Na drugi strani v bistvu stiskamo z zakonom o ukrepih na področju javnih
               financ čeprav imamo gospodarsko rast, vse cveti v tej državi, vi pa v bistvu delate
               tisto, kar vedno očitate Janševi Vladi, kar je sprejela v času resne gospodarske
               krize, ampak mene res zanima kje boste dobili denar za policiste te, ki trenutno
               so.</p>
               <p>Kar se tiče pa novih zaposlitev, načrtujemo nove zaposlitve. Ja kdo bo pa prišel?
               Koga boste pa jemali, če ljudje bežijo iz teh služb, ker ne morejo preživeti. Za ta
               denar, kot jim ga ponujate, ne boste dobili novih zaposlitev s kakovostnimi delavci.
               Ne boste. Bo lahko za nekaj časa nekdo prišel, posameznik, potem bo pa spet, vi boste
               v njega vlagali, lahko tudi za izobraževanje, potem pa grejo. Podobno je žal tudi na
               področju vojske. Tako je. Jih izurijo, naredijo številne tečaje tujini, potem pa
               marsikdo gre in tam tudi ostane, pa ne zato, ker ne bi bil pripaden ampak, ker gre
               dejansko za tisto najbolj človeško. Preživeti. In seveda jaz mislim, da policija, kot
               en res poseben, ima en poseben status v državi. Ljudje tudi jo dobro ocenjujejo, rabi
               kakovostne kadre, ne pač kadre, ki morda na trgu ostajajo zato, ker nimajo kam
               drugam. Jaz ne vem, če je to pač smisel, pa tudi cilj verjetno ne.</p>
               <p>Tako, da jaz mislim, da je tukaj kar veliko problemov in da seveda pač neke številke,
               jaz lahko seveda rečem ministrici, fino se bori v okviru Vlade, je dobila nekaj
               sredstev, samo kaj "čemo", če pa slišimo, da Vlada niti ne ve kje sredstva so, pa za
               kaj grejo, pa če jih sploh imamo in tako naprej. Jaz mislim, da se pač nekaj borite
               vi vsi skupaj papirnato, tisti, ki pa bi moral skrbeti za javne državne finance pa ne
               vem ravno kaj najbolj počnejo.</p>
               <p>Ampak kakorkoli že. Glejte. Dejstvo je, da so pred nami veliki izzivi, to pač
               poudarjate sami, velikih zapisih tudi znotraj tega tako imenovanega pisnega dela
               predloga proračuna govorite o migracijah ampak slika, kar se tiče tako sprememb
               zakona o ukrepih na področju plač in drugih stroškov dela, kot sam proračun ne kaže
               na to, da se bo dejansko lahko plačalo ljudi za tisto, kar bodo delali oziroma se bo
               od njih pričakovalo in jaz mislim, da tukaj je še velik izziv pred vsemi nami,
               predvsem pa bo pač pomembno nekje ta denar potem tudi dobiti. Država se zadolževati
               mislim, da več ne more in da bo pač potrebno kakšno drugo ministrstvo malo pobarati
               koliko novih podjetij, kaj delamo na področju<stage type="mag"/> <stage>(nadaljevanje)</stage> uspešnosti gospodarstva, ki bo seveda zagotavljal na
               drugi strani tudi prihodke v proračun. Med tem pa seveda ostajajo informacijski
               oblaki v oblakih in glejte vlada je pač s tem res se mi zdi pihnila, pihnila mimo,
               ravno zato, ker bi morala prvo poskrbeti za osnovna sredstva, za tisto nujno kar je
               potrebno za delo, potem pa žal za nadgradnje. Vsak si želi, da bi bili sodobna
               informacijsko opremljena država, ampak saj veste, prazen žakelj ne stoji pokonci in
               če pač nek policist nima niti računalnika na katerem bi normalno delal, potem mu ne
               ponujati informacijskega oblaka pa reči živimo vsi skupaj v oblakih in tako je. Hvala
               lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp29">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam za razpravo. Samo sprašujem, glede na to, da ste v vaši razpravi
               izpostavila tudi neka vprašanja in sprašujem v tem delu ali je bil to sestavni del
               vašega razmišljanja ali potrebujete kakšen odgovor. Hvala lepa.</p>
            </sp>
            <sp xml:id="SDT7-OZNZJUILS-nujna-43-2016-10-06.sp30">

               <speaker>ANJA BAH ŽIBERT (PS SDS):</speaker>

               <p>Hvala lepa predsedujoči. Pravzaprav odgovorov ne dobim, ker vem, da mi jih ne bodo
               mogli dati.</p>
            </sp>
            <sp xml:id="SDT7-OZNZJUILS-nujna-43-2016-10-06.sp31">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa. Nadaljujemo z razpravo. Naslednji se je prijavil spoštovani Marko
               Ferluga. Prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp32">

               <speaker>MARKO FERLUGA (PS SMC):</speaker>

               <p>Hvala za besedo. Jaz bom mogoče nadaljeval tam kjer je Anja nehala, da se ministrica
               in njena ekipa bori za policijo. Jaz bom govoril konkretno o policiji, ker je to pač
               nekako bližje meni, ta tematika. Tako, da se tukaj bova verjetno strinjala v tem, da
               je ministrica ekipa in v končni fazi lahko rečemo tudi ta vlada vseeno naredila
               korake naprej, sploh kar se tiče policije. Jaz mislim, da tukaj, če smo pošteni in
               odkriti, si lahko to priznamo. Da je vse prav in da je vse idealno ni, ampak koraki
               naprej so bili narejeni. In to je dejstvo. Zdaj, za nadaljevanje tega 2017, 2018
               proračuna, je vseeno, bom rekel tudi po mojem okusu sicer malo manj sredstev kakor
               jih je bilo predvidenih 2015, 2016, ker se je ta, bom rekel, prepad od tega kar se
               predhodno, predhodni, predhodniki niso naredili svojih domačih nalog zaradi
               raznoraznih zadev, zato, da ne bi vstopal v neko veliko debato. Je pa dejstvo to, da
               se v policiji sedaj in zaposluje, da je bil kljub temu, da je bila najdaljša stavka,
               narejen sporazum s sindikati, da je tudi to adakta, da se oprema za policijo nakupuje
               po pravilih javnega naročanja, da je dan velik poudarek na te, bom rekel, varnostne
               zaščitne opreme – od srajc do teh neprebojnih jopičev, da so tudi vozila naročena. Se
               pravi vse se deluje v tej smeri, da se ta, bom rekel, podhranjenost odpravi v skladu
               z resursi in možnostjo, ki je. Če pa se zdaj povrnem na zadnji predlog financiranja,
               je nekaj vprašanj, ki jih moram zastaviti. Predvsem eno vprašanje, ki mene predvsem
               tare in boli. Moram čisto iskreno povedati, tako, da ne bom samo hvalil. In sicer,
               gre za poslovno stavbo Policijske uprave Koper. Tukaj vidim, da je šele 2019 nekaj
               planiranega. V prejšnjih proračunih je bilo to dano, da naj bi se to delalo
               2017/2018. Tako, da tukaj z žalostjo ugotavljam, da je zmanjkalo sredstev. Kar mi ni
               všeč, iskreno povedano. Vprašanje moje se naslavlja potem še nanaša na kaj to pomeni
               postavka urejanje notranjih zadev. Tu je ena postavka, ki ima kar nekaj milijončkov
               gor. Vidim postavko nadgradnje in vzdrževanje helikopterjev, kar je dobrodošlo. Ampak
               mislim, da bomo prej ali slej morali začeti eno debato o nabavi novih helikopterjev,
               tako, da tukaj bo verjetno kar nekaj za povedati. Oprema poslovnih prostorov je ena
               postavka, ki se veže sicer do konca financiranja 2020. Pa me zanima kaj to vsebuje?
               Potem imamo postavko<stage type="mag"/> <stage>(nadaljevanje)</stage> o
               kateri bi rad malo več slišal – to je poslovni prostori za potrebe PU Ljubljana.
               Glede na to, da je tukaj proračunski vir za poslovno stavbo namenjen, jaz vem, da se
               to ne bo zgradilo iz danes na jutri ampak, da malo o tem govorimo. Tukaj je kar nekaj
               dodatkov, kar se tiče računalniške opreme. Tako, da Anja, tu so sredstva dana notri,
               sem si pogledal, so planirana in je kar nekaj postavk, se pravi oprema za zaščito
               podatkov, računalniška in programska oprema in telekomunikacije. To so vse postavke,
               ki so in imajo kar sredstva. Zelo me veseli, da je ministrstvo videlo, da je potreben
               nakup opreme za nadzor prometa in še ta postavka nadzor varnosti cestnega prometa.
               Jaz mislim, da je to pravilna odločitev, tako, da jo pozdravljam. In treba je tudi
               povedati, da so določena tehnična sredstva kot so ta varnostna barvila Sedi, Response
               in vse ostale zadeve dobrodošle. Kar se tiče Evro sklada vidim, da je tudi planirana
               Evropska policijska akademija in nekaj sredstev. Kar pomeni, da se bodo tudi naši
               fantje šolali tam oziroma izobraževali. Tudi Frontex je. Kakor sem danes zasledil v
               sporočilu Evropske komisije je tudi z današnjim dnem naj bi začela delovati ta obalna
               straža in ta Evropska policija tako imenovana. Pozdraviti je treba v sklopu se pravi
               postavke migracije in nano zaščite tudi ta Twinning Srbija. Tukaj si nadejam sredstva
               iz Evropske unije. Jaz mislim, da je to tudi. In če zaključim, se pravi, želim si, da
               bi našli nek denar tudi za Policijsko upravo Koper. Tako, da hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp33">

               <speaker>PREDSEDNIK MAG. DUŠAN VERBIČ:</speaker>

               <p>Replika. Replika Anja Bah Žibert. Prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp34">

               <speaker>ANJA BAH ŽIBERT (PS SDS):</speaker>

               <p>Ja, verjetno me gospod Ferluga ni najbolje razumel. Jaz sem povedala tudi če se
               ministrica še tako trudi, so številke naslednje. 377 - 2016, 359 - 2017, 2018 – 361.
               Jaz se s tem ne bi hvalila, glede na to in to sem povedala, da imamo pred v bistvu že
               kar nekaj časa in še je pred nami, migracijska problematika, ki bo zahtevala mnogo
               več. In kot drugo, ja so posamezna sredstva za računalnike ampak javna uprava je
               velika. / oglašanje iz dvorane/ No jaz pa nisem govorila samo o tem in tudi zato
               govorim. In tudi vrstni red je napačen. Najprej računalniki in potem oblak, ali
               kako?</p>
            </sp>
            <sp xml:id="SDT7-OZNZJUILS-nujna-43-2016-10-06.sp35">

               <speaker>PREDSEDNIK MAG. DUŠAN VERBIČ:</speaker>

               <p>Sva zaključila? Hvala lepa. Replika in replike ni. Sprašujem ministrica ali imate
               kakšen odgovor na postavljeno vprašanje? Prosim. Ministrica magistra Vesna Györkös
               Žnidar.</p>
            </sp>
            <sp xml:id="SDT7-OZNZJUILS-nujna-43-2016-10-06.sp36">

               <speaker>MAG. VESNA GYÖRKÖS ŽNIDAR:</speaker>

               <p>Kot pričakovano, gospod Ferluga, seveda izpostavlja PU Koper. Vemo, da to
               spoštovanega poslanca zelo boli in tukaj moram povedati, da tudi nam dejansko ni
               všeč, da je situacija takšna kakršna je. Sredstva za projektno dokumentacijo so
               zagotovljena. Vendar pa novogradnja PU Koper, torej zgradba Policijske uprave Koper
               je bila v preteklem obdobju je bila prioriteta. Vendar pa verjetno veste zakaj je
               prišlo do te spremembe. Namreč MNZ policija je izvedla eno preiskavo
               materialno-tehničnega stanja in analizo potresne odpornosti objekta PU Ljubljana in
               je tudi na podlagi njihovih strokovnih ocen prišlo do sprememb teh prioritet in je
               glede na celoten kontekst postala prioriteta Policijska uprava Ljubljana. Lahko pa
               povem, da se za leto 2019 planira 5 milijonov evrov za Policijsko upravo Koper. Se pa
               zavedamo v celoti teh težav. Namreč, vemo, da je ta uprava razpršena na različne
               lokacije, kar je nevzdržno za normalno funkcioniranje. To seveda tukaj se v tem
               proračunu ne upošteva ampak je pa to eden od problemov, ki ga bo potrebno tudi v
               bodočih obdobjih vzeti v ozir, ker namreč delovanje na teh različnih lokacijah
               otežuje organiziranost in tudi nenazadnje tudi kakovostno izvedbo nalog. Seveda
               določene rešitve <stage type="mag"/> <stage>(nadaljevanje)</stage> se
               iščejo glede teh policijskih objektov tudi v sodelovanjem z Ministrstvom za javno
               upravo in upam, da se bo tudi tukaj pokazalo, da so tudi na tej relaciji določen
               rešitve možne. Zdaj, kar se tiče policijske stavke, glede na to, da je bila večkrat
               danes omenjena, tukaj moram še enkrat ponoviti, da je do te stavke prišlo pravzaprav
               zaradi nerealiziranih zavez preteklih vlad. Mi smo se v teh pogajanjih pravzaprav
               pogovarjali o načinu realizacije preteklih zavez. To je potrebno povsem jasno
               razčistiti, torej na podlagi stavkovnih sporazumov predvsem iz let 2010 in 2012. Do
               stavke ni prišlo niti zaradi slabega finančnega stanja v policiji, niti zaradi
               proračuna policije, niti zaradi slabega vodenja resorja, ker finančno stanje sistema
               je en problem, tukaj so uspeh povsem jasni in nedvoumni, tu so bili veliki premiki že
               narejeni. Tako, da stavka ni potekal zaradi teh težav, ker te težave odpravljamo in
               to tudi predstavnika obeh policijskih sindikatov pozdravljata in tudi zaznavata. Tudi
               moj pogoj takrat je bil, da je potrebno zagotoviti dodatna finančna sredstva za
               realizacijo teh sporazumov in to smo potem tudi dosegli. Drugo pa je celovito
               urejanje statusa policista, torej to, s čimer se v preteklih letih ni kaj dosti
               ukvarjalo, mi pa smo se zelo intenzivno in smo tudi določene rezultate dosegli – tako
               z Zakonom o organiziranosti in delom v policiji, ki je tudi velik premik naprej za
               boljšo organiziranost in tudi boljše prepoznavanje dejstva, da policijski poklic je
               specifičen in pa tudi nenazadnje s samim stavkovnih sporazumom. Policija kot taka,
               vemo da in to je tudi na nek način tudi izpostavila tudi poslanka Bah Žibert, je
               specifičen poklic. Tudi kadre je težko pridobivati, ker policijski poklic ni nekaj
               kar nastane kar čez noč. Zahteva kar eno mero usposabljanj, glede na to, da gre za
               poklic, ki zahteva določena znanja, veščine in to niso navadni uradniki in seveda pri
               popolnjevanju policijskih vrst je to tudi posebna dimenzija, ki na nek način tudi
               otežuje naše napore. Vendar pa zelo intenzivno delamo na kadrovskih popolnitvah,
               ravno zaradi tega kar ste povedali – torej vidnost policije. Torej izvajamo ukrepe
               sistemske in drugačne, da dosežemo večjo vidnost policije, ker dejstvo je, da zaradi
               izčrpavanja v preteklih letih, pa ni namen tega sedaj razčiščevanje za nazaj, morda
               je to potrebno razumeti kot eno referenčno vrednost torej za primerjavo kar je do
               sedaj že bilo storjeno, da se potem pozdravijo vsi tisti premiki, ki nenazadnje so v
               interesu vseh nas. Ker mislim, da policija služi vsem nam. Jaz ne bi rekla, da
               sredstva padajo. Sredstva ne padajo. Mi smo zagotovili dodatnih 87 milijonov v dveh
               letih. Zdaj lahko to polemiziramo ampak mislim, da je to popolnoma jasno, da se trend
               stagnacije se zaustavlja. Zadeve se obračajo na bolje in mi bomo vlagali tudi v
               bodoče vse naše napore v to, da te trende ohranimo in da izboljšujemo ter da
               nastavljamo pogoje za razvoj policije. Dobrodošlo zagotovo je tudi to, da policiji
               med letom ni več potrebno prositi za dodatna finančna sredstva ampak, da imajo en
               stabilen proračun v kontekstu katerega pač potem normalno deluje. Seveda smo pa
               pozorni na vse njene potrebe in bomo tudi glede na varnostno situacijo to tudi
               primerno umeščali v vse naše napore. Omenjen je tudi helikopter. Ja, seveda obstaja
               potreba po posodobitvi flote letalske policije. To zagotovo drži. Ta flota ima
               trenutno šest helikopterjev. Pet različnih tipov, dveh različnih proizvajalcev.
               Štirje so povprečno starejši od trideset let, dva pa več kot deset let. Seveda je ta
               potreba po modernizaciji in tudi hkratnem tipskem poenotenju flote je pomembna tako
               iz varnostnega vidika kot tudi iz gospodarskih razlogov. Torej gospodarske narave,
               glede na to, da zagotovo to prinaša dodatne stroške. Nenazadnje pa lahko povem, da
               nakup novega helikopterja je pomemben tudi zaradi enega zelo velikega izziva s
               katerim se policija sooča. To pa je nadzor državne meje. Tako, da me tudi veseli, da
               se danes to izpostavlja. Vendar pa je pa to velik finančni strošek.</p>
            </sp>
            <sp xml:id="SDT7-OZNZJUILS-nujna-43-2016-10-06.sp37">

               <speaker>PREDSEDNIK MAG. DUŠAN VERBIČ:</speaker>

               <p>Hvala ministrica. Prihajamo k zadnje prijavljenemu razpravljavcu. Spoštovani Zvonko
               Lah, beseda je vaša.</p>
            </sp>
            <sp xml:id="SDT7-OZNZJUILS-nujna-43-2016-10-06.sp38">

               <speaker>ZVONKO LAH (NeP):</speaker>

               <p>Hvala lepa predsednik. Tudi čestitke v mojem imenu za izvolitev. <stage type="mag"/> <stage>(Nadaljevanje)</stage> Jaz mislim, da tako policija, kot vojska,
               plačuje ceno zaslug za osamosvojitev Slovenije, ker so se izkazali, sedaj pa določeni
               krogi hočejo spraviti tako vojsko kot policijo na beraško palico. Hvala da so
               stavkali toliko časa in določene stvari dosegli. Mislim, da je sramotno za državo, da
               policisti z zlizanimi gumami na svojih avtomobilih merijo profil na avtomobilih
               državljanom. Zadnji čas je, da uniforma je bila vedno častna po vseh sistemih, tudi v
               zgodovini in temu primerno so tudi policisti nagrajeni. Jaz verjamem, da so
               usposobljeni, ampak da morajo pa prositi za paket Rdečega križa, da preživijo pa
               mislim, da ni dostojno.</p>
               <p>Dotaknil bi se konkretno ene stvari. Ko so me študentje opozorili kaj se gremo v
               Sloveniji, ko so iskali, ko je bil razpis za informatorje, se pravi za računalniškega
               programerja na oglasni deski na fakulteti in je bila neto plača 800 evrov in so se
               smejali, ker plača enega programerja, ki bi ga, po mojem, policija rabila je v
               gospodarstvu 5.000 evrov bruto, razen če ne želite z biciklom loviti dirkalne
               avtomobile, ker tak nivo je v tretji triadi osnovne šole usposobljenih
               računalničarjev za 800 evrov. Vem, imate predpise, razen če ne želite loviti samo
               kurje tatove, ne pa tiste, ki so pokradli milijarde v Sloveniji. Zato se je treba pač
               tudi primerno opremiti, primeren kader dobiti, da bodo lahko na nivoju kadra v
               sosednjih ali v zahodnih državah. Zato mislim, da je zadnji čas, da se da večji pomen
               tako vojski kot policiji. Jaz mislim, da je uniforma bila vedno in mora biti častna
               in tisti, ki uniformo nosi mora biti prav usposobljen in tudi prava osebnost. Ne more
               pa tak dobiti 600 evrov plače, ker potem mora pa še prositi in se mora ponižati.</p>
               <p>Sedaj bi se pa lotil lokalne samouprave. Jaz vem, da je državni sekretar bolj nov na
               tem področju, zato mi je žal, da ni tu ministra. Ker pa je to ministrstvo matično
               ministrstvo za lokalno samoupravo, ker drugega nimamo, čeprav se mi zdi, da bi bilo
               prav, da bi imeli tudi Ministrstvo za lokalno samoupravo, glede na pomembnost lokalne
               samouprave v EU. Lokalna samouprava je avtonomna. Evropsko listino o lokalni
               samoupravi smo že zdavnaj ratificirali, ampak je kaj malo upoštevana. Ko operirate s
               statistiko, koliko so se občinski proračuni povečali morate povedati tudi to, da
               naloge se niso povečevale toliko kot se je to, ampak znotraj teh nalog so se stroški
               povečevali. Tako občinska redarska služba kot vključenost otrok v vrtce pred petimi
               leti, vsaj v moji občini, kjer sem bil štirikrat izvoljen za župana, pa mogoče bom
               moral kandidirati še petič glede na situacijo, je vključenost otrok v vrtce se
               povečala za sto procentov v petih letih. 30% plačila plačajo starši, 70% občina.
               Sedaj smo imeli stavko pomočnic, dva plačilna razreda bosta šla gor. Občine se
               zavedate koliko bo to stroškov novih za povečanje teh plač v občinski proračun. Potem
               sociala, domovi za starejše, imamo pač take predpise, da lahko tisti, ki so <stage type="mag"/> <stage>(Nadaljevanje)</stage> zreli za v dom starejših
               občanov odtujijo premoženje in gredo v dom in potem, če imajo 400 evrov pokojnine do
               tisoč 200 recimo, ki je oskrbnina za enega dementnega človeka, plača občina, ne glede
               koliko jih je. Teh ljudi je pa čedalje več. Da ne govorim še o zdravstvenem
               zavarovanju nekaterih, ki nimajo drugega zdravstvenega zavarovanja, pa še o drugih
               nalogah, pa od občinskih cestah pa od odkupov zemljišč, ker je Ustavno sodišče
               odločilo, da v roku enega leta naj bi občine rešile, da bodo občinske ceste na
               občinski zemlji, samo geodetske izmere naj bi stale za tistih 23 tisoč kilometrov
               občinskih cest, ki niso urejene, okrog 2,2 milijardi brez cene zemljišča, ki ga mora
               občina plačati. Tako stanje imamo. da ne govorimo o poslovnem okolju, ki ga
               zagotavljajo občine, vsa komunalna infrastruktura. Mi se tukaj pogovarjamo samo kako
               bomo delili denar, ki ga je čedalje manj, ne pogovarjamo se pa o tem kako bomo
               ustvarili čedalje več. Obešamo se samo na tiste izvoznike in na gospodarsko rast, ki
               jo ustvarijo oni, nič pa ne naredimo, da bi izboljšali poslovno okolje, da naši
               podjetniki ne bi bežali iz Slovenije in da bi privabili tuje vlagatelje. Vsi bežijo
               okrog nas. Gredo v Romunijo, na Hrvaško, Srbijo, oni se zavedajo kaj to pomeni nova
               delovna mesta, pri nas pa očitno ne. In večino tega morajo opraviti občine. Ampak
               glede na zakon o financiranju občin niso nagrajene čisto nič za to, ker imamo pač tak
               zakon o financiranju občin, dohodnina, ni važno kje je v službi, samo da ima stalno
               bivališče pa tisto razmerje starejših, mlajših in kilometri občinskih cest. To je
               nujno spremeniti. Da ne govorim o skladnem regionalnem razvoju, zapiramo podružnične
               šole, osnovne šole, centraliziramo stvari. Skladni regionalni razvoj, dva mandata
               nazaj polna usta so bila vseh poslancev pozicije, ker so verjetno računali, da bodo
               na ta način dobili kaj glasov tudi na podeželju. Sedaj tega več ne slišimo. Skladni
               regionalni razvoj, razvojne agencije, kakšno funkcijo opravljajo, koliko naredijo.
               Jaz mislim, da tričetrt teh razvojnih agencij je odveč, da ne doprinesejo nič.
               Upravne enote. Mi moramo, evropski pravni red implementirati tudi v naš. Evropa
               pravnih enot ne pozna. Evropa pozna drugi nivo lokalne samouprave, pokrajine. Te so
               nujno potrebne, če hočemo slediti temu razvoju lokalne samouprave. V Sloveniji
               občinski proračun oziroma lokalna samouprava porabi 6 % državnega proračuna. Imamo
               evropske države, kjer gre 40 % državnega proračuna preko lokalne samouprave. Ali smo
               mi bolj pametni kot oni, ki imajo lokalno samoupravo že 50 let. Zakaj se ne
               zgledujemo po njih? Zakaj morajo biti pri nas komunalno opremljena stavbna zemljišča
               za tuje vlagatelje 5-krat višje cene kot v sosednji Avstriji? Ali niso, ni standard
               pri njih višji in s tem bi morale biti tudi cene višje, komunalne infrastrukture, pa
               ne, je obratno. Zakaj pri nas ščitimo špekulativne nakupe teh zemljišč in ščitimo te
               špekulante, ki držijo ta zemljišča za ne vem katero obdobje, naši podjetniki pa
               bežijo ven, ne samo zaradi tega, tudi zaradi raznih dovoljenj. Ampak sedaj boste
               rekel, to ni bistvo tega odbora. Ja katerega potem pa je? To je matičen odbor lokalne
               samouprave. Se tiče pa veliko drugih ministrstev, ne da nimamo ministra za lokalno
               samoupravo, če bi hoteli <stage type="mag"/>
               <stage>(Nadaljevanje)</stage> narediti ta preskok pa ujeti, bi morali imeti službo pri predsedniku
               Vlade, nad ministra, da bi koordiniral vsa ta ministrstva, vse kar se tiče lokalne
               samouprave, ker se sedaj ministrstva med seboj ne morejo uskladiti. Okolje in
               prostor, infrastruktura, gospodarstvo, pa da ne govorim še Ministrstvo za šolstvo.
               Občina, ustanovitelji osnovnih šol. Kje v proračunu v financiranju imate amortizacijo
               osnovnih šol? Zakaj morajo občani s položnicami plačevati amortizacijo komunalne
               infrastrukture, država pa ne zagotovi denarja za amortizacijo osnovnih šol, ki jih
               občina mora zgraditi. Vključenost otrok v vrtce in s tem zaveze občin, da po gradnji
               novih vrtcev in osnovnih šol prvijo, da naj bi v desetih, dvajsetih letih 200 tisoč
               Slovencev se preselilo k avtocestnem križu. 200 tisoč. Ali vese koliko bo to več
               otrok, koncentracija otrok na tem delu, lokalne samouprave pa, občine pa denarja, da
               bodo zagotovili vso potrebno infrastrukturo, nimajo. Tukaj je en kup in mislim, da bo
               slej kot prej potrebno financiranje občin na novo zastaviti, slediti gospodarskim
               razvojem, razlastitev zemljišč za gradnjo šol, vrtcev, športnih objektov, komunalne
               infrastrukture je možno za gospodarsko infrastrukturo pa ni možno. Kaj je bolj
               pomembno v tem času, če ni to gospodarska infrastruktura? Tam pa blokiramo ali
               čakamo, hočemo gospodarstvo spraviti na tak nivo, da bodo lahko poštni nabiralniki
               kupili obubožano podjetje in na...</p>
            </sp>
            <sp xml:id="SDT7-OZNZJUILS-nujna-43-2016-10-06.sp39">

               <speaker>PREDSEDNIK MAG. DUŠAN VERBIČ:</speaker>

               <p>Spoštovani poslanec, prosim za razumevanje, sigurno je zelo zanimiva, vsebinsko
               koristna razprava, vendar bi vseeno vas prosil, če se bolj fokusirate na današnjo
               točko.</p>
               <p>Prosim, ne zelo / nerazumljivo/, prosim.</p>
            </sp>
            <sp xml:id="SDT7-OZNZJUILS-nujna-43-2016-10-06.sp40">

               <speaker>ZVONKO LAH (NeP):</speaker>

               <p>Bom končal.</p>
               <p>Zelo široka, ker so tudi naloge lokalne samouprave zelo široke, 170 jih je po
               katalogu, pristojnosti občin in niso samo zakoni, so tudi uredbe, ki jih sprejema
               Vlada in pravilniki, ki jih sprejme minister, ki zagrenijo potem še tako dobronameren
               zakon. In enkrat se bo potrebno tega lotiti, če ne boste za župane lahko v naslednjih
               nekaj mandatih dobili samo ljudi iz borze ali pa iz, kot sem že enkrat rekel, iz
               institucij kjer so ljudje, ki niso čisto pri pravi. Drugače ga ne boste župana več
               dobili. In če je to cilj države, centralizacija in uničenje teh malih občin, potem
               gremo mi v nasprotni smeri z razvojem tako demokracije kot v Evropo. In govorim
               predsednik zaradi tega, ker je to matični odbor lokalne samouprave ker drugega na
               žalost nimamo. Na vsakem posameznem ministrstvu pa župani opozarjajo, ampak je to kot
               neka tema za drugi čas, čedalje več ljudi, sploh na podeželju, pa živi pod oziroma že
               pod standardom revščine oziroma že bijejo to plat zvona, mi jih pa ne vidimo. Zato,
               gospod državni sekretar, ker ste nov, je mogoče tudi prednost. Če bi imel izkušnje,
               bi bil že kontaminiran, sedaj pa niste.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-43-2016-10-06.sp41">

               <speaker>PREDSEDNIK MAG. DUŠAN VERBIČ:</speaker>

               <p>Hvala za razpravo.</p>
               <p>Ker ni bilo nobene prijave več, zaključujem z razpravo.</p>
               <p>Ugotovitveni sklep. Ugotavljam, da se je Odbora za notranje zadeve, javno upravo in
               lokalno samoupravi seznanil s predlogom sprememb Proračuna Republike Slovenije za
               leto 2017 in s predlogom proračuna <stage type="mag"/>
               <stage>(nadaljevanje)</stage> za leto 2018. Dajem na glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>S tem zaključujem obravnavo predlogov aktov. Odbor bo pripravil mnenje in ga poslal
               Odboru za finance in monetarno politiko kot matično delovno telo.</p>
               <p>Zaključujem obe točki dnevnega reda in 43. nujno sejo odbora. Vsem se prav lepo
               zahvaljujem in lep dan še naprej! <title>Seja se je končala 6. oktobra 2016 ob 14.11.</title>
               </p>
            </sp>
         </div>
      </body>
   </text>
</TEI>
