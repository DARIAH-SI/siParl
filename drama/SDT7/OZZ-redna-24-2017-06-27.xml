<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZ-redna-24-2017-06-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3CEB3ABEE1895A1EC125813D00326029</idno>
               <idno type="custom" subtype="day">AA8B21E73E9A0D3CC125814D002520AC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=AA8B21E73E9A0D3CC125814D002520AC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-24-2017-06-27.OZZ" n="24">
               <name>redna seja</name>
               <date when="2017-06-27"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-24-2017-06-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-24-2017-06-27.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">24. redna seja</stage>
            <stage type="date">(27. junij 2017)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je pričela 14.02.</stage>


            <sp xml:id="SDT7-OZZ-redna-24-2017-06-27.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vabljeni na sejo, vsi prisotni prav
               lepo pozdravljeni!</p>
               <p>Pričenjamo s 24. redno sejo Odbora Državnega zbora Republike Slovenije za zdravstvo,
               sklicano na podlagi 47. člena Poslovnika Državnega zbora Republike Slovenije. Najprej
               obvestila in sicer gospoda Matjaža Hanžka nadomešča gospa Violeta Tomić in Eriko
               Dekleva gospa Andreja Potočnik.</p>
               <p>Prehajamo na določitev dnevnega reda seje odbora. S sklicem seje 26. 4. ste prejeli
               predlog dnevnega reda seje odbora s 5 točkami, ne bom jih našteval in do včerajšnjega
               dne, do 12. ure nisem prejel predlogov za širitev dnevnega reda oziroma za umik
               katere od predlaganih točk, zato je dnevni red določen takšen kot je bil v
               sklicu.</p>
               <p>In prehajamo kar na <title> 1. TOČKO DNEVNEGA REDA SEJE ODBORA – PREDLOG ZAKONA O
                  DOPOLNITVAH ZAKONA O ZDRAVSTVENI USTREZNOSTI ŽIVIL IN IZDELKOV TER SNOVI, KI
                  PRIHAJAJO V STIK Z ŽIVILI, PO SKRAJŠANEM POSTOPKU. </title>
               </p>
               <p>Državnemu zboru ga je v obravnavo po skrajšanem postopku predložila skupina poslank
               in poslancev, s prvopodpisanim Luko Mescem in je objavljen na spletni strani
               Državnega zbora, v poročevalcu, dne 18. 5. 2017. Kot gradivo, objavljeno na spletni
               strani Državnega zbora, ste prejeli mnenje Zakonodajno-pravne službe, mnenje Vlade
               Republike Slovenije in mnenje Državnega sveta - Komisije za socialno varstvo, delo,
               zdravstvo in invalide, z dne 21. 6.. Kolegij predsednika Državnega zbora je na 97.
               seji, 30. 5. odločil, da se predlog zakona obravnava po skrajšanem postopku. <stage type="mag"/> (Nadaljevanje) V roku, ki ga določa
               Poslovnik, so amandmaje vložili oziroma je vložila Poslanska skupina Združena levica
               k 1. in 2. členu.</p>
               <p>Pričenjamo torej z drugo obravnavo predloga zakona v kateri bomo opravili razpravo in
               glasovanje o amandmajih in členih predloga zakona. Odboru predlagam, da se razprava o
               vseh členih in amandmajih združi v skladu s prvim odstavkom 128. člena Poslovnika. Po
               opravljeni razpravi pa bi opravili glasovanje o amandmajih, nato pa glasovali o vseh
               členih skupaj.</p>
               <p>Se strinjamo? V redu.</p>
               <p>Besedo dajem najprej predlagatelju predloga zakona za dopolnilno obrazložitev. Gospa
               Violeta Tomić ima besedo.</p>
            </sp>
            <sp xml:id="SDT7-OZZ-redna-24-2017-06-27.sp2">

               <speaker>VIOLETA TOMIĆ (PS Levica):</speaker>

               <p>Spoštovani predsednik, hvala vam za besedo. Pozdravljene kolegice in kolegi in
               predstavniki ministrstva!</p>
               <p>Namen novele zakona o zdravstveni ustreznosti živil in snovi, ki prihajajo v stik z
               njimi, ki smo jo vložili v Levici je omejiti transmaščobe v živilih. Isti zakon smo v
               Levici vložili že lani in mislim, da se je takrat izkazalo, da v politiki obstaja nek
               konsenz o tem, da so transmaščobe snovi, ki nimajo pravzaprav kaj delati v naši
               prehrani. Gre za snovi, ki so čisto preprosto povedano, strupene in človeško telo jih
               ne potrebuje niti v tistih najmanjših količinah. Transmaščobe so neposredno povezane
               tudi nastankom različnih krvožilnih bolezni in rakavih obolenj, ki pa sta pri nas
               glavna vzroka smrti. Zardi cenenosti so prisotne v mnogih vrstah, tudi industrijsko
               pridelane hrane. Še pred leti so bile osebnosti transmaščob v nekaterih živilih, ki
               so naprodaj v trgovinah v Sloveniji, predvsem v margarinah, res ogromne. Tudi po več
               kot 10 % vseh snovi v živilu. Danes je tega seveda manj z ozaveščanjem, ampak še
               vedno je dejstvo, da je že minimalna vsebnost transmaščob v živilih še vedno
               prevelika. Zato smo v levici že lani predlagali zakon s katerim smo želeli vsebnost
               transmaščob omejiti na minimum. Popolna prepoved zaradi skupnega evropskega trga
               namreč ni možna. Naš zakon je bil lani zavrnjen, zato ker je ministrstvo za zdravje
               obljubilo sistemsko prenovo Zakona o zdravstveni ustreznosti živil, ki je pa do danes
               še vedno na žalost nismo dočakali. Lani se je ministrstvo sklicevalo na
               nesprejemljivost sprejetja našega zakona tudi zato, ker rezultati raziskave o
               osebnosti transmaščob v živilih pri nas še ni bilo. Raziskava naj bi bila po besedah
               predstavnikov ministrstva zaključena lani v jeseni in dejansko so bili novembra
               javnosti že predstavljeni rezultati na podlagi katerih naj bi ministrstvo sprožilo
               ustrezen postopek za omejitev osebnosti transmaščob v živilih pri Evropski
               komisiji.</p>
               <p>Zakon o zdravstveni ustreznosti živil, ki ga mi danes noveliramo, je bil v
               normativnem programu Vlade že za leto 2015. Skrajni rok za sprejem zakona je bil
               februarja 2016. No, pa do letos, ko smo konec junija 2017 javnost še ni videla niti
               osnutka tega obljubljenega zakona. Ko smo v Levici lani vložili svojo novelo tega
               zakona, smo tekom obravnave od Ministrstva za zdravje slišali naslednje obljube.</p>
               <p>Na komisiji Državnega sveta, 16. 5. 2016, Ministrstvo za zdravje pojasnjuje, da tudi
               samo načrtuje celovito ureditev omenjene problematike do konca letošnjega leta, se
               pravi, do konca leta 2016. Na redni seji Državnega zbora, 15. 6. 2016. Citiram:
               »Vlada Republike Slovenije bo do konca leta pripravila nov predlog zakona, ki bo
               poleg ureditve področja transmaščob odpravil tudi navedene neskladnosti med evropsko
               in nacionalno zakonodajo ter pri pripravi upošteval postopek notifikacije. To je
               izjavila državna sekretarka, gospa Sandra Tušar. V Levici smo po padcu našega zakona
               čakali na to sistemsko prenovo in vse skozi smo spraševali ministrico za zdravje,
                  <stage type="mag"/>(nadaljevanje) kdaj lahko
               pričakujemo to omejitev transmaščob v živilih? 21. novembra lani smo nato v Levici
               dobili dopis Ministrstva za zdravje, v katerem so nam obljubili, da bodo sistemsko
               prenovljeni zakon v javno obravnavo dali do konca leta 2016. Ker se to ni zgodilo, je
               poslanec Luka Mesec 20. marca 2017 ministri Milojki Kolar Celarc na redni seji
               Državnega zbora postavil poslansko vprašanje o tem kdaj bomo lahko videli Zakon o
               spremembah in dopolnitvah Zakona o zdravstveni ustreznosti živil in snovi, ki
               prihajajo v stik z njimi, in odgovor je bil, citiram:</p>
               <p>"Zakon gre v začetku aprila v javno obravnavo."</p>
               <p>No, spet poudarjam, da smo konec junija 2017 in o tem zakonu še vedno ni ne duha ne
               sluha in zato smo v Levici mnenja, da na praktično isti datum kot lani, ponovno
               vložimo zakon s katerim želimo omejiti vsebnost transmaščob v živilih. Zakon je po
               vsebini identičen kot tisti lani, je pa oblikovno malo spremenjen, skladno s
               pripombami, ki jih je lani dala ZPS Državnega zbora. Vlada je dan pred obravnavo na
               Komisiji državnega sveta dala v javno obravnavo Predlog uredbe o najvišji dovoljeni
               vsebnosti transmaščob v živilih in zelo zanimiv datum in zelo je zanimivo, da
               fantomska prenova Zakona o zdravstveni ustreznosti živil, še vedno ostaja
               fantomska.</p>
               <p>Vendarle pa v Levici pozdravljamo predlog te uredbe. O njej več mogoče kasneje v
               razpravi. Ampak povem naj samo še to, da ste prejeli tudi naše predloge amandmajev, s
               katerimi spreminjamo zakon tako, da se pristojnost za sprejetje predpisa, ki omejuje
               vsebnost maščob, prelaga na Vlado, s čimer se daje pravna podlaga za sprejetje
               uredbe, ki jo predlaga Vlada. Zato mislim, da je naš zakon treba sprejeti. Skratka,
               toliko za zdaj. Več pa kasneje, če bo potrebno.</p>
               <p>Hvala za besedo.</p>
            </sp>
            <sp xml:id="SDT7-OZZ-redna-24-2017-06-27.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa za predstavitev.</p>
               <p>Zdaj dajem besedo Ministrstvu za zdravje, državni sekretarki gospe Jožici Maučec
               Zakotnik.</p>
            </sp>
            <sp xml:id="SDT7-OZZ-redna-24-2017-06-27.sp4">

               <speaker>JOŽICA MAUČEC ZAKOTNIK:</speaker>

               <p>Hvala lepa gospod predsednik.</p>
               <p>Spoštovane poslanke, spoštovani poslanci, spoštovani vabljeni na sejo!</p>
               <p>Vlada Republike Slovenije se pomembnosti ureditve področja transmaščob v živilih
               zaveda. Zmanjšanje transmaščob v živilih je Slovenija uvrstila tudi med strateške
               cilje Resolucije o nacionalnem programu o prehrani in telesni dejavnosti za zdravje
               2015 do 2025 in med ukrepi predvidela omejitev njihove vsebnosti v živilih. Kot že
               omenjeno, transmaščobe predstavljajo res velik dejavnik tveganja za zdravje ljudi, ki
               pomembno prispeva tako k razvoju bolezni srca in ožilja, kot tudi raka. Zato
               Ministrstvo za zdravje sofinancira tudi izvajanje tudi že omenjenega nacionalnega
               raziskovalnega projekta - Transmaščobe v živilih in njihov populacijski vnos ter
               implikacije na javno zdravje – s katerim smo v lanskem letu pridobili tudi prve
               podatke kakšen je vnos transmaščob z živili pri naših prebivalcih in s tem tudi
               izpostavljenost.</p>
               <p>Na podlagi teh podatkov pripravljena predhodna ocena tveganja je pokazala, da je vnos
               transmaščob pri splošni populaciji ni kritičen, po drugi strani pa so tudi podatki
               pokazali, da so na našem trgu kljub vsemu v omejen obsegu tudi prisotna živila z zelo
               veliko vsebnostjo transmaščob. Da bi uredili to področje, je ministrstvo za zdravje
               že pripravilo Predlog uredbe o najvišji dovoljeni vsebnosti transmaščob v živilih in
               ga uskladilo tudi z Ministrstvom za kmetijstvo, gozdarstvo ter prehrano in strokovno
               javnostjo, saj bo uredba sprejeta na podlagi 8. člena Zakona o kmetijstvu. V predlogu
               uredbe, ki je v formalnem postopku javne obravnave, je celovito urejena omejitev
               vsebnosti transmaščob v živilih, določen nadzorni organ in globe za kršitve. Besedilu
               uredbe bo po opravljeni javni razpravi v skladu z Uredbo o postopkih notificiranja na
               področju standardov, tehničnih predpisov in postopkov za ugotavljanje skladnosti,
               skupaj tudi z nacionalnimi podatki o razpoložljivosti transmaščob v živilih in oceno
               tveganja za zdravje prebivalstva, notificirano tudi pri Evropski komisiji. <stage type="mag"/>(nadaljevanje) Notifikacija je nujno
               potrebna zato, da bo omejitev zavezovala vse ponudnike na trgu, ne le domačih. Vlada
               Republike Slovenije vsebinsko ne nasprotuje predlagani spremembi, ampak meni, da bo
               le ta hitreje in učinkoviteje uresničena s predlaganim sprejetjem vladne uredbe.
               ZZUZIS, kot mu rečemo temu zakonu, je namreč potrebno ne le parcialno, ampak celovito
               uskladiti z veljavo zakonodajo Evropske unije in v določenih delih tudi z nacionalno
               zakonodajo. Gre za zakon, sprejet že pred vstopom Slovenije v Evropsko unijo leta
               2000, in zaradi zahtevnosti materije je za pripravo celovitih sprememb tega zakona
               potrebno nekoliko več časa. Torej iz zgoraj navedenih razlogov, se s predlagano
               dopolnitvijo Zakon o zdravstveni ustreznosti živil in izdelkov ter snovi, ki
               prihajajo v stik z živili, ki ureja le omejevanje vsebnosti transmaščob v živilih,
               Vlada Republike Slovenije ne strinja. Vlada bo omejitev vsebnosti transmaščobnih
               kislin v živilih določila z uredbo, ki je v postopku sprejema. Ta uredba je bila v
               javno razpravo poslana 12. 6., ki bo trajala 30 dni, torej do 12. julija, po poteku
               tega postopka pa v notifikacijo, se pravi na Evropsko unijo, ki traja 3 mesece, in
               potem lahko pričakujemo sprejem na Vladi, torej jeseni.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Zdaj dajem besedo predstavnici Zakonodajno-pravne službe, gospa Mira
               Palhartinger.</p>
            </sp>
            <sp xml:id="SDT7-OZZ-redna-24-2017-06-27.sp6">

               <speaker>MIROSLAVA PALHARTINGER:</speaker>

               <p>Dober dan. Hvala za besedo.</p>
               <p>Naše mnenje je bilo podano pisno. Prav dolgo ni, bi ga pa vseeno na kratko strnila. V
               bistvu smo opozorili na potrebo po neki dodatni pojasnitvi, na kakšna živila se
               nanaša predlagana izjema. V 1. členu, se pravi v 12. točki prvega odstavka 6. člena
               ter kako naj bi se sicer tudi transmaščobne kisline oziroma njihova prisotnost v
               živilu ugotavljala in izkazovala. Kar se tiče pojasnil, smo pogrešali tudi nekako
               obširnejšo utemeljitev in proučitev, ali je predlagano prihodnje obdobje za
               prilagoditev dejavnosti novi ureditvi ustrezno. Opozorili smo na neskladje 2. in 3.
               člena oziroma obrazložitve z njuno vsebino. Kar se pa tiče pripomb, ki jih je možno
               odpraviti z amandmaji, pa je bilo neustrezno sklicevanje v 1. členu odpravljeno z
               vloženim amandmajem predlagatelja.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj pa mnenje Komisije Državnega sveta za socialno varstvo, delo, zdravstvo in
               invalide bo predstavil mag. Peter Požun. Izvolite.</p>
            </sp>
            <sp xml:id="SDT7-OZZ-redna-24-2017-06-27.sp8">

               <speaker>MAG. PETER POŽUN:</speaker>

               <p>Hvala, gospod predsedujoči. Spoštovane poslanke, poslanci, ostali vabljeni.</p>
               <p>Komisija Državnega sveta za socialno varstvo, delo, zdravstvo in invalide je predlog
               zakona obravnavala, pravzaprav smo o njem govorili že drugič in še enkrat poudarili,
               da vsebinski rešitvi v tem zakonu seveda ne nasprotujemo, kajti tudi mi se zavedamo
               problema vsebnosti transmaščobnih kislin v prehrani in seveda posledično vpliva, ki
               ga ima na zdravje. Tudi mi smo pričakovali, da bo Vlada v tem času pripravila
               ustrezne zakonske ali podzakonske akte, s katerimi bo to uredila. No na sami seji smo
               pravzaprav najbolj pozorno prisluhnili pojasnilom direktorja uprave za varno hrano,
               veterinarstvo in varstvo rastlin, ki je podal izčrpno pojasnilo glede deklariranja
               surovin in njihove sestave oziroma kvalitete oziroma na kakšen način je to možno
               urediti. In po njegove mnenju in po mnenju Ministrstva za zdravje bo to predlagana
               uredba, ki je v javni razpravi, tudi ustrezno uredila. Tako na podlagi razprave in
               dodatnih pojasnil komisija ob glasovanju o predlogu zakona ni izrekla podpore.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Gremo na razpravo. Najprej s strani vabljenih. Želi kdo v zvezi s tem zakonom,
               vabljenih, razpravljat? Ne. Potem prehajamo na razpravo kolegic poslank in poslancev,
               in sicer o členih in vloženih amandmajih. Torej odpiram<stage type="mag"/>(nadaljevanje) razpravo najprej k prvemu členu in vloženemu
               amandmaju. Želi kdo razpravljati? Ja, mag. Bojana Muršič.</p>
            </sp>
            <sp xml:id="SDT7-OZZ-redna-24-2017-06-27.sp10">

               <speaker>MAG. BOJANA MURŠIČ (PS SD):</speaker>

               <p>Ja, hvala lepa za besedo, spoštovani predsednik!</p>
               <p>Vabljeni, predlagateljica in kolegice in kolegi!</p>
               <p>Zdaj, o tem zakonu smo že govorili v preteklem letu. Takrat sem tudi v moji razpravi
               jasno opozorila, da so transmaščobe izjemno škodljive za zdravje in v nekaterih
               državah že prepovedane, pri nas te oznake še vedno nimajo. Že takrat je bilo govora o
               tem, da bo ministrstvo nemudoma pristopilo k spremembi zakonodaje in danes smo
               slišali, da ta sprememba zakonodaje le ne gre tako enostavno kot je prvotno bilo
               zamišljeno. Slišali smo, da se pripravlja uredba, ki bo rešila ta problem o najvišji
               vsebnosti transmaščob v živilih, da bo to usklajeno oziroma medresorsko usklajevanje
               je do 12. julija in da bo takoj potem posredovano Evropski komisiji v notifikacijo.
               Jaz pričakujem in še enkrat upam, da bo do tega res prišlo, se pravi, v mesecu
               septembru oziroma oktobru, kajti omenili ste, da 3 mesece nekje traja preden bo ta
               zadeva prišla. Tako, da na tem mestu se z mnenjem Vlade strinjam in še enkrat
               sprašujem ali ta termin, ki je bil podan, resnično drži, da bo takrat ta uredba na
               Vladi sprejeta in da enostavno že končno dobimo to zgornjo določeno mejo transmaščob
               v živilih, kajti sami vemo, da imamo, da povzročajo več holesterola v krvi,
               srčno-žilne bolezni in še marsikaj in resnično, resnično po letu dni resnično
               pričakujem, da te stvari se uredijo. Zato še enkrat pozivam ministrstvo, da mi z
               gotovostjo zatrdi oziroma potrdi, da bo ta uredba sprejeta na jeseni na Vladi.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi še kdo razpravljati? Ja, gospa Violeta Tomić.</p>
            </sp>
            <sp xml:id="SDT7-OZZ-redna-24-2017-06-27.sp12">

               <speaker>VIOLETA TOMIĆ (PS Levica):</speaker>

               <p>Ja, hvala kolegici Bojani Muršič.</p>
               <p>Ja, tudi jaz mislim, da je odlašanje nedopustno, kajti gre za zdravje ljudi. Seveda
               naša, mislim, Vlada našega zakona ne podpira. Zakaj ga ne podpira? Zato, ker meni, da
               je potrebna celovita prenova zakona. Zdaj tako, mi smo velikokrat poslušali od te
               Vlade o sistemskih rešitvah in meni že gre kar na smeh kadar rečejo, ne, vaš zakon ni
               dober, mi bomo to rešili sistemsko, potem tega ne dočakamo in tu se dogaja isto. Ob
               letu Osorej smo vložili znova zakon. Eno leto se ni zgodilo čisto nič in dobro, zdaj
               Vlada več sploh ne obljublja datuma do kdaj naj bi to celovito prenovo dočakali.
               Večina določb veljavnega zakona je vsebinsko neustreznih in namenjenih urejanju
               področij, ki so urejena z zakonodajo Evropske unije. In tu se lahko samo vprašamo ali
               nam Vlada pravzaprav sporoča, da imamo zakon, veljaven zakon, po katerem se nihče ne
               ravna in ga potem nihče ne uveljavlja. In potem je tu drugo dejstvo, da to, s čimer
               mi želimo ta zakon dopolniti v Levici, ni področje, ki se ureja z zakonodajo Evropske
               unije. Imamo torej veljaven zakon in dopolnjujemo ga z vsebino, ki je ne ureja noben
               evropski predpis. Nadalje Vlada v svojem mnenju tudi pravi, da sprejetje uredbe o
               najvišji dovoljeni vsebnosti transmaščobnih kislin v živilih ni mogoče na podlagi
               zakona o zdravstveni ustreznosti živil. No, vidite, tu pa se potem izkazuje potreba
               po sprejetju našega zakona, kajti s sprejetjem zakona, ki ga mi zdaj predlagamo, bo
               Vlada dobila ravno to. Dobila bo možnost, da to uredi. Pravno podlago bo dobila in v
               tem zakonu in bo lahko sprejela to uredbo. Tako, da ne vidim razloga, da se naš zakon
               ne bi podprl.</p>
               <p>V Levici smo vložili amandmaje s katerimi pristojnost za sprejetje predpisa z
               ministrstva prelagamo na Vlado. S tem dajemo pravno podlago za <stage type="mag"/>(nadaljevanje) sprejetje take uredbe. Glejte, za en
               primer. Jutri bo na Odboru za infrastrukturo obravnava Novele pomorskega zakonika, ki
               v ta zakon, zakonik vnaša pravno podlago za delitev deleža koncesijske dajatve med
               lokalne skupnosti, na območju kjer se nahaja kopenski del koprskega tovornega
               pristanišča. To je zanimivo, da Uredba o opravljanju koprskega tovornega pristanišča,
               opravljanju pristaniške dejavnosti, podelitvi koncesije za upravljanje in vodenje, in
               tako naprej, tem pristanišču že odreja delitev deleža koncesijske dajatve med lokalne
               skupnosti, vendar brez pravne podlage. No in Vlada pač, dodaja to pravno podlago v
               zakon. No in točno to, tak isti primer bi s sprejetjem našega zakona naredili tukaj.
               Zrcalna slika, le da tokrat to predlagamo mi, v Levici. Dobro, lahko bi pustili vse
               skupaj in rekli: "0k, naj Vlada sprejme to uredbo." Ampak tu je problem, da je ta
               uredba še vedno v javni obravnavi in njeno sprejetje je postavljeno na 15. december.
               Ja kaj pa če ta Vlada, oprostite popolnoma možno, ne zdrži do 15. decembra. Kaj bomo
               potem? Zato je zelo pomembno, da sprejmemo ta zakon, ki ga predlagamo v Levici, ker
               potem bomo zagotovili, da bo ta uredba zagotovo sprejeta, ne glede na to kdo bo na
               Vladi, ker bo zakon zavezoval vsako Vlado.</p>
               <p>Če se še malo dotaknem same uredbe. Vsebina je sicer taka, da kot bi si jo mi želeli
               tudi v Levici. Najvišjo dovoljeno vsebnost transmaščobnih kislin v živilu omejuje na
               2 grama na 100 gramov skupne vsebnosti maščob v živilu, pri čemer se zgleduje po
               najstrožjih predpisih, ki so trenutno v veljavi za omejevanje transmaščob v Evropi.
               Kar pa me pri tej uredbi moti, je seveda datum tega sprejetja. Kar sem že povedala in
               nato pa še šestmesečni rok v katerem morajo biti vsa živila proizvedena v skladu z
               zahtevami uredbe. Kar pomeni, da bomo imeli dejansko varno hrano na policah šele,
               predvidoma sredi leta 2018. In še več, za živila, ki so proizvedena pred iztekom tega
               roka, ta omejitev sploh ne velja. Mi s tem zakonom postavljamo te roke precej krajše
               in ne delamo izjem za strupeno hrano, ki je narejena pred tem rokom. Vse to bi moralo
               biti v roku štirih mesecev s polic stran. Že zdaj smo prepozni, ker tako mečkamo.</p>
               <p>No, sicer se mi zdi dobro, da je Vlada pripravila uredbo in mislim, da smo z glasnim
               opozarjanjem na ta problem vendarle v Levici pomembno prispevali k temu, da so se
               stvari sploh premaknile in da je ta uredba prišla v javnost. Ampak vseeno bi bilo
               prav, da se sprejme še naš zakon, s čimer se daje tej uredbi vendarle pravna podlaga
               in skrajšuje roke za sprejem uredbe, kot tudi zato, da bodo živila na naših policah
               čim prej brez strupov, ki se jim reče transmaščobe. Tega res ne potrebujemo in
               mislim, da ni razloga za odlašanje.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Dajem besedo državni sekretarki.</p>
            </sp>
            <sp xml:id="SDT7-OZZ-redna-24-2017-06-27.sp14">

               <speaker>JOŽICA MAUČEC ZAKOTNIK:</speaker>

               <p>Hvala lepa.</p>
               <p>Mogoče nekaj stvari za obrazložitev. Zdaj ta obstoječi zakon je res, bom rekla
               majčkeno že za časom in ga je res potrebno spremeniti celovito. Ta zakon tudi ne daje
               možnosti nadzora. Zato je Vlada pač našla rešitev v Zakonu o kmetijstvu, kjer hkrati
               pač ta uredba ureja tako vsebnost transmaščob, kot tudi sistem nadzora in pa seveda
               tudi kazni.</p>
               <p>Zdaj ta uredba je že v procesu obravnave in takoj po pač tej javni obravnavi, bo
               poslana v notifikacijo. Naj poudarim, da bi tudi zakon, če bi ga zdaj sprejeli, moral
               iti v proces notifikacije Evropske unije in bi ravno tako moral loviti te roke. Tako
               da, v bistvu menimo, da tudi zaradi tega, ker moramo hkrati zagotoviti, če ne bo
               nadzora, če ne bo kazni, potem tudi v bistvu ne moremo, nismo dosegli nič. V tem
               zakonu pa mi v bistvu nismo več pristojni za nadzor. Tako da je tukaj več takih
               neskladij. Tako da jaz, bom rekla, v veliko veselje mi je, da vsi skupaj zaznavamo
               transmaščobe kot veliko grožnjo zdravju. Tudi jaz menim, da bi to pravzaprav že
               moralo biti kdaj pa kdaj nazaj sprejeto. Ampak pač ni.</p>
               <p>Zdaj v tem trenutku mislim, da smo na dobri poti in po teh postopkih kot bi se naj
               zgodili, <stage type="mag"/>(nadaljevanje) bi pravzaprav
               ta rešitev bila najboljša, zato da uredimo področje transmaščob, potem pa seveda se
               tudi Vlada zaveda, da mora čimprej urediti tudi pač ta zakon celovito prenovo, ki je
               že v marsičem v neskladju z evropsko zakonodajo, ki se je seveda zgodila po tem, ko
               smo mi ta zakon sprejeli, tako da menim, da je ta rešitev, vladna, v redu.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi še kdo razpravljati o tem? Sicer potem preidem kar k amandmajem, in sicer
               amandma k 1. členu. Želi kdo, želite besedo, predlagatelj? Ne?</p>
               <p>Potem dajem na glasovanje amandma k 1. členu. Pričenjamo z glasovanjem.
               Glasujemo.</p>
               <p>Kdo je za? (7 članov.) Je kdo proti? (8 članov.)</p>
               <p>Ugotavljam, da amandma ni sprejet.</p>
               <p>Potem odpiram razpravo k amandmaju k 2. členu. Želi kdo besedo? Ne. Potem bomo…
               Začnemo z glasovanjem z amandmajem k 2. členu. Glasujemo.</p>
               <p>Kdo je za? (?) Je kdo proti? (?)</p>
               <p>Ugotavljam, da amandma ni sprejet.</p>
               <p>In zdaj bomo še glasovali o vseh členih skupaj. Noben ne želi besede. Pričenjamo z
               glasovanjem.</p>
               <p>Kdo je za? (?) Je kdo proti? (?)</p>
               <p>Ugotavljam, da členi niso bili sprejeti.</p>
               <p>In na podlagi razlage Komisije za poslovnik v zvezi z drugim odstavkom 61. člena
               Poslovnika Državnega zbora ugotavljam, da je obravnava Predloga zakona o dopolnitvah
               Zakona o zdravstveni ustreznosti živil in izdelkov, ki prihajajo v stik z živili, na
               matičnem delovnem telesu končana.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Odbor bo pripravil poročilo, v katerega bo to ugotovitev vključil in ga posredoval
               predsedniku Državnega zbora. Poročevalec? Okej, bom jaz.</p>
               <p>S tem zaključujem 1. točko dnevnega reda.</p>
               <p>Prehajamo na <title> 2. TOČKO DNEVNEGA REDA SEJE ODBORA, IN SICER PREDLOG ZAKONA O
                  SPREMEMBI IN DOPOLNITVI ZAKONA O ZDRAVSTVENEM VARSTVU IN ZDRAVSTVENEM ZAVAROVANJU
                  PO SKRAJŠANEM POSTOPKU </title>
               </p>
               <p>V Državni zbor ste ga v obravnavo predložili poslanki dr. Mirjam Bon Klanjšček in
               mag. Alenka Bratušek in je objavljen na spletni strani Državnega zbora v Poročevalcu
               z dne 22. 5. 2017.</p>
               <p>Kot gradivo, objavljeno na spletni strani, ste prejeli mnenje Zakonodajno-pravne
               službe, mnenje Vlade Republike Slovenije in gradivo Mladinskega sveta Slovenije.
               Dodatno gradivo je mnenje Državnega sveta Komisije za socialno varstvo, delo,
               zdravstvo in invalide.</p>
               <p>Kolegij predsednik Državnega zbora je 30. 5. odločil, da se predlog zakona obravnava
               po skrajšanem postopku. V roku, ki ga določa poslovnik, so bili vloženi amandmaji
               poslanke dr. Mirjam Bon Klanjšček k 1. členu.</p>
               <p>Torej pričenjamo drugo obravnavo predloga zakona, o kateri bomo opravili razpravo in
               glasovanje o amandmajih in členih predloga zakona. Odboru predlagam, da se razprava o
               vseh členih in amandmajih združi v skladu s prvim odstavkom 128. člena poslovnika. Po
               opravljeni razpravi bi opravili glasovanje o amandmajih, nato pa glasovali o vseh
               členih skupaj. Se strinjamo? Se strinjamo. <stage type="mag"/>(nadaljevanje) Zdaj ima besedo najprej predlagateljica, mag. Alenka
               Bratušek.</p>
               <p>Izvolite.</p>
            </sp>
            <sp xml:id="SDT7-OZZ-redna-24-2017-06-27.sp16">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in pozdrav kolegicam in kolegom in vsem številnim gostom, ki so danes
               z nami, predvsem zaradi naslednje pomembne točke, ki jo imamo danes na odboru.</p>
               <p>Zakon, ki je v tem trenutku pred vami, nomotehnično pomeni tako rekoč minimalno
               spremembo. Spreminja se en člen, ampak vsebinsko pa bi s to spremembo naredili velik
               korak. Zakaj? Ker bi mladim, ki po novem od študentskega dela plačujejo tudi
               prispevke, tako v pokojninsko kot v zdravstveno blagajno, v Svetu zavoda dali glas.
               Koliko bi ta glas bil težak oziroma pomemben? Danes je skupščina zdravstvene
               zavarovalnice ali pa blagajne sestavljena iz 45 članov, se pravi bi po novem imela 46
               članov. In ključno je, da mlade ne samo vabimo za mizo, jih poslušamo, jim
               obljubljamo kako bomo določene stvari uredili, ampak da jim, povsem upravičeno, ker
               tako kot tisti, ki smo zaposleni po novem zadnji dve leti, tudi študenti in dijaki,
               ki delajo preko študentskega servisa, plačujejo prispevke v obe blagajni javnega
               financiranja – zdravstveno in pokojninsko. In predlog, ki sva ga s kolegico vložili,
               se nanaša na dva različna zakona. En pokriva pokojninsko blagajno, drugi pokriva
               zdravstveno blagajno, se tudi obravnava na dveh odborih, ravnokar tudi na Odboru za
               delo, družino in socialne zadeve, je pa prav ironično, da je Vlada na predlog zakona,
               ki se nanaša na pokojninsko blagajno dala pozitivno mnenje in podpira, da se mlade
               vključi v svet pokojninskega zavoda, pri zdravstvenem zavodu pa je Vlada dala
               negativno mnenje. To ta ista Vlada, ti isti ministri, se enkrat strinjajo, da so
               mladi del organa, ki odloča, v drugem primeru pa ne. Tako da mogoče še enkrat
               razmislek Vladi, ker vsebina in razlogi za to, da predstavnika mladih in to je
               študentska organizacija, bom tudi v nadaljevanju razložila zakaj študentske
               organizacije, vključimo v oba ta zavoda, so identični in če je pri pokojninskem
               zavodu pritrdilno mnenje Vlade, tako zelo natančno obrazloženo, da je prav, da se jim
               da glas, ker tudi prispevajo v to blagajno, v drugi blagajni je pa argument ravno
               nasproten. Tako da, jaz bi prosila Vlado za še en resen razmislek ali obstajajo …
               Mislim, resni argumenti ne obstajajo. Oboje se financira iz prispevkov, način je
               enak, samo v enem primeru gre za zdravstvo, v drugem primeru pa za pokojninsko
               varstvo.</p>
               <p>Zakaj študentska organizacija? Zato, ker tudi koncesijo iz tega istega študentskega
               dela, dobiva samo študentska organizacija. Izključno zato. Mi nismo želeli nikogar
               preferirati. Ampak se mi zdi logično, da če so tam upravičenci oni, potem je prav, da
               tudi tukaj imajo predstavnike oni. Glede na mnenje Zakonodajno-pravne službe, sva s
               kolegico oziroma je kolegica vložila tudi amandma, ki mislim, da vsaj deloma uredi
               pomisleke Zakonodajno-pravne službe in še enkrat, kolegice in kolegi, če nas res niso
               polne samo besede kako je mlade treba vključiti, kako je prav, da mladim damo besedo,
               danes lahko pokažemo tudi z dejanji, da mladim damo glas <stage type="mag"/>(nadaljevanje) in to upravičeno. Še enkrat, prispevajo tudi v
               obe blagajni javnega financiranja, jim damo glas in na nek način jim damo s tem tudi
               odgovornost, da aktivno in odgovorno sodelujeta pri delu tako Zavoda za zdravstveno
               zavarovanje, kot Zavoda za pokojninsko in invalidsko zavarovanje.</p>
               <p>Saj pravzaprav vse kar tukaj sprejemamo malo bolj dolgoročne ukrepe, jih sprejemamo
               tudi ali pa predvsem zaradi mladih. Tako da, jaz še enkrat apeliram. Lahko vam, če
               slučajno nimate, razmnožim tudi mnenje, ki ga v tem trenutku berejo na drugem odboru,
               ki je mnenje Vlade, ki je pritrdilno in mislim, da bi bilo res napačno sporočilo, da
               v eno blagajno javnega financiranja mlade vključimo, v drugo, mogoče za mlade še bolj
               pomembno že v tem trenutku, zdravstveno, jih pa ob istih argumentih ne vključimo.
               Tako da, jaz vas lahko samo v mojem imenu in tudi v imenu mladih pozovem, da ta zakon
               danes podpremo.</p>
               <p>Sem pa malo začudena, predsednik, da ni nihče od mladih ali pa predstavnikom ŠOS
               dobil vabila za udeležbo za ta odbor. Jaz lahko povem, da seveda tudi oni ta zakon
               podpirajo.</p>
            </sp>
            <sp xml:id="SDT7-OZZ-redna-24-2017-06-27.sp17">

               <speaker>PREDSEDNIK TOMAŽ GANTAR:</speaker>

               <p>Ja, hvala lepa.</p>
               <p>Jaz mislim, da so vabila dobili tisti, ki so bili predlagani. Ampak zdaj sigurno pa
               težko rečem. Nismo pa črtali sigurno nobenega iz predlogov.</p>
               <p>Tako da sedaj ima besedo državna sekretarka, gospa Jožica Maučec Zakotnik.</p>
            </sp>
            <sp xml:id="SDT7-OZZ-redna-24-2017-06-27.sp18">

               <speaker>JOŽICA MAUČEC ZAKOTNIK:</speaker>

               <p>Hvala lepa še enkrat za besedo.</p>
               <p>S Predlogom zakona o spremembi in dopolnitvi Zakona o zdravstvenem varstvu in
               zdravstvenem zavarovanju se veljavni zakon dopolnjuje z določbo, ki določa vključitev
               predstavnika mladih v Skupščino zavoda za zdravstveno zavarovanje Slovenije, ki bi ga
               imenovala Študentska organizacija. Ministrstvo za zdravje je proti predlagani rešitvi
               iz večih razlogov. Med drugim kot prvo naj povemo, da predlagatelj zakona ni ustrezno
               utemeljil. V gradivo, ki opredeljuje oceno stanja predloge za sprejem zakona in cilje
               predlagatelj podaja utemeljitev zakaj je treba predstavnika mladih potrebno vključiti
               v Svet Zavoda za pokojninsko in invalidsko zavarovanje, v nadaljnjem pa potem o
               plačilu študentov v ZPIZ ter utemeljuje potrebe spremembe Zakona o pokojninskem in
               invalidskem zavarovanju. Šele ko predlagatelj navaja poglavitne rešitve, je razvidno,
               da gre za spremembo Zakona o zdravstvenem varstvu in zdravstvenem zavarovanju.</p>
               <p>Predlagatelj predloga predlaga dodatnega člana skupščine Zavoda za zdravstveno
               zavarovanje, s čimer bi se število povečalo iz 45 na 46, upravni ali izvršilni organi
               inštitucij imajo praviloma liho število članov, saj na ta način ne prihaja do težav
               pri odločanju z glasovanjem. Parno število je za skupščino Zavoda za zdravstveno
               zavarovanje nesprejemljivo.</p>
               <p>Dru… Tretji razlog oziroma pač drugi tehtni razlog pa je, da po podatkih letnega
               poročila Zavoda za zdravstveno zavarovanje Slovenije za leto 2016, so bili prispevki
               delodajalcev realizirani v višini skoraj milijardo evrov, predstavljajo 39-odstotni
               delež v strukturi prihodkov od prispevkov. Največji delež predstavljajo prispevki za
               zaposlene pri pravnih osebah, od tega 86 % vseh prispevkov delodajalcev. Sledijo
               prispevki delodajalcev za poškodbe pri delu za 7,9 %, potem prispevki za zaposlene
               pri fizičnih osebah s 3,8. Prispevki od dohodkov iz začasnega dela dijakov in
               študentov pa 1,7 % prispevkov delodajalcev. V strukturi celotnih prihodkov od
               prispevkov ZZZS pa prispevki od dohodkov iz začasnega dela dijakov in študentov,
               pomenijo samo 0,68 %. Glede na to, da število posameznih skupin predstavnikov
               skupščine zavoda odraža višino vplačanih prispevkov in skupin, bi vključitev
               predstavnika mladih, ki bi ga imenovala Študentska organizacija, pomenila odklon od
               sistema <stage type="mag"/>(nadaljevanje) zastopanja.
               Kot glaven razlog pa pravzaprav, da nekako nasprotujemo temu predlogu, je pa tudi to,
               da Ministrstvo za zdravje je v sklepni fazi priprave novega Zakona o zdravstvenem
               varstvu in zdravstvenem zavarovanju, ki na drugačen način opredeljuje upravljavsko
               strukturo zavoda, ki pa ohranja še vedno sistem zastopanja po višini plačanih
               prispevkov in delitev na delodajalce in delojemalce. Torej Ministrstvo za zdravje
               sicer ne nasprotuje iniciativi mladih in podpira vključevanje v upravljavske
               strukture, vendar meni, da si morajo mladi izboriti oziroma da jih moramo vključiti v
               obstoječe razdelitve mest in ne z enostavnim dodajanjem predstavnikov v skupščino in
               eksplicitno izpostavitvijo predstavništva mladih, kar bi pomenilo tudi
               neenakopravnost napram drugim družbenih skupinam. Podobno mnenje je na predlog
               sprememb zakona podala tudi Zakonodajno-pravna služba Državnega zbora. Pa če mogoče
               tudi omenimo, v bistvu v zdravstveno blagajno plačujemo skozi vse življenje, v
               pokojninsko pa samo seveda tudi do upokojitve.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp19">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo še predstavnica Zakonodajno-pravne službe, mag. Andreja Kurent.</p>
            </sp>
            <sp xml:id="SDT7-OZZ-redna-24-2017-06-27.sp20">

               <speaker>MAG. ANDREJA KURENT:</speaker>

               <p>Ja, hvala lepa za besedo.</p>
               <p>Mi smo v našem mnenju opozorili, izpostavili v bistvu 4 stvari. Gradivo vseskozi
               govori o mladih, opozoriti pa je treba, da zakon določa, da Študentska organizacija
               Slovenije, da zastopa samo študente, se pravi samo en segment. Nadalje smo opozorili
               na načelo enakopravne obravnave zavezancev, namreč po veljavnem zakonu so zdaj v
               skupščini samo predstavniki delodajalcev in zavezancev, kot generičen pojem, zdaj se
               pa dodaja še enega predstavnika Študentske organizacije Slovenije. Opozorili smo, da
               bi bilo treba spremeniti še 2 naslednja člena glede spremenjene večine oziroma
               glasovanja in glede spremembe imenovanja upravnega odbora, to se v tem zakonodajnem
               postopku ne da več storiti, ker so členi zaprti. Potem smo opozorili še z vidika
               redakcije na oba člena, na pomanjkljivosti in na naslov. To bo Zakonodajno-pravna
               služba v primeru, da bo zakon sprejet, popravila v končni redakciji. Glede amandmaja
               pa moram povedati, da je pač redakcijske narave in nimamo pripomb.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp21">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo ima še predstavnik Komisije Državnega sveta za socialno varstvo, delo,
               zdravstvo in invalide, mag. Peter Požun.</p>
            </sp>
            <sp xml:id="SDT7-OZZ-redna-24-2017-06-27.sp22">

               <speaker>MAG. PETER POŽUN:</speaker>

               <p>Hvala, gospod predsednik.</p>
               <p>Komisija Državnega sveta je o obeh predlogih zakonov razpravljala na isti seji in
               pravzaprav ponovila to, kar večkrat v razpravi se srečamo, ko se mladi udeležujejo
               sej komisije ali Državnega sveta, in sicer da jih je nujno vključiti v procese
               odločanja, kjer govorimo o njih, ker se odloča o njihovih vprašanjih. Naj poudarim,
               da smo, na komisiji so bili prisotni predstavniki tako študentske organizacije kot
               Mladinskega sveta Slovenije, ki oboji predlog zakona podpirajo, njihovi različni
               pogledi so samo v tem, kdo naj bo predstavnik mladih v tej skupščini. O tem, da je
               treba mlade vključiti v soodločanje v obe blagajni, je govora tudi ob zaključenih
               poročilih, ki jih blagajni predstavita Državnemu zboru. Ne glede na to, da gre seveda
               za reprezentativno vlogo, pa menimo, da bi vključenost mladih v organe odločanja, se
               pravi skupščine ali sveta, pomembno vplivale tudi na povrnitev zaupanja mladih v obe
               dve blagajni glede na to, da vsakodnevno smo priča temu, da se bojo sistemi razpadli
               in podobne stvari in da je pomembno seveda ravno mladim povedati in nasloviti to, da
               sta blagajni trdni, da dobro delujeta in da sta pravzaprav pomembni za njih vse,
               poleg vseh ostalih, in da bi bilo zato tudi večja transparentnost, ko oni lahko
               sodelujejo. Zato smo predlog zakona podprli.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp23">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Zdaj dajem pa besedo vabljenim, če želi kdo razpravljati. Predlagateljica,
               izvolite.</p>
            </sp>
            <sp xml:id="SDT7-OZZ-redna-24-2017-06-27.sp24">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Saj, državna sekretarka je pač še enkrat prebrala mnenje, ki ga imamo vsi za mizo,
               ampak mene bi resnično zanimalo, zakaj v pokojninsko blagajno da, v zdravstveno
               blagajno pa ne. Ker argumenti so isti, zato tudi <stage type="mag"/>(nadaljevanje) enaka obrazložitev, zaradi katere ste pravzaprav tudi
               do naju s predlagateljico, s kolegico, ki sva to predlagali, bili malo kritični.
               Ampak namenoma je enaka obrazložitev in argumentov se res, bom rekla, je kar malo
               smešno.</p>
               <p>Kar pa se tiče višine plačanih prispevkov. Če je 16 milijonov evrov tako malo, kot
               sem zdaj slišala, da je tako rekoč brez vrednosti, 16 milijonov so mladi prispevali v
               zdravstveno blagajno, zakaj je potem takšen primer najti, bom šla zdaj na drugo
               stran, 21 milijonov za to, da regres upokojencem izplačamo v celoti. Predsednik Cerar
               je rekel, da bi teh 21 milijonov sesulo javne finance. Skratka kolaps javnih financ,
               če bi zagotovili za upokojence 21 milijonov evrov.</p>
               <p>Takole pa je Vlada zapisala v mnenju povezanim s pokojninskim in invalidskim
               zavarovanjem oziroma s tem zakonom in pokojninsko blagajno. Samo zadnji stavek vam
               bom prebrala:</p>
               <p>"Ker zavod upravlja svet zavoda, bi se s predlagano spremembo povečalo število članov
               sveta. S tem pa bi se zagotovilo tudi sodelovanje predstavnikov študentov in dijakov
               v okviru tega sveta. Glede na zgoraj navedeno Vlada Republike Slovenije podpira
               Predlog zakona o dopolnitvi Zakona o pokojninskem in invalidskem zavarovanju."</p>
               <p>Tudi tista o lihosti sveta je malo za lase privlečena. Saj lahko z amandmajem
               spremenimo, pa damo dva člana, če hočete liho število. To ni pravzaprav noben
               problem, če je res tako in če bi vam res šlo za to, da mlade vključimo. Jaz še enkrat
               pozivam in apeliram, ne bojmo se mladih. Mlade bomo na ta način vključili, da bodo
               vedeli kaj se dogaja in na nek način prevzeli tudi odgovornost. Se pravi bodo z nami
               za mizo. Meni je žal, da niste našli načina, da jih vključimo v Ekonomsko-socialni
               svet, ampak ok, tam je še bil nek argument, da je to razdeljeno na delodajalce,
               delojemalce in Vlado. Tukaj pa tega argumenta ni. Absolutno ni in res ironično in to
               se nam lahko zgodi, ker ne tako kot v Državnem svetu, ta dva predloga obravnavamo na
               različnih odborih. Istočasno, ravno sedaj. Mogoče je tam celo ta točka že zaključena.
               In kako bomo lahko stopili pred mlade in rekli: "Ja, v pokojninsko blagajno vas damo,
               z istimi argumenti, ker plačujete prispevke od študentskega dela. Ne ne, v
               zdravstveno vas pa ne moremo, ker premalo plačate." Pa Vlada, mi smo določili koliko
               morajo plačati. Do takrat niso nič plačevali. Tako da, jaz več pa bolj enostavno na
               žalost res ne znam povedati.</p>
            </sp>
            <sp xml:id="SDT7-OZZ-redna-24-2017-06-27.sp25">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želite še? Ja, državna sekretarka.</p>
            </sp>
            <sp xml:id="SDT7-OZZ-redna-24-2017-06-27.sp26">

               <speaker>JOŽICA MAUČEC ZAKOTNIK:</speaker>

               <p>Ja, hvala lepa.</p>
               <p>Mogoče že kot povedano, mi se tudi strinjamo, da se mladi vključujejo v upravljavske
               strukture, vendar menimo, da bi lahko v okviru obstoječe strukture dobili mesto tudi
               mladi. To je ena zadeva. Z ozirom na obstoječi zakon. Naš glavni argument je pa
               pravzaprav ta, da se zakon spreminja oziroma da je v zaključni fazi priprave Zakon o
               zdravstvenem varstvu in zdravstvenem zavarovanju in pravzaprav se skupščine, se
               spreminja tudi struktura. Se pravi, skupščina se ukinja in se nadomešča s svetom
               Zavoda za zdravstveno zavarovanje in se pravzaprav iz 45 zmanjšuje število članov na
               13 članov. Tako da v tej novi strukturi pa vsekakor je možno, da se vključijo tudi
               mladi. Mislim, ni nobenih razlogov. Tako da, to so naši glavni razlogi.</p>
            </sp>
            <sp xml:id="SDT7-OZZ-redna-24-2017-06-27.sp27">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Predlagateljica.</p>
            </sp>
            <sp xml:id="SDT7-OZZ-redna-24-2017-06-27.sp28">

               <speaker>MAG. ALENKA BRATUŠEK (PS NP):</speaker>

               <p>Ja, jaz se strinjam. Ampak zato, da ne bi iskali kdo se bo odpovedal, potem jaz zdaj
               predlagam, da tukaj poveste, da se Vlada odpoveduje enemu članu, ki jih pripada po
               statutu. Takole so 16 članov, predstavniki delodajalcev, 4 člane predstavniki
               delodajalcev iz negospodarstva – državne uprave, predstavnikov aktivnih varovancev 15
               članov, predstavnika kmetov, 7 članov predstavnikov upokojencev in 2 predstavnika
               invalidov. In kdo bi se po vašem moral tukaj ali pa kdo bi se lahko? Ker vedno
               končamo pri tem,<stage type="mag"/>(nadaljevanje) da se,
               lahko se, ampak nikoli ne pridemo do konca in jaz mislim, da se ne bo podrl svet, če
               to skupščino iz 45, to ne zvišujemo iz 3 na 4 ampak iz 45 na 46. Tako izračunamo tudi
               kakšen odstotek glasov bi dali mladim, še enkrat, ki upravičeno želijo in zahtevajo
               to mesto in ni dovolj, da mi rečemo "ja, ja, mi damo mladim glas, mi smo veseli, mi
               mlade podpiramo", da jih predsednik Vlade vabi na sejo Vlade oziroma naredi sejo
               Vlade z mladimi. Ja, to je super, to je vse super, ampak dajmo tam kjer je formalno
               to potrebno narediti. In tudi nomotehnično se stvari da v nadaljevanju še
               urediti.</p>
            </sp>
            <sp xml:id="SDT7-OZZ-redna-24-2017-06-27.sp29">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo od vabljenih gostov? Ne.</p>
               <p>Potem prehajamo tudi na razpravo o členih in vloženih amandmajih. Želi kdo
               razpravljati? Ne. V kolikor ne, potem bom dal kar na glasovanje amandma k 1. členu.
               Kakšna obrazložitev? Ne.</p>
               <p>Glasujemo.</p>
               <p>Kdo je za? (7 članov.) Kdo je proti? (7 članov.)</p>
               <p>Ugotavljam, da amandma ni sprejet. </p>
               <p>Zdaj pa bomo šli še na glasovanja o vseh členih skupaj.</p>
               <p>Glasujemo.</p>
               <p>Kdo je za? (? članov.) Kdo je proti? (? članov.)</p>
               <p>Ugotavljam, da amandma ni sprejet. </p>
               <p>Na podlagi razlage Komisije za poslovnik v zvezi z drugim odstavkom 61. člena
               Poslovnika, ugotavljam, da je obravnava Predloga zakona o spremembi in dopolnitvi
               Zakona o zdravstvenem varstvu in zdravstvenem zavarovanju na matičnem delovnem telesu
               končana.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Odbor bo pripravil poročilo v katerega bo to ugotovitev vključil in ga posredoval
               predsedniku Državnega zbora. Poročevalec? Damo podpredsednika. Ajde Branko, gospod
               Branko Zorman.</p>
               <p>S tem zaključujem 2. točko dnevnega reda.</p>
               <p>Prehajamo na <title> 3. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O ZDRAVSTVENI DEJAVNOSTI, KI GA JE DRŽAVNEMU ZBORU V OBRAVNAVO PREDLOŽILA
                  VLADA REPUBLIKE SLOVENIJE IN JE OBJAVLJEN NA SPLETNI STRANI DRŽAVNEGA ZBORA V
                  POROČEVALCU Z DNE 21. APRILA 2017. </title>
               </p>
               <p>Kot gradivo, objavljeno na spletni strani Državnega zbora, je na voljo Mnenje
               Zakonodajno-pravne službe, gradivo Zbornice delavnih terapevtov Slovenije, mnenje
               Zdravniške zbornice Slovenije, pripombe Mladih zdravnikov Slovenije, pripombe Zavoda
               za zdravstveno zavarovanje Slovenije, pripombe Skupnosti socialnih zavodov Slovenije.
               Dodatno gradivo ste prejeli na eKlop, in sicer mnenje Komisije za preprečevanje
               korupcije, mnenje Državnega sveta, Komisije za socialno varstvo, delo, zdravstveno in
               invalide in mnenje Zdravniške zbornice Slovenije. Pa še pripombe Društva za večjo
               rodnost z dne 26. junija 2017.</p>
               <p>K predlogu zakona o spremembah in dopolnitvah zakona o zdravstveni dejavnosti je bila
               na 30. seji Državnega zbora dne 25. maja 2017 opravljena splošna razprava in sprejet
               sklep, da je predlog zakona primeren za nadaljnjo obravnavo.</p>
               <p>Vabljeni k točki, jih je, bomo potem, jih je veliko.</p>
               <p>V roku, ki ga določa Poslovnik, so bili vloženi amandmaji, Poslanske skupine Združene
               levice in 23. Junija še gradivo Poslanske skupine SMC<stage type="mag"/>(nadaljevanje) predlog za amandmaje odbora.</p>
               <p>S tem pričenjamo <title> drugo obravnavo </title> predloga zakona, v kateri bomo na podlagi
               171. člena v povezavi s 126. členom Poslovnika Državnega zbora opravili razpravo in
               glasovanje o amandmajih in členih predloga zakona. Tudi tu odboru predlagam, da se
               razprava o vseh členih in amandmajih združi v skladu s prvim odstavkom 128. člena
               poslovnika, po opravljeni razpravi pa bi opravili glasovanje o amandmajih, nato pa
               glasovali o vseh členih skupaj. V redu? Tako.</p>
               <p>Besedo dajem najprej Ministrstvu za zdravje oziroma ministrici Milojki Kolar Celarc.
               Izvolite.</p>
            </sp>
            <sp xml:id="SDT7-OZZ-redna-24-2017-06-27.sp30">

               <speaker>MILOJKA KOLAR CELARC:</speaker>

               <p>Hvala za besedo, gospod podpredsednik, predsednik odbora.</p>
               <p>Glede na to, da je to druga obravnava, ne bom ponavljala, samo na kratko, kaj so
               ključne rešitve, ki nam jih novela Zakona o zdravstveni dejavnosti prinaša. Prvič se
               s to novelo urejajo pogoji in postopki za pridobitev dovoljenja za opravljanje
               zdravstvene dejavnosti, in sicer za vse izvajalce v Republiki Sloveniji, ki
               opravljajo to dejavnost, ne glede na njihovo organizacijsko obliko. Temu danes v
               veljavnem zakonu namreč ni tako. S tem bo odpravljeno podnormiranost in
               pomanjkljivost sedanje ureditve, ko je obstajala pravna praznina, glede na to, da so
               v zakonu opredeljeni pogoji za opravljanje zdravstvene dejavnosti samo za
               samostojnega zdravstvenega delavca.</p>
               <p>Drugič, z novelo vzpostavljamo sistem, ki bo omogočal podeljevanje koncesij na
               transparenten način, koncesije pa dopolnjujejo opravljanje zdravstvenih storitev v
               primerih, ko javni zdravstveni zavod določenih storitev bodisi ne more izvajati ali
               pa jih ne morejo izvajati v potrebnem obsegu. Istočasno bo s tem odpravljena tudi
               nejasnost ureditev in postopkov koncesij.</p>
               <p>Tretja novost je ureditev izvajanja zdravstvene dejavnosti v določenih
               socialno-varstvenih in izobraževalnih izvajalcih, kjer to izvajanje dejavnosti sedaj
               sistemsko ni urejeno, se pa že izvajajo vrsto let. Na žalost zakon iz leta '92 tega
               ni uredil in imamo zdaj pravno praznino, tako da praktično ni pravne podlage za
               pogodbo z zavodom za zdravstveno zavarovanje in plačilo teh programov. Zaradi tega
               urejamo tudi to, da bi potekalo ne motenje teh programov in storitve v korist seveda
               tistih, ki te storitve uporabljajo.</p>
               <p>Četrta pomembna novost, ki jo novela zakona prinaša, je dopolnitev ureditve
               opravljanja zdravstvenih storitev zdravstvenih delavcev, ki so zaposleni v
               javno-zdravstvenih zavodov, in sicer njihovo delo izven javnih zavodov, kar seveda so
               tudi na to temo številna priporočila Komisije za preprečevanje korupcije, pač da je s
               tem že v sistemu vgrajena sistemska korupcija.</p>
               <p>Naslednja novost je, da na celovito urejamo vse oblike nadzora nad izvajalci
               zdravstvene dejavnosti, uvajamo tudi novo obliko tako imenovanega sistemskega
               nadzora, ki v bistvu združi vse oblike nadzora, upravnega, strokovnega in
               finančno-računovodskega, čemur danes ni tako in so, bom rekla, težave v praksi, ker
               tega celovitega nadzora ni možno praktično izvesti.</p>
               <p>In še zadnja pomembna novost je, da se ureja področje oglaševanja zdravstvenih
               storitev, ki tudi do sedaj ni bilo urejeno, razen v primeru avdiovizualnih medijih,
               kjer je v skladu z EU direktivo prepovedano.</p>
               <p>To so, bi rekla, na kratko novosti.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp31">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo predstavnica Zakonodajno-pravne službe, mag. Sonja Bien
               Karlovšek.</p>
            </sp>
            <sp xml:id="SDT7-OZZ-redna-24-2017-06-27.sp32">

               <speaker>MAG. SONJA BIEN KARLOVŠEK:</speaker>

               <p>Hvala za besedo.<stage type="mag"/>(nadaljevanje) V
               pisnem mnenju je Zakonodajno-pravna služba podala pripombe k številnim členom.
               Uvodoma pa je opozorila tudi na pomembna ustavno-pravna vprašanja v zvezi z
               določbami, ki opredeljujejo pravno naravo zdravstvene dejavnosti. Ocenili smo tudi,
               da bi bilo treba pripraviti predlog novega Zakona o zdravstveni dejavnosti, ne le
               zaradi teže predlaganih sprememb, ampak tudi zaradi usklajenosti z drugimi zakoni, ki
               urejajo zdravstveno varstvo.</p>
               <p>Za sejo so se pripravljali predlogi za amandmaje odbora. Ugotavljamo, da so s temi
               amandmaji številne pripombe, ki smo jih podali k posameznim členom, odpravljene in
               amandmaji načeloma prispevajo k večji razumljivosti, jasnosti in koherentnosti
               predlaganega zakona. Kljub temu po naši presoji niso bile povsem ustrezno naslovljene
               naslednje pomembne pripombe.</p>
               <p>Menimo, da bi bilo bolj natančno opredeliti položaj in naloge odgovornega nosilca
               zdravstvene dejavnosti. Že v mnenju smo opozorili, da je opredeljen je kot pogoj za
               izdajo dovoljenja za opravljanje zdravstvene dejavnosti, pri čemer se ne upošteva
               različnih statusno pravnih oblik izvajalcev zdravstvene dejavnosti, med njimi zlasti
               javnih zdravstvenih zavodov, ki že imajo strokovnega vodjo. Kljub odgovoru
               ministrstva ni jasno kakšno bo razmerje med odgovornimi nosilci posamezne vrste
               zdravstvene dejavnosti in strokovno vodjo in tudi ne na kakšen način bo to vplivalo
               na poslovanje javnega zdravstvenega zavoda.</p>
               <p>Kljub amandmajem, s katerim se tretji odstavek 3.a člena spreminja, po naši oceni v
               zakonu ni vzpostavljenih zadostnih meril za izdajo predpisa ministra, s katerim naj
               bi se določile vrste zdravstvenih dejavnosti, kar postavlja pod vprašaj spoštovanje
               ustavnega načela zakonitosti. Ta predpis bo imel srednji pomen glede na to, da bo
               šele preko njega razvidno za katero vrsto dejavnosti se potrebuje dovoljenje za
               upravljanje zdravstvene dejavnosti.</p>
               <p>V zvezi z zakonsko opredelitvijo javne zdravstvene službe in glede presoje ali je
               sistem podeljevanja koncesij primeren in nujen ukrep za uresničitev cilja, to je
               zagotoviti potrebno dostopnost do zdravstvenih storitev, bi prosila predsednika
               odbora, da podeli besedo tudi moji sodelavki dr. Katji Triler Vrtovec.</p>
            </sp>
            <sp xml:id="SDT7-OZZ-redna-24-2017-06-27.sp33">

               <speaker>PREDSEDNIK TOMAŽ GANTAR:</speaker>

               <p>Ja, hvala lepa.</p>
               <p>Besedo ima mag. Peter Požun. / oglašanje iz dvorane/ A bo še dodatno? Aha. Se
               opravičujem.</p>
            </sp>
            <sp xml:id="SDT7-OZZ-redna-24-2017-06-27.sp34">

               <speaker>DR. KATJA TRILLER VRTOVEC:</speaker>

               <p>Hvala za besedo.</p>
            </sp>
            <sp xml:id="SDT7-OZZ-redna-24-2017-06-27.sp35">

               <speaker>PREDSEDNIK TOMAŽ GANTAR:</speaker>

               <p>Doktorica Katja Triller Vrtovec.</p>
            </sp>
            <sp xml:id="SDT7-OZZ-redna-24-2017-06-27.sp36">

               <speaker>DR. KATJA TRILLER VRTOVEC:</speaker>

               <p>V zvezi z zakonsko opredelitvijo vsebine javne zdravstvene službe amandma k 3. členu
               na načelni ravni javno zdravstveno službo sicer opredeli kot zdravstvene storitve,
               katerih trajno in nemoteno opravljanje zagotavljajo v javnem interesu država in
               lokalne skupnosti in ki se financirajo iz obveznega zdravstvenega zavarovanja. Vendar
               pa te splošne opredelitve vsebinsko ne napolni s posameznimi zdravstvenimi
               storitvami, ki se opravljajo v režimu javne zdravstvene službe. Drugi odstavek
               amandmiranega 12. člena sicer obratno našteva posamezna področja kjer ni mogoče
               opravljati zasebne zdravstvene dejavnosti, vendar navedeno po našem mnenju ne dosega
               standarda, ki ga je po zakonskem določanju vsebina javne službe postavilo Ustavno
               sodišče v odločbi št. U1 156/08, z dne 14. aprila 2011, ko je presojalo vsebine javne
               službe v visokem šolstvu. Ustavno sodišče je namreč zaradi neskladja z načelom pravne
               države razveljavilo določbo Zakona o visokem šolstvu, ki ni opredeljevala javne
               službe v visokem šolstvu in je njena ureditev v celoti prepuščala resoluciji kot
               politično strokovnemu aktu.</p>
               <p>Na podlagi navedene odločbe Ustavnega sodišča tudi dvomimo, da je izpolnjena ustavna
               zahteva po jasnosti in določnosti prvega pogoja iz drugega odstavka 42. člena zakona
               pod katerim se lahko podeli koncesija. S pomočjo pravil o razlagi pravnih norm namreč
               ne moremo priti do jasne vsebine obsega zdravstvene dejavnosti kot je določen z mrežo
               javne zdravstvene službe, saj javna zdravstvena služba ni opredeljena.</p>
               <p>Amandma k 3. členu v delu, ki govori o tem, da javno zdravstveno službo pod enakimi
               pogoji opravljajo javni zdravstveni zavodi, drugi izvajalci na podlagi odločbe, ter
               druge osebe na podlagi koncesije, prav tako ni usklajen z ustaljeno ustavno sodno
               presojo, ki govori o tem, da morajo biti dobrine, ki se s to javno službo
               zagotavljajo, v tem primeru gre torej za zdravstvene storitve pod enakimi pogoji
               trajno dostopne vsem državljanom. Opredelitev javne zdravstvene službe igra ključno
               vlogo tudi pri odgovoru ministrstva, da se časovna in z njo povezana <stage type="mag"/>(nadaljevanje) cenovna dostopnost
               zdravstvenih storitev, zagotavlja s koordinacijo sistemov socialne varnosti, tako da
               se zdravstvena storitev v primeru nedopustno dolgih čakalnih vrst lahko opravi v
               drugi državi članici, pri izvajalcih, ki so tam vključeni v javno zdravstveno službo.
               Menimo namreč, da iz literature na katero se sklicuje ministrstvo izhaja, da v večini
               držav članic pod pojmom izvajalci v mreži javne zdravstvene službe razumejo tako
               izvajalce, ki jih je ustanovila država, kot izvajalce, ki so jih ustanovili
               zasebniki, pri čemer gre med slednjimi običajno za relativno odprt krog subjektov, s
               katerimi ima nosilec obveznega zdravstvenega zavarovanja sklenjene pogodbe o
               financiranju.</p>
               <p>V zvezi s presojo ali je sistem podeljevanja koncesij primeren in nujen ukrep za
               dosego ciljev, ki si jih je zastavil predlagatelj, ministrstvo v odgovoru na mnenje
               Zakonodajno-pravne službe navaja, da so pomembni vsi vidiki dostopa do zdravstvenih
               storitev, to so kakovostni, geografski, časovni, ekonomski, postopkovni in
               informacijski vidiki. Vendar pa nato za vsakega izmed teh zastavljenih ciljev ne
               opravi analize ali je koncesija tudi primeren, nujen in sorazmeren ukrep za dosego
               teh ciljev. Iz ciljev, ki si jih je zastavil predlagatelj, je namreč razbrati, da s
               sistemom podeljevanje koncesij želi izboljšati izvrševanje pravice do zdravstvenega
               varstva. Po drugi strani pa zakonska ureditev zdravstva kot celote ter institut
               koncesije kot posebne ali izključne pravice, katere namen ali posledica je omejitev
               izvajanja dejavnosti na nekem geografskem območju na eno ali več oseb, kažeta na to,
               da bi s koncesijo dejansko lahko tudi posegala v pravico do zdravstvenega varstva.
               Pri tem bi bil tak poseg lahko ustavno dopusten le v primeru, če bi prestal vse tri
               vidike strogega testa sorazmernosti. Na vprašanje ali se lahko enak učinek izboljšane
               kakovosti zdravstvenih storitev doseže že s sistemom dovoljenj, ki jih prav tako
               spreminja predlog zakona, odgovor ni podan. Hkrati pa je iz citirane literature
               mogoče razbrati, da se med državami članicami Evropske unije edino v Sloveniji, poleg
               pogodbe z nosilcem obveznega zdravstvenega zavarovanja, zahteva še podelitev
               koncesije.</p>
               <p>Hvala za besedo.</p>
            </sp>
            <sp xml:id="SDT7-OZZ-redna-24-2017-06-27.sp37">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo še mag. Peter Požun.</p>
            </sp>
            <sp xml:id="SDT7-OZZ-redna-24-2017-06-27.sp38">

               <speaker>MAG. PETER POŽUN:</speaker>

               <p>Hvala gospod predsednik.</p>
               <p>Komisija Državnega sveta za socialno varstvo, delo, zdravstvo in invalide je predlog
               zakona obravnavala na svoji 76. precej obsežni seji, kjer je sodelovalo veliko
               število deležnikov, večina njih je danes tudi tukaj z nami. Seznanjeni smo bili s
               stališči večine deležnikov, ki so v največji možni meri podprli predlog zakona, razen
               predstavnikov zdravniške zbornice Slovenije. Komisija je v razpravi ugotovila, da
               predlogi, ki nasprotujejo predlogu zakona o katerem danes teče razprava, da ti
               pomisleki temeljijo na dojemanju izvajanja zdravstvene službe kot službe splošnega
               gospodarskega pomena, na podlagi konkurence in vnosa tržnih pravil delovanja v sistem
               zdravstvene dejavnosti, kar je ravno nasprotno od izhodišč predlagatelja, ki v
               predlogu zakona določa, da se javna zdravstvena služba izvaja kot negospodarska
               dejavnost splošnega pomena, torej javna zdravstvena služba, ki se izvaja na podlagi
               financiranja iz javnih sredstev z omejenimi elementi konkurenčnosti. Pri zdravstveni
               dejavnosti namreč ne gre za ponujanje blaga in storitev na trgu, v smislu
               konkuriranja drugim akterjem na trgu, ampak za zagotavljanje ene izmed temeljnih
               socialnih pravic na področju zdravstva, ki je zapisana tudi v Ustavi Republike
               Slovenije, ter za dejavnost socialne narave, ki jo tudi Evropska unija definira kot
               negospodarsko dejavnost. Tudi sam način financiranja, ki se v okviru javne
               zdravstvene mreže v pretežni meri zagotavlja iz obveznega zdravstvenega zavarovanja
               ter delovanja javne zdravstvene mreže po načelu solidarnosti, nakazuje na to, da
               izvajalce zdravstvene dejavnosti v Sloveniji ne moremo enačiti s podjetji in
               njihovega delovanja obravnavati kot gospodarske dejavnosti.</p>
               <p>Komisija je v svojih razpravah o zdravstvenem sistemu že večkrat poudarila
               nasprotovanje vnosu neoliberalnih in združitev tržnih konceptov s sistemom
               zdravstvenega varstva, zato tudi tokrat zagovarja dostopno in kvalitetno javno
               zdravstvo, ustrezen nadzor nad izvajalci v njihovem okvirju in jasno razmejitev
               pravic ter obveznosti med zasebnim in javnim. Komisija poudarja, da zdravje ni tržna
                  <stage type="mag"/>(nadaljevanje) dobrina, ampak
               osnovna človekova pravica, ter da je država v skladu z Ustavo dolžna državljanom
               zagotavljati dostopno javno zdravstvo.</p>
               <p>Obširno poročilo z naše seje imate seveda pisno. Dovolite mi smo, da dam še nekaj
               poudarkov. In sicer, na komisiji smo ugotovili, da je eno od najpomembnejših rešitev
               predloga zakona predstavlja tudi sistemska ureditev možnosti nadaljevanja opravljanja
               aktivnosti in kompetenc na delovnem mestu diplomirane medicinske sestre, za tiste
               medicinske sestre s srednješolsko izobrazbo, kar se je urejalo 15 let. Prav tako
               menimo, da je ustrezna opredelitev nadzora nad izvajanjem dela zdravstvene dejavnosti
               na podlagi strogih kriterijev in možnosti odvzema dovoljenja za opravljanje
               zdravstvene dejavnosti v primeru resnih kršitev, za kar se je že nekajkrat zavzela
               tudi komisija in pri tem seveda urejanje tudi področja komisij.</p>
               <p>Tako da gospod predsednik, komisija je podprla predlog zakona.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp39">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj pa predno dam besedo vabljenim na sejo, glede na to, da vas je res veliko
               prijavljenih že tukaj, bi prosil, če lahko na pet minut omejimo pa pač predstavniki
               organizacij, združenj, društev in podobno, da predstavite svoje mnenje pa se
               predstavite tudi zaradi magnetograma pa koga predstavljate.</p>
               <p>Tako da prva je za razpravo prijavljena dr. Zdenka Čebašek Travnik, predsednica
               Zdravniške zbornice / nerazumljivo/. Izvolite.</p>
            </sp>
            <sp xml:id="SDT7-OZZ-redna-24-2017-06-27.sp40">

               <speaker>DR. ZDENKA ČEBAŠEK TRAVNIK:</speaker>

               <p>Gospod predsednik odbora, hvala za besedo.</p>
               <p>Malo sem pričakovala to omejitev na pet minut. Bom poskušala malo hitreje govoriti,
               kajti za povedati imam res ogromno.</p>
               <p>Že od začetka mojega mandata, od februarja letos, se s tem in drugimi zakoni, ki jih
               je pripravilo Ministrstvo za zdravje, intenzivno ukvarjam. Jaz in vodstvo in pravna
               služba in tudi zunanji strokovnjaki, ki smo jih v ta namen angažirali.</p>
               <p>Najprej bi rada poudarila, da nam Zakon o zdravniški službi v svojem 71. členu daje
               pravico in dolžnost, da sodelujemo pri pripravi zakonodaje. Naša želja je, da bi
               vendarle našli neko pot do poslancev pa jih spodbudili k ponovnemu razmisleku ali je
               Predlog sprememb zakona o zdravstveni dejavnosti res primeren za razpravo in
               sprejetje. Kajti mi mislimo, da temu ni tako. Res ima ta zakon nekaj dobrih rešitev
               za druge skupine zaposlenih v zdravstvu, pogrešamo pa osnovno usmeritev, da bi res
               nekaj dobrega prinašale spremembe za naše paciente. Kar se tiče zdravnikov
               pozdravljamo sicer uvedbo sistemskega nadzora, še posebej, če bo ta dobro
               opredeljena.</p>
               <p>Potem pa že moram preiti h kritiki. Torej k temu najprej načelnemu zavračanju
               celotnega zakona, potem pa bi se rada obrnila na bolj specifične pripombe. Namreč
               glede javnih služb in njihovega statusa je bilo že povedano v odgovoru
               Zakonodajno-pravne službe, mene kot zdravnico in kot predsednico zdravniške zbornice,
               pa je najbolj zmotil oziroma še vedno moti institut odgovornega nosilca zdravstvene
               dejavnosti. Namreč, v Zakonu o zdravniški službi piše, da je zdravnik temeljni
               odgovorni nosilec opravljanja zdravstvene dejavnosti, tukaj pa smo zdaj dobili še
               neke, bom rekla nedefinirane odgovorne nosilce zdravstvene dejavnosti, med katerimi
               pa nismo prepričani o tem ali zdravnik je ali ni. Ta možnost namreč obstaja in če
               obstaja, da je zdravnik pripuščen k funkciji opravljanja dela kot odgovornega nosilca
               zdravstvene dejavnosti šele pet let po pridobitvi izobrazbe, potem se bojim, da smo
               zapravili še kakšno generacijo mladih zdravnikov, ki tej odločbi odločno
               nasprotujejo, kajti pomeni, da takrat, ko oni dobijo licenco in ko so za seboj
               pustili po srednji šoli vsaj še 12 let šolanja in izobraževanja, morajo še 5 let
               čakati, da bodo odgovorni nosilci. Upam, da se tega zavedate, da jih s tem naravnost
               pošiljamo v tujino, kjer takih zahtev seveda nimajo.</p>
               <p>Druge pripombe, ki jih imamo, so nekako povezane tudi s <stage type="mag"/>(nadaljevanje) pripombami Zakonodajno-pravne službe Državnega
               zbora, kjer seveda imamo neke svoje dodatke in se v tem ne bi dosti ponavljala,
               posebno zaradi te časovne omejitve, ki je podana. Je pa problem tudi s podzakonskimi
               akti, ki niso določeni, o tem smo tudi slišali in kaj bo zdaj pravzaprav naša
               zdravstvena dejavnost, če govorimo o zdravnikih.</p>
               <p>Še nekaj na kar pa Zakonodajno-pravna služba ni opozorila, pa je, da je glede
               zasebnega zdravnika amandma zdravniški zbornici odvzel pooblastilo za izdajo
               dovoljenja zasebnemu zdravniku za opravljanje dejavnosti, hkrati pa iz določbe
               izhaja, da zbornica ohranja funkcijo primarnega registrskega organa. In zdaj razumi
               kdor more. Predlog odločbe sedaj pravi, da je dovoljenje, ki ga ministrstvo izda
               zasebnemu zdravniku, podlaga za vpis zasebnega zdravnika v register, takšna določba
               pa je neizvršljiva, saj ministrstvo ne more izdati dovoljenja zasebnemu zdravniku, če
               zdravnik status zasebnika pridobi šele z vpisom v register, zbornica pa ga v register
               ne more vpisati, dokler mu ministrstvo ne izda dovoljenja. To je samo, lahko da mi
               narobe razumemo, ampak dejansko smo se v to zapletli.</p>
               <p>No, prav tako je nedodelan način pojasnitve kako se ta nepridobitno opravljanje
               zdravstvenih dejavnosti združuje s pridobitnim. Namreč predlog prihaja z novo
               definicijo javne službe do izključujočih se režimov izvajanja istovrstnih
               zdravstvenih storitev v okviru istih izvajalcev. Javni zavodi in zasebni izvajalci
               bodo hkrati opravljali nepridobitno dejavnost, v okviru javne službe in pridobitno
               dejavnost na trgu. Iz časopisnih novic lahko vidite kako se določene tudi javne,
               seveda javne bolnišnice morajo ukvarjati tudi s pridobitno dejavnostjo na trgu.
               Predstavljajmo si, da bodo to dejavnost izvajali z državnimi oziroma javnimi
               sredstvi, z javno šolanimi in plačanimi zdravniki, ki jim bodo dodali še nekaj
               denarja. Torej, ob tem ni mogoče priti do zaključka ali se s to ureditvijo obstoječi
               način financiranja storitev sploh spreminja, saj bo še vedno istovrstne storitve
               enkrat plačeval ZZZS v okviru javne službe, drugič pa uporabnik sam.</p>
               <p>Jaz se bojim, da je tega mojega časa počasi konec. In bi rada povedala samo še tole.
               Javna zdravstvena služba torej v zakonu, vsaj po mnenju Zdravniške zbornice
               Slovenije, ni jasno opredeljena in to kar se mi zdi pa še hujša pomanjkljivost, pa
               je, da gradimo na nečem brez temeljev. Temelj bi morala biti mreža zdravstvenih
               izvajalcev. Te še vedno nimamo in kakršnokoli dogovarjanje in uzakonjanje dejavnosti,
               je brez te mreže, vsaj po naši oceni, neprimerno oziroma zidanje neke palače brez
               temeljev.</p>
               <p>Stališče zbornice torej je, da predlog ni primeren za nadaljnjo obravnavo in
               predlagamo, da ministrstvo pripravi nov celovit predlog sprememb in prosimo, da naj v
               pripravo na ustrezen način vključi tudi zdravniško stroko.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp41">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Naslednji je prijavljen gospod Stanislav Pušnik.</p>
            </sp>
            <sp xml:id="SDT7-OZZ-redna-24-2017-06-27.sp42">

               <speaker>STANISLAV PUŠNIK:</speaker>

               <p>Spoštovani gospod predsednik, poslanke in poslanci, ostali vabljeni!</p>
               <p>V imenu združenja zdravstvenih zavodov, bi želel zelo na kratko poudariti, da ta
               predlog vnaša številne rešitve, ki izboljšujejo trenutno stanje. Vnaša večjo
               preglednost, vnaša določnejše postopke, predvsem recimo na področju koncesij,
               odpravlja številne nedoločnosti, ki so do sedaj v praksi v številnih okoljih
               povzročale težave. Zato podpiramo te rešitve, ki izboljšujejo stanje.</p>
            </sp>
            <sp xml:id="SDT7-OZZ-redna-24-2017-06-27.sp43">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Potem naslednja prijavljena je gospa Nevenka Lekše.</p>
            </sp>
            <sp xml:id="SDT7-OZZ-redna-24-2017-06-27.sp44">

               <speaker>NEVENKA LEKŠE:</speaker>

               <p>Spoštovani predsednik, hvala lepa za vabilo.<stage type="mag"/>(nadaljevanje) Spoštovane poslanke in poslanci in seveda vsi ostali,
               ki smo danes na tej seji in ki pravzaprav obravnavamo zelo pomemben zakon, predvsem
               za prebivalke in prebivalce Slovenije. Jaz mislim, da ne smemo pozabiti, da so zakoni
               namenjeni predvsem za ljudi. Izvajalci smo pač tisti, ki izvajamo dejavnost in
               servisiramo prebivalce v trenutkih, ko potrebujejo zdravstvene storitve.</p>
               <p>V Združenju za nas katerega predsednica sem, to je civilna družba, v načelu podpiramo
               rešitve oziroma Predlog zakona o zdravstveni dejavnosti, saj smo v njem našli vrsto
               odgovorov na vsa tista vprašanja, dileme in kritike, ki smo jih skozi leta
               naslavljali tako Vladi in ministrom. Tu gre predvsem zato, da želimo oziroma tudi
               zahtevamo nenazadnje, da država poskrbi za ljudi, da imamo dostopen zdravstveni
               sistem, solidaren, pravičen javni zdravstveni sistem, in seveda tudi tako, kot piše v
               predlogu, ne zavračamo vseh drugih oblik, pa naj bo koncesijske ali pa zasebno
               dejavnost, vendar za vse morajo biti pravila igre v naprej dogovorjena, zato, da bomo
               prebivalci, takrat, ko potrebujemo, vedeli v kaj vstopamo in kaj so naše pravice,
               nenazadnje tudi nekateri govorijo tudi o dolžnosti nas pacientov. To sem na nekaj
               okroglih mizah slišala, češ, da dostikrat tudi smo pacienti krivi za anomalije ali pa
               za slabosti, ki se dogajajo v zdravstvenem sistemu. Samo mimogrede, da rečem, da bom
               malček cinična, da za zdravstvene storitve smo prav… Za čakalne vrste smo pravzaprav
               odgovorni pacienti, ker se ne držimo naročenih rokov. Jaz mislim, da če je to
               manjšina tistih, seveda potem ne smemo kritizirati vseh prebivalcev Slovenije. Meni
               kot civilni družbi seveda, je tak očitek iznad vsega in se mi zdi, da tisti, ki so to
               izrekli, se morali pravzaprav ljudem opravičiti.</p>
               <p>Zadovoljna sem, da je urejeno tudi ali pa opredeljena ureditev podeljevanja koncesij
               in tudi ločitev javnega in zasebnega in kot sem povedala, tudi z omogočanjem, da se
               na vse tri oblike lahko izvajajo zdravstvene storitve. Predvsem pa upam, želim in
               seveda najbrž tudi v imenu tistih prebivalcev, za katere imamo podpise, da podpirajo
               javni solidarni zdravstveni sistem, upravičeno pričakujemo, da bo ta zakon tudi
               podlaga za takojšnjo pripravo mreže zdravstvenih izvajalcev, katero žal čakamo že 25
               let in še vedno ni pripravljena, ne glede na to, da smo vedno to poslušali od
               vladajočih.</p>
               <p>Mislim, da ne bi drugih stvari ponavljala, ker je bilo nekaj že povedanega, seveda
               bomo pa budno spremljali v civilni družbi potek nadaljevanja teh razprav in pravim v
               načelu podpiramo zakon, Predlog zakona o zdravstveni dejavnosti.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp45">

               <speaker>PREDSEDNIK TOMAŽ GANTAR:</speaker>

               <p>Hvala tudi vam.</p>
               <p>Naslednja je gospa Katarina Galof.</p>
            </sp>
            <sp xml:id="SDT7-OZZ-redna-24-2017-06-27.sp46">

               <speaker>KATARINA GALOF:</speaker>

               <p>Hvala za besedo gospod predsedujoči in prijazen pozdrav vsem navzočim.</p>
               <p>Poklic delovnega terapevta je zdravstveni poklic in izobraževanje poteka na
               zdravstveni fakulteti že od leta '64. Zato se nam zdi, da je potrebno, da
               spregovorimo, da so potrebe prebivalstva, ki narekujejo umestitev izvajanja
               delovno-terapevtskih storitev v skupnost v okolje, kjer ljudje živijo, delajo in
               preživljajo svoj prosti čas, vse bolj izrazite. Težave pri izvajanju storitev v
               skupnost, se začnejo že pri sami zakonodaji, katera delovne terapije sploh ne omenja
               oziroma jo omenja zgolj izjemoma, kot da v Sloveniji ne bi obstajali že več kot 50
               let in kot da se ne bi želeli na tem področju primerjati s kolegi v tujini, kjer
               večina deluje v skupnosti in katere učinkovitost opravljanja storitev potrjujejo
               pravilnost tovrstnega načina organiziranja zdravstvene dejavnosti.</p>
               <p>Delovni terapevti smo zaposleni na vseh nivojih zdravstvene dejavnosti, <stage type="mag"/>(nadaljevanje) tudi v socialno-varstvenih
               ustanovah. Za kakovostno opravljanje svojih storitev mora zakonodaja omogočiti
               enakovredno zaščito vsem zdravstvenim delavcem, tako tistim, ki so v večini, še
               posebno pa poklicem, ki so v manjšini in v to skupino vsekakor sodi poklic
               diplomiranega delavnega terapevta. Zato menimo, da je za širšo dostopnost do naših
               storitev nase uspešno strokovno delo nujno, da smo podrobneje navedeni v Zakonu o
               zdravstveni dejavnosti, in sicer, v osnovi je treba zapisati kaj sploh delavna
               terapija je. Da je to zdravstvena dejavnost, ki omogoča posamezniku, da se kljub
               poškodbi, bolezni, okvari ali starostnim spremembam, čim bolj aktivno in samostojno
               vključuje v vsakodnevne aktivnosti na področju skrbi zase, na področju produktivnosti
               ali na področju dela skozi celotno življenjsko obdobje. Tako v domačem,
               varstveno-vzgojnem, delovnem okolju in v sami skupnosti.</p>
               <p>Jasnejša dikcija besede rehabilitacija za nas pomeni delovno-terapevtske storitve,
               kamor uvrščamo vključevanje delovne terapije v obravnavo v skupnosti s katero bi
               omogočili večjo aktivnost posameznika pri iskanju rešitev pri nastalih zdravstvenih
               težavah in ne le pasivno čakanje, da rešitev najde sistem. Preventiva in promocija
               zdravja je učinkovit način kako se izogniti morebitnim zdravstvenim težavam, ki se
               utegnejo v bodoče poglabljati. Preventivna dejavnost delovne terapije je namenjena
               vsem, ki se želijo aktivno vključiti v skrb za ohranjanje zdravja in tako imeti
               zdravje in življenje pod nadzorom in ni le preprečevanje nastanka bolezni in
               bolezenskih znakov, ki povzročajo okvare in slabšajo kakovost življenja. Delovna
               terapija se zavzema za sodelovanje posameznikov v smiselnih dejavnostih, ki so mu
               pomembne – služba, družina, dom, samooskrba, hobiji in udejstvovanje v prostočasnih
               aktivnostih. Ljudje lahko zdravo živijo kljub diagnozi in ljubezni.</p>
               <p>Prav tako menimo, da poleg fizioterapevtov v zdravstveni dom sodi tudi delovni
               terapevt, ki pa v zakonu ni naveden. Ne strinjamo se, da se pripravništvo iz devetih
               mesecev zmanjšuje na šest. In sicer, trenutni kadrovski normativi, število odprtih
               delovnih mest za delovne terapevte je sloneče na normativih izpred trideset let, kar
               neustrezno in zastarelo. Potrebe po delovanju delovnih terapevtov samo na področju
               primarne zdravstvene dejavnosti izkazujejo veliko večje potrebe od realnih odprtih in
               sistematiziranih delovnih mest.</p>
               <p>Prav tako menimo, da je zbornica tista, ki bi potrebovala oziroma bila deležna, da se
               jo vključi v samo podajanje licenc, da se vodi register. To smo ministrstvo že
               večkrat zaprosili, z začetkom leta 2012 pa še vedno nismo bili uspešni. Prav tako
               nismo vključeni v sam strokovni nadzor, kajti tovrsten nadzor se nam zdi z vidika
               stroke in strokovnega delovanja v praksi izjemno pomemben in potreben, ter ima po
               drugi strani izjemno pomemben, ne samo za kakovost dela v nadzoru, tudi to kdo
               konkretni nadzor izvaja in kakšen so njegove kompetence.</p>
               <p>Vse več se govori o integraciji otrok s posebnimi potrebami v obstoječ šolski sistem,
               česar Predlog zakona o spremembah in dopolnitvah Zakona o zdravstveni dejavnosti kot
               vključitvi zdravstvenih delavcev v tovrstne programe prav tako ne predvideva.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp47">

               <speaker>PREDSEDNIK TOMAŽ GANTAR:</speaker>

               <p>Hvala vam.</p>
               <p>Naslednji je gospod Marjan Sušelj.</p>
            </sp>
            <sp xml:id="SDT7-OZZ-redna-24-2017-06-27.sp48">

               <speaker>MARJAN SUŠELJ:</speaker>

               <p>Hvala lepa gospod predsednik.</p>
               <p>Spoštovane poslanke in poslanci, spoštovani vabljeni.</p>
               <p>Zavod za zdravstveno zavarovanje Slovenije …</p>
            </sp>
            <sp xml:id="SDT7-OZZ-redna-24-2017-06-27.sp49">

               <speaker>PREDSEDNIK TOMAŽ GANTAR:</speaker>

               <p>Ali lahko malček bližje daste, ker jaz ne slišim na drugi strani.</p>
            </sp>
            <sp xml:id="SDT7-OZZ-redna-24-2017-06-27.sp50">

               <speaker>MARJAN SUŠELJ:</speaker>

               <p>Zavod za zdravstveno zavarovanje podpira cilje za ureditev dovoljenj za opravljanje
               zdravstvene dejavnosti, za ureditev koncesij in seveda za celotno izvajanje javne
               zdravstvene službe. Praksa v zadnjih 25 letih je nakazala slabosti, neenotno
               izvajanje področja in številne težave pri izvajanju obveznega zdravstvenega
               zavarovanja. Predlog novele je pred nami, je že v razpravi nekaj časa. Želeli bi si
               seveda, da bi bilo področje urejeno celovito. Verjetno potem ne bi bila novela ampak
               cel zakon. Določeno tveganje ali določene težave seveda tudi predstavljajo sočasno
                  <stage type="mag"/>(nadaljevanje) prenavljanje druge
               zakonodaje, predvsem mislim, da je tukaj ključen Zakon o zdravstvenem varstvu in
               zdravstvenem zavarovanju. Idealno bi bilo seveda, da bi bile te zadeve čimbolj
               sinhronizirane, vendar to je idealno stanje. Kot Zavod za zdravstveno zavarovanje se
               ne nameravam opredeljevati do koncesij, do kombinacije javnih zavodov in koncesij,
               osebno bi si pa seveda želel, da je sistem v tem delu tako reguliran, da imamo zelo
               jasna pravila in da v vsakem trenutku vemo, kako sistem deluje in da nimamo slabih
               občutkov, da se sistem zlorablja. Kot izvajalec zdravstvenega zavarovanja smo podali
               23. 5. nekaj konkretnih pripomb v okviru obstoječe novele, in sicer predlagamo enotno
               določitev inštituta soglasja Zavoda za zdravstveno zavarovanje pri tistih izvajalcih
               javne zdravstvene službe, kjer se storitve financirajo iz naslova obveznega
               zdravstvenega zavarovanja, da se to soglasje pač opredeli tudi vsebinsko in seveda da
               se pri predlagateljih zahteva tudi ustrezne sestavine pri zahtevku, to predvsem
               mislimo na finančne posledice, ki pomenijo takšno ali drugačno širitev.</p>
               <p>Drugo konkretno pripombo smo podali pri trajanju koncesije, kjer seveda predlagatelj
               verjetno želi na nek način slediti dejanski potrebi mreže, javne zdravstvene mreže,
               in hkrati tudi zaščititi investicije koncesionarjev. Mislim, da je še vedno notri v
               predlogu 15 let, čeprav bi bile lahko potrebe krajše ali pa mogoče tudi drugačne.
               Predlagamo, da je tam pač dodatno besedica »do 15 let«.</p>
               <p>Opozorili smo v svojih pripombah tudi na nekatera druga temeljna vprašanja, predvsem
               na področju definicij javne zdravstvene mreže, ravno tu, kjer smo imeli v zadnjih 25
               letih zelo velike težave ali pa imamo še vedno težave, torej pri definiciji, kaj
               pravzaprav to je zdravstvena služba, javna zdravstvena služba, pri definiciji meril
               za mrežo javne zdravstvene službe in seveda pri definiciji same mreže. Če bomo imeli
               tukaj jasnejše definicije, potem bomo tudi vedeli, čigava je odgovornost, čigava je
               pristojnost in kakšni so konkretni izdelki. Toliko za zdaj.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp51">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednja je prijavljena gospa Monika Ažman.</p>
            </sp>
            <sp xml:id="SDT7-OZZ-redna-24-2017-06-27.sp52">

               <speaker>MONIKA AŽMAN:</speaker>

               <p>Hvala lepa za besedo.</p>
               <p>Pozdravljeni v imenu Zbornice zdravstvene in babiške nege Slovenije - zveze društev,
               medicinskih sester, babic in zdravstvenih tehnikov Slovenije, kjer predlog novele
               Zakona o zdravstveni dejavnosti podpiramo oziroma dajemo tudi naslednje mnenje.
               Zagovarjamo kakovostno, varno, učinkovito, humano in vsem dostopno javno zdravstvo,
               ključna se nam zdi ohranitev zdravstvenih domov, da bodo lahko še naprej opravljale
               vse dejavnosti, ki jih opredeljuje Zakon o zdravstveni dejavnosti, tudi na
               demografsko ogroženih območjih. V preteklosti se koncesije niso vedno podeljevale na
               podlagi ugotovljenih potreb po zdravstvenih storitvah, ampak so bili lahko v ospredju
               tudi parcialni interesi posameznikov, zato se strinjamo z izhodišči in ureditvijo, da
               podeljevanje koncesij ne sme ogroziti dejavnosti in nadaljnjega obstoja javnih
               zdravstvenih zavodov in njihovih nalog, da se koncesije za opravljanje zdravstvene
               dejavnosti podeljuje zgolj v primerih, ko javni zdravstveni zavodi določenih
               zdravstvenih storitev ne morejo izvajati oziroma jih ne morejo izvajati v potrebnem
               obsegu. Storitve, ki se opravljajo v okviru javne zdravstvene službe morajo biti
               jasno razmejene od zasebne zdravstvene dejavnosti, in koncesija ni predmet dedovanja,
               prodaje, prenosa ali druge oblike pravnega prometa. In strinjamo se z večjim nadzorom
               nad koncesijami, ki se dotikajo izvajalcev, izvajalk zdravstvene in babiške nege v
               slovenskem prostoru. Podpiramo ureditev, v skladu s katero mora izvajalec zdravstvene
               dejavnosti za pridobitev dovoljenja za opravljanje dejavnosti imeti zaposlenega
               odgovornega nosilca zdravstvene dejavnosti, <stage type="mag"/>(nadaljevanje) ki ima najmanj pet let delovnih izkušenj na strokovnem
               področju, za katerega se izdaja dovoljenje. Zbornica zveza je omenjeni pogoj
               upoštevala že pri izdaji mnenja do sedaj za opravljanje zasebne dejavnosti in
               podelitve koncesije, ki pa se nanaša izključno tako za varnost na varnost izvajalca
               kot tudi uporabnika, vendar naše mnenje do sedaj ni bilo zavezujoče. Smo se ga pa
               striktno držali in menimo, da je to dobro zakonsko urediti.</p>
               <p>Naslednja zadeva, ki mora biti v zakonu opredeljena, da ta nosilec dejavnosti ni bil
               pravnomočno obsojen zaradi kaznivega dejanja ali kaznivega dejanja storjenega iz
               malomarnosti zoper življenje in telo, spolno nedotakljivost ali človekovo zdravje in
               da ni bil pravnomočno obsojen na nepogojno kazen zapora v trajanju več kot 6 mesecev
               za katerokoli kaznivo dejanje storjeno pri delu ali v zvezi z delom, ki se preganja
               po uradni dolžnosti. V tem trenutku se soočamo s problematiko vpisa v register
               izvajalcev zdravstvene in babiške nege in podelitve licence izvajalcu, ki je obsojen
               za naklepno kaznivo dejanje, na kazen zapora a mu izvajanje dejavnosti ni prepovedano
               in smatramo, da mora biti to vzajemno.</p>
               <p>Podpiramo večji nadzor nad izvajanjem osnovne zdravstvene dejavnosti v socialno
               varstvenih zavodih, v zavodih za usposabljanje, izobraževanje otrok in mladostnikov z
               motnjami v duševnem telesnem razvoju s pridobitvijo dovoljenja za opravljanje
               zdravstvene dejavnosti in tudi odločbe o opravljanju javne zdravstvene službe s
               strani Ministrstva za zdravje, na kar mi kot Zbornica zveze že dolgo opozarjamo in na
               kar v okviru strokovnih nadzorov ugotavljamo skrb vzbujajoče razmere v omenjenih
               zavodih in kadrovsko podhranjenost, ki ne zagotavlja niti kakovostnega, niti varnega
               izvajanja zdravstvene dejavnosti.</p>
               <p>Damo podporo k učinkovitejšemu izvajanju strokovnih nadzorov s svetovanjem, ki jih
               tudi Zbornica zveza izvaja na podlagi podeljenega javnega pooblastila, in sicer v
               skladu z do sedaj obstoječim zakonom Zbornica zveza lahko izvajalcu zdravstvene
               dejavnosti pri katerem so bile ugotovljene nepravilnosti, izreče zgolj priporočila,
               ki za izvajalca niso formalno zavezujoča in posamezni zavodi že se teh priporočil,
               tega neformalnega zavezujočega dejstva zavedajo, tako da morebitne neizpolnitev
               priporočil zanje nima negativnih posledic, na kar menimo, da to ni sprejemljivo in da
               pristojne zbornice z javnimi pooblastili lahko izvajalcu zdravstvene dejavnosti na
               podlagi zakona izrečejo tudi ukrepe za izboljšanje sistema ali procesa, in sicer
               takrat, kadar ne pride do napake, ko so ugotovljene pomanjkljivosti, in ne tako kot
               je v tem trenutku zapisano, pri katerem je prišlo do napake. Želimo opozarjati,
               preprečevat. Torej se zavzemamo.</p>
               <p>Tudi za odpravo organizacijskih materialnih in drugih nepravilnosti in
               pomanjkljivosti. Menimo, da stroka sama zna prepoznavati organizacijske, materialne
               in druge nepravilnosti in bi si želeli tudi odpravo teh pomanjkljivosti imeti
               pristojnost. Zagotovo pa je tisto prvo veliko dejstvo podpore to, da želimo s tem
               zakonom, novelo zakona končno rešiti sistemska vprašanja področja izvajanja
               zdravstvene nega, vseh, ki opravljajo večje, ki imajo več kompetenc oziroma podelitev
               poklicne kvalifikacije tistim medicinskim sestram s srednješolsko izobrazbo, ki na
               teh delovnih mestih to izvajajo že dolga desetletja. To bi se zgodilo prvič, da bi
               velika večina izvajalcev zdravstvene dejavnosti, končno <stage type="mag"/>(nadaljevanje) pridobila svoj status. V zdravstvenem varstvu
               je zaposlenih od 50 do 60 izvajalcev zdravstvene babiške nege in s tem bi se jim dala
               tudi veljava.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp53">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Predno gremo naprej, še eno pooblastilo, in sicer gospoda Matjaža Hanžka nadomešča
               Miha Kordiš.</p>
               <p>Zdaj ima naprej besedo gospod Janez Turuk.</p>
            </sp>
            <sp xml:id="SDT7-OZZ-redna-24-2017-06-27.sp54">

               <speaker>JANEZ TURUK:</speaker>

               <p>Hvala za besedo.</p>
               <p>Janez Turuk, Sindikat delavcev v zdravstveni negi Slovenije. Na tem mestu bi se
               pridružil moji predgovornici. Pri podpori sistemskim rešitvam položaja srednjih
               medicinskih sester, iz tega razloga v Sindikatu delavcev v zdravstveni negi Slovenije
               podpiramo sprejem novele zakona. Gre za pereče vprašanje, ki bi moralo biti urejeno
               že pred mnogimi leti in menimo, da je končno napočil čas, da se status in položaj in
               tudi vrednotenje dela srednjih medicinskih sester uredi na ustrezen način, torej s
               sprejemom zakona. V javnosti je bilo s strani tudi političnih strank možno večkrat
               slišati javno podporo ureditvi položaja srednjih medicinskih sester in v sindikatu
               pričakujemo, da ne bo ostalo samo pri besedah, ampak da bo dejansko se to vprašanje
               ustrezno uredilo s sprejemom zakona na današnji seji.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp55">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Naslednji prijavljen je gospod Klemen Markeš.</p>
            </sp>
            <sp xml:id="SDT7-OZZ-redna-24-2017-06-27.sp56">

               <speaker>KLEMEN MARKEŠ:</speaker>

               <p>Ja, hvala za besedo.</p>
               <p>Sem Klemen Markeš, predsednik strokovnega združenja izvajalcev zdravstvene in babiške
               nege Slovenije.</p>
               <p>Imamo kar nekaj pripomb. Naše strokovno združenje ima kar nekaj pripomb na ta predlog
               zakona. In sicer, če začnemo pri tem, pripravništvo, kot je rekla že predstavnica
               delavnih terapevtov, nasprotujemo temu, da se skrajšuje na 6 mesecev. Se pravi
               predlagamo, da ostane na devetih, za srednjo šolo ostane na 6, za ostale na 9 oziroma
               tako kot je dosedanja dikcija zakona. Se pravi kar se tiče diplomiranih medicinskih
               sester, recimo trenutno navaja se, da se zaradi povečanega števila ur po bolonjskem
               izobraževanju, jim niti ni potrebno opravljati pripravništva. S tem se ne strinjamo,
               ker prihaja do primerov, da izkazuje zelo velik deficit neposrednega strokovnega
               znanja po končanem šolanju in tako ni omogočena takojšnja vključitev v delovni
               proces. Zato predlagamo, da diplomirane medicinske sestre, najmanj kar je, da se jim
               uvede obvezno uvajanje v delo. Večina ustanov to že izvaja. Pač z internimi akti te
               stvari določajo, ampak to je odvisno od ustanove do ustanove. Se pravi, ko
               diplomirana sestra pride v službo, ko konča izobraževanje, večina zavodov najprej
               uvede to interno izobraževanje. Predlagamo, da naj se vsaj to v zakonu zahteva, še
               bolje pa je, da imajo tudi one pripravništvo. To je ena stvar.</p>
               <p>Naslednja stvar. Presoja posledic, ki jih bo imel sprejem zakona, je navedena, da je
               bila javna predstavitev oziroma da so bile pripombe posredovane. Komu so bile vse
               predstavljene. Tako kot po navadi naše strokovno združenje ni bilo o tem obveščeno,
               ministrstvo nas o tem ni obvestilo. Obvestilo je samo del stroke, se pravi samo
               zbornico, zvezo. Če samo za intermezzo navedem, več kot dve leti naše strokovno
               združenje, od kar je gospa ministrica Kolar Celarc na svojem položaju, prosimo za
               sprejem oziroma da nas sprejme na pogovor. V dveh letih skoraj nismo uspeli … Smo
               prišli do tega, da nam je bilo lani obljubljeno po telefonu, da bomo v roku meseca
               dni povabljeni. Od tega je eno leto, od tega ni zaenkrat nič.</p>
               <p>Potem je naslednja stvar, ki nas moti – glede strokovnih nadzorov. Predlagamo, da
               tako kot je bilo od leta 2012 do 2016 da strokovne nadzore opravlja ministrstvo, ker
               je to sigurno najbolj učinkovita. Izkazalo se je, da je to učinkovita zadeva in tudi
               najcenej… Tudi podeljevanje nekomu drugemu pač sproža dodatne stroške. Zato
               predlagamo, da to še naprej izvaja ministrstvo,ker zdaj prihaja do tega, da pač
               tisti, ki ima podeljena javna pooblastila, lahko pri nas kar se tiče v babiški
               zdravstveni negi prihaja do tega, da trenutno ima zbornica javno pooblastilo, da to
               izvaja in se ravna pač po svojih aktih, ki so pač interni akti. Niso sprejeti na
               ravni države, se pravi <stage type="mag"/>(nadaljevanje)
               nekdo, ki ni član njihovega združenja, niti ne pada pod njihove kodekse. Ampak jih
               nekdo obravnava kljub temu. Kljub temu jih lahko obravnavajo po njihovih pravilnikih,
               ki so samo interna zadeva. Torej še enkrat poudarjam, predlagamo, da se to vrne
               ministrstvu, da se razmisli o tem.</p>
               <p>Potem je naslednja stvar, najbolj pomembna, ki se nas … V zvezi s tem, se pravi vsemi
               temi predlogi, ki sem jih navedel do sedaj, je potem seveda sistem odobritve (?) tega
               zakona, da bi se pravilniki spreminjali, če bi ostali pri tem kot je trenutno stanje,
               potem bi tudi pravilniki seveda se ne bi črtali. Bi ostali enaki kot so. Potem je pa
               37. člen, ki ureja status srednje medicinske sestre. To bi bolj na široko povedal,
               ker smo pri tem … Ravno naše strokovno združenje je pričelo z uvelja… Je zaznalo to
               anomalijo, ker zbornica združenje ni naredilo nič do sedaj oziroma dolgo časa. Ravno
               oni so te stvari peljali, pripeljali pa tako daleč, da je prihajalo do tega, da zdaj
               govorimo o tem, da s tem zakonom urejamo stvari, ki bi morale biti urejene pred 12
               leti. To trdi tudi ministrstvo in se s tem celo hvali, da urejamo stvar, ki ni
               urejena že 12 let. Kdo je urejal? Se pravi Zbornica zveza je bila tista, ki bi to
               morala urediti kot edina stroka, ki je bila priznana, ki so jo priznavali. In se zdaj
               dogaja, dvanajst let niso naredili nič in kaj se dogaja sedaj? Pri uveljavljanju tega
               člena so zopet edino oni tisti, ki bodo imeli glavno besedo, ki bodo določali pogoje
               po katerih bo nekdo to lahko priznanje, ta status imel urejen, oni bodo določili
               pogoje, se pravi zbornica in razširjeni strokovni kolegij. Spet je strokovno
               združenje izvzeto. Prihaja do tega, se pravi tisti, ki dvanajst let ni naredil nič,
               bo sedaj postavljal pogoje, jih bo še naprej postavljal in po kuloarjih se že govori,
               da si ne bi predstavljali prav, da tudi poslanci to veste, da so to, s tem pogoji,
               kot so jih oni zdaj postavili, se bo, govori se iz njihovih vrst, prihajajo podatki,
               da bo s tem urejenih samo 50 do 60 % srednjih medicinskih sester. Se pravi 40 %
               srednjih medicinskih sester, bodo pa še vedno na enakem položaju kot so do sedaj. Ker
               takrat, jaz sem bil eden teh, ki smo pri pravilniku smo pač postavljali rešitve, ko
               smo sodelovali. Jaz sem bil eden teh, ki sem v tej skupini takrat sodeloval in nihče
               takrat ni govoril o tem, da bi morali bit pogoji, ki so zdaj postavljeni v zakonu. Ko
               smo mi dali stvar iz roke, je tudi zbornica imela svoje člane v tej skupini. So se
               strinjali s tako dikcijo, kot je bila. Ko je šla iz delovne skupine stvar naprej, je
               nastal ta …</p>
            </sp>
            <sp xml:id="SDT7-OZZ-redna-24-2017-06-27.sp57">

               <speaker>PREDSEDNIK TOMAŽ GANTAR:</speaker>

               <p>Gospod Markeš, 5 minut smo rekli. Bi prosil, da počasi zaključite.</p>
            </sp>
            <sp xml:id="SDT7-OZZ-redna-24-2017-06-27.sp58">

               <speaker>KLEMEN MARKEŠ:</speaker>

               <p>Samo še dva stavka, če dovolite?</p>
            </sp>
            <sp xml:id="SDT7-OZZ-redna-24-2017-06-27.sp59">

               <speaker>PREDSEDNIK TOMAŽ GANTAR:</speaker>

               <p>V redu, ja.</p>
            </sp>
            <sp xml:id="SDT7-OZZ-redna-24-2017-06-27.sp60">

               <speaker>KLEMEN MARKEŠ:</speaker>

               <p>Se pravi nastal je ta zmazek in zato tej zadevi nasprotujemo v tem delu, ker mislimo,
               da bi mogle biti rešene vse srednje medicinske sestre, ne da se jih deli.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp61">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še eno pooblastilo. Gospo Vlasto Počkaj nadomešča gospa Irena Kotnik.</p>
               <p>Naslednji ima besedo gospod Konrad Kuštrin.</p>
            </sp>
            <sp xml:id="SDT7-OZZ-redna-24-2017-06-27.sp62">

               <speaker>KONRAD KUŠTRIN:</speaker>

               <p>Hvala lepa gospod predsednik.</p>
               <p>Povedno se mi zdi mnenje Zakonodajno-pravne službe parlamenta. Mislim, da pove o tej
               spremembi zakona vse. Pri vsebinskih točkah bi se priključil predsednici Zdravniške
               zbornice Slovenije in mislim, da vsa zdravniška stroka nasprotuje takemu načinu
               reševanja, razen v tistem delu seveda, ki se nanaša na naše sodelavke medicinske
               sestre. Moram reči, da so srednje medicinske sestre …/ oglašanje iz dvorane/ najbolj
               ponižan poklic v zdravstvenem sistemu.</p>
               <p>Sicer bi rad povedal, da s to spremembo Vlada tudi krši sporazum, ki ga je podpisala
               s sindikatom FIDES ob zamrznitvi stavke in da bodo posledice teh sprememb na koncu
               čutili pacienti, s tem, da bo javno zdravstvo, sicer javno na deklarativni ravni,
               vendar še manj dostopno kot je do sedaj.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp63">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednji je gospod Bojan Popovič.</p>
            </sp>
            <sp xml:id="SDT7-OZZ-redna-24-2017-06-27.sp64">

               <speaker>BOJAN POPOVIČ:</speaker>

               <p>Ja, lepo pozdravljeni. Bojan Popovič iz FIDES.</p>
               <p>Jaz bi opozoril na 4 stvari. O tem zakonu, ko ga berem, seveda pač ena stvar, ko ga
               beremo deklarativnih rešitvah, druga stvar pa seveda kako se bo <stage type="mag"/>(nadaljevanje) izvajalo, ker pač dejansko se z
               izvajanjem raznoraznih čudaških zakonov v Sloveniji ukvarjam že 15 let in vem kje so
               problemi. In vam povem, da v bistvu marsikaj ta zakon ne bo rešil. Pa gremo kar po
               vrsti.</p>
               <p>Zdaj, če gremo vprašanje koncesij. Pri vprašanju koncesij temeljna točka še vedno
               ostaja. Da se pravzaprav koncesije podelijo bolj ali manj takrat, ko je pravi človek
               v bistvu kandidat. Namreč, mi govorimo o tem, po eni strani hočemo zaščititi
               investicijo v koncesijo, ki traja 15 let. se pravi to je velika investicija. Po drugi
               strani bomo pa mi dali razpis in bomo rekli, da v bistvu v nekem kraju, recimo ne vem
               Slovenski Bistrici, pač v bistvu potrebujemo radiološko dejavnost. Koliko pa mislite,
               da bo kandidatov? Koliko pa mislite, da bo kandidatov (?), če morate v radiološko
               dejavnost urediti, ne vem, milijon evrov? Ja zdaj pa mislite, da se bodo pa tam do
               pet, pet in morate imeti odgovornega nosilca, morate imeti vse to kar v bistvu pač
               tam zahteva in zdaj verjetno bo razpis najbrž 30 dni. In zdaj ali si predstavljate,
               da bo zdaj v Slovenski Bistrici bodo pač tam ustanovili, da bomo zdaj ustanovili 5
               izvajalcev, bodo vložili vsak po milijon evrov, da potem v bistvu, da bo ministrstvo
               enega izbralo?. Točno vemo, da že v hipu, ko bodo ugotovili, da v Slovenski Bistrici
               potrebujejo radiologijo, se točno ve komu na kožo je pisana. In zdaj ne mi govoriti o
               vseh "unih" razpisih, razpisni dokumentaciji, kriterijih in tako naprej, ker je brez
               zveze. Takoj ko ste rekli katero dejavnost rabite in kje jo rabite, ste že definirali
               kdo bo. Vse ostali če niso, brez zveze.</p>
               <p>Potem drugo vprašanje. Drugo vprašanje so pogoji za opravljanje zdravstvene
               dejavnosti. Odgovornega nosilca, povejte mi kdo bo odgovorni, trenutno, ko bo zakon
               uveljavljen, kdo bo odgovorni nosilec na oddelku za radiologijo UKC Maribor. Po tej
               logiki morate UKC Maribor odvzeti dovoljenje za opravljanje radiološke dejavnosti,
               ker ga ni. Ker si jih izposojajo iz UKC Ljubljana. Povejte mi, kdo bo to? Ali za
               javne zavode pa to ne velja, vse to kar piše? Jaz vidim cel kup javnih zdravstvenih
               zavodov, ki ne bodo imeli odgovornega nosilca, to kar danes delajo. Potem pa seveda
               govorimo o tem, načeloma v redu, v bistvu kršitev etičnega kodeksa. Ampak mi moramo
               eno stvar vedeti, tako kot je napisan trenutno zakon, pomeni to, da pravzaprav za
               neplačilo članarine nekdo ne bo mogel pet let postati odgovorni nosilec dejavnosti,
               med tem ko pa nekdo, ki bo pa obsojen za kaznivo dejanje in bo šel za tri leta v
               zapor, jo bo pa čez tri leta pa že dobil. Zato, ker v bistvu mi dajem kot pogoj za
               opravljanje odgovornega nosilca v zadnjih petih letih ni imel kršitve etičnega
               kodeksa, ki je podzakonski akt, po drugi strani pa dajemo isto, pravzaprav tukaj
               pravnomočno obsojenost za kaznivo dejanje. Mi moramo vedeti, da pravnomočna
               obsojenost za kaznivo dejanje za pet let je precej redkeje za pet let kot pa kršitev
               kodeksa. In zdaj bomo mi v bistvu tukaj to našteli in zdaj najbolj interesantno je
               to, da če jaz pogledam kršitev kodeksa, če jih pogledam kateri so, marsikaj, ampak
               med drugim piše tudi kršitev pravil zbornice. Kar dejansko pomeni, da bomo mi recimo
               imeli urologijo, splošna bolnišnica Izola, kjer se spet sprašujem kjer imamo verjetno
               lahko samo enega odgovornega nosilca dejavnosti, ta ne bo plačal članarine v
               zbornici, ugotovljena bo kršitev kodeksa in bomo izgubili dejavnost. Zato še enkrat
               pravim. Pustimo, gremo od deklarativnih ciljev k temu kako se bodo zakoni
               izvajali.</p>
               <p>No in potem še zadnje vprašanje, tako, da ne bom predolg. Je pa seveda pač vprašanje
               dela pri drugih delodajalcih. V našem sporazumu smo pač dejansko napisali, da vsaj za
               delo pri drugem javnem zdravstvenem zavodu, da pač ni potrebno soglasje lastnega
               zdravstvenega zavoda, ker smo videli pravzaprav kam stvari peljejo. UKC-ja se med
               seboj pravzaprav obstreljujeta v bistvu z raznoraznimi pač v bistvu se "špilata"
               rivalstvo in ne dajeta soglasja drug drugemu in seveda smo vsaj to dali v naš
               sporazum, da potem v bistvu vsaj, ko gre za delo pri drugih javnih zdravstvenih
               zavodih, ker nekateri javni zdravstveni zavodi sploh ne morejo opravljati dejavnosti
               brez gostujočih zdravnikov. Zato v bistvu je ta dejansko spet dajemo v roke
               pravzaprav direktorjem zato, da se med seboj obračunavajo.</p>
               <p>Skratka še enkrat pravim. Ena stvar so deklarativni viri, ampak povem vam, verjetno
               magnetogram bo, čez pet leta ali tri leta lahko preberemo, da je natanko to res, kar
               sem zdaj rekel. Ker vem kako se izvajajo zakoni in vem kam so vse tile takšne in
               drugačne neumnosti vodile. Vedno govorimo o tem javnem zdravstvu … Samo še da
               zaključim. Javno zdravstveno ni javno, če je treba čakati na storitev tri leta. Treba
               je torej tudi definirati, da javna dejavnost, ki je in to se popolnoma strinjam kar
               je tudi Zakonodajno-pravna služba povedala, javna zdravstvena dejavnost mora biti
               tudi po svoji vsebini javna, ne pa pravzaprav samo državna.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp65">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Naslednja je Maja Pavlin Klemenc. Izvolite. <stage type="mag"/>
               </p>
            </sp>
            <sp xml:id="SDT7-OZZ-redna-24-2017-06-27.sp66">

               <speaker>MAJA PAVLIN KLEMENC:</speaker>

               <p>Hvala za besedo.</p>
               <p>Se bom predstavila. Jaz sem zasebnik koncesionar, sicer po nazivu primarijka
               specialistka splošne in družinske medicine. Imam več kot tri desetletja dela kot
               zdravnica, od tega 10 let kot koncesionar, 15 let pa sem bila vodja službe v
               zdravstvenem domu, zato lahko rečem, da vse sisteme odlično poznam.</p>
               <p>Kot zdravnik se seveda trudim za kvalitetno delo, sem javna zdravstvena služba in se
               seveda trudim biti boljša kot zdravstveni zavod. Moti me ta 14. člen, ki pravi, da se
               koncesija podeli le, če koncendent ugotovi, da javni zdravstveni zavod ne more
               zagotavljati opravljanja zdravstvene dejavnosti v obsegu kot je določen z mrežo, ki
               je seveda nimamo in če javni zdravstveni zavod ne more zagotavljati potrebne
               dostopnosti zdravstvenih storitev, ampak javni zdravstveni zavod rabi še dodatno
               varovalko, mora biti bolj zaščiten kot severni medved v živalskem vrtu in to mora
               biti in v obsegu, ki ne ogroža dejavnosti in nadaljnjega obstoja. Se pravi on ni
               sposoben opravljati te dejavnosti, da je potrebno dati koncesijo kljub temu pa ga je
               treba maksimalno zaščititi. Z mojo zdravo kmečko pametjo je to skregano, saj jaz
               mislim, da mora država ravnati kot dober gospodar in da je koncesionar, pa naj bo
               zdravnik splošne medicine kot sem jaz, mene bolniki izberejo, mojim bolnikom je
               onemogočeno, da bi me izbrali, ker sem omejena z glavarino, onemogočeno je, ker imam
               lahko samo eno koncesijo, pa bi glede na želje, ki so, lahko imela 3 tisoč
               opredeljenih ljudi, tolikšne so želje. Jaz lahko delam tudi pridobitno dejavnost
               izven mojega časa. To pomeni, moje bolnike cepim, jih spodbujam k cepljenju proti
               klopnemu meningoencefalitisu, pnevmokoku in vsem tem gripam, kar je. Ker jaz lahko
               svojo srednjo medicinsko sestro stimuliram in nadziram. Javni zdravstveni zavod ima
               pa probleme s to dejavnostjo. Pa bodi to dovolj. Jaz sem kot 15-letni vodja službe
               dobila eno zahvalo po mailu, ker sem pred Zavodom za zdravstveno zavarovanje uvedla
               naročanje, ker sem uvedla strokovni nadzor in ker sem uvedla redno strokovno
               izobraževanje.</p>
               <p>Če pa greva še naprej na naslednji člen. Jasno je, da je koncesija omejena. Lahko in
               mora biti določeno podaljšanje, to je predvidljivo in to je vsem razumljivo. Vendar
               pa, a veste, v glavah naših pravnikov je vse zacementirano. Na našem področju imamo
               zdravnika, zobozdravnika, ki mu je dve leti pred upokojitvijo potekla koncesija in mu
               je niso podaljšali. Čeprav ni bilo pritožb, imel veliko število opredeljenih bolnikov
               in slovel je kot zelo dober zobozdravnik, vendar možnosti podaljšanja ni imel. Se
               pravi kaj, občina je raje odprla malho, da so odkupili vsa njegova osnovna sredstva,
               nekako se je zaposlil v javnem zdravstvenem zavodu, da pride do upokojitve. In jas se
               sprašujem, ali je ta zakon res v vseh pogledih racionalen in ali omogoča
               racionalnost.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp67">

               <speaker>PODPREDSEDNIK BRANKO ZORMAN:</speaker>

               <p>Hvala.</p>
               <p>Naslednja ima besedo gospa Alenka Forte.</p>
            </sp>
            <sp xml:id="SDT7-OZZ-redna-24-2017-06-27.sp68">

               <speaker>ALENKA FORTE:</speaker>

               <p>Spoštovani gospod podpredsednik, spoštovani poslanci in gosti!</p>
               <p>Sem Alenka Forte, 18 let sem koncesionarja, tukaj pa bom podala mnenje kot tajnik
               strokovnega združenja zasebnih zdravnikov in zobozdravnikov.</p>
               <p>Nekaj statističnih podatkov. Trenutno v Sloveniji deluje 7 tisoč 710 zdravnikov, kar
               pomeni 2,6 zdravnika na tisoč prebivalcev. V naše strokovno združenje je včlanjenih
               980 od tisoč 378 koncesionarjev v Sloveniji. Prosta izbira osebnega zdravnika in
               zobozdravnika, specialista in bolnišnice v primeru programskih pregledov in posegov,
               je bila do sedaj v slovenskem prostoru pravica, ki jo zagotavlja Ustava Republike
               Slovenije in sedaj veljavna zakonodaja,<stage type="mag"/>(nadaljevanje) ter pravila obveznega zdravstvenega zavarovanja.
               Predlagani Predlog sprememb zakona o zdravstveni dejavnosti je izrazito usmerjen
               proti delovanju koncesionarjev, oziroma na dolgi rok koncesionarstvo postopno ukinja.
               Predlogi v zakonu različno obravnavajo koncesionarje in javne zdravstvene zavode
               oziroma zakon je izrazito usmerjen v zaščito delovanja javnih zavodov in ne v pravice
               bolnikov za boljšo, hitrejšo dostopnost do zdravstvenih storitev. Predlog sprememb
               Zakona o zdravstveni dejavnosti ne upošteva veljavne zakonodaje in ne Ustave
               Republike Slovenije, ne upošteva pravnega reda Evropske unije, kjer je posamezniku
               dovoljena prosta pobuda, svoboda ustanavljanja in konkurence med izvajalci.</p>
               <p>Kakorkoli že Vlada z amandmaji obrača zakonodajo, je zdravstvena dejavnosti po pravu
               EU gospodarska dejavnost. Izkrivljeno se obdolžuje koncesionarje za dolge čakalne
               dobe, ko vemo, da so čakalne dobe posledica politike Zavoda za zdravstveno
               zavarovanje in vsakokratne Vlade. Do sedaj je bolnik oziroma zavarovanec lahko izbral
               izvajalca zdravstvene storitvah. Izbira osebnega zdravnika je intimna pravica
               vsakogar od nas. Predlagana spremembe v zakonu bodo imele za posledico kršitev
               pacientovih pravic o prosti izbiri zdravnika zobozdravnika in s tem do enakopravne
               dostopnosti do pravic iz zdravstvenega varstva. Torej zdravnik zasebnik na primer ne
               bo mogel predpisati bolniške ali zdravnika napotiti na zahtevno diagnostiko in
               zdravljenje. Predlagane spremembe ne prinašajo rešitev za izboljšanje kakovosti in
               dostopnosti. Čakalne dobe se bodo žal z izločanjem koncesionarjev iz mreže javne
               zdravstvene službe dodatno podaljševale in bo še več pacientov pahnilo v
               samoplačniške storitve. Zaradi omejevanja koncesij bo prišlo do slabše oskrbe
               prebivalstva, predvsem v oddaljenih krajih, se pravi tam kjer pretežno delajo
               koncesionarji.</p>
               <p>Ob upoštevanju evropske direktive o prostem čezmejnem pretoku zdravstvenih storitev
               prihaja do dodatne diskriminacije domačih izvajalcev v primerjavi z izvajalci v
               državah Evropske unije. Slovenija v luči evropske direktive o prostem čezmejnem
               pretoku zdravstvenih storitev odpira na široko vrata tistim, ki bodo na račun zbranih
               davkoplačevalskih prispevkov na ZZZS iskali storitve v državah članicah Evropske
               unije, s čimer bo denar odtekal iz Slovenije. Še več, zakonodaja v Sloveniji ne ščiti
               domačih izvajalcev, dopušča oglaševanje tujih ponudnikov zdravstvenih storitev v
               Sloveniji, med tem, ko domačim izvajalcem to zakon izrecno prepoveduje, s čimer
               pravzaprav država priznava, da je zdravstvo tržna dejavnost.</p>
               <p>Predlog zakona je protipraven z vidika omejevanja dela mladih zdravnikov
               specialistov. Vsak zdravnik z licenco je strokovno, pravno in moralno sam odgovoren
               za svoje delo. Med tem, ko bi po predlogu Zakona o zdravstveni dejavnosti lahko
               specialist z veljavno licenco v javnem zavodu takoj samostojno delal, pa bi lahko
               stopil med koncesionarje šele čez pet let, kar je spet neenakost pred zakonom.
               Predlog sprememb Zakona o zdravstveni dejavnosti predstavlja kršitev slovenske in
               evropske zakonodaje, kjer velja načelo proste pobude ustanavljanja in načela enakosti
               pred zakonom. Zakon posega v pravice posameznega zdravnika z vidika pravno-delovne
               zakonodaje, saj posega v prosti čas posameznega zdravnika z omejevanjem dela
               zaposlenih zdravnikov iz javnih zavodov v prostem času. Bodisi, da ima popoldanski
               espe ali da dela pri nekem koncesionarju, kar je v očitnem nasprotju z veljavno
               zakonodajo, med tem na primer drugi profili, razni profesorji prava, pa lahko delajo
               po podjemnih pogodbah, svetovalnih pogodbah in so celo svetovalci tega Državnega
               zbora.</p>
            </sp>
            <sp xml:id="SDT7-OZZ-redna-24-2017-06-27.sp69">

               <speaker>PODPREDSEDNIK BRANKO ZORMAN:</speaker>

               <p>Gospa Forti, bi vas prosil samo, če počasi končate, ker imamo omejitev.</p>
            </sp>
            <sp xml:id="SDT7-OZZ-redna-24-2017-06-27.sp70">

               <speaker>ALENKA FORTE:</speaker>

               <p>Bom bom. Vprašljivost predlaganega zakona je tudi z vidika predvidene retroaktivnosti
               zakona, saj imamo koncesionarji veljavne odločbe. Zahteva po uskladitvi s predlagano
               novo zakonodajo, tako predstavlja pravni problem in koncesionarji bomo uveljavljali
               svojo pravico na sodiščih, če bo treba tudi evropskih.</p>
               <p>Samo še podatek. V Sloveniji deluje 318 družinskih zdravnikov, praviloma je tisoč 900
               opredeljenih na družinskega zdravnika in družinski zdravniki v Sloveniji skrbijo za
               620 tisoč državljanov. Tem boste s takšnim zakonom omejevali, "mnogokaterim",
               dostopnost do izbranega osebnega zdravnika, ki bi imel polna pooblastila delovanja v
               javni zdravstveni mreži. In še več, na primer lahko vam povem, da smo nekateri
               koncesionarji vključeni v pomembne državne programe preventive.</p>
            </sp>
            <sp xml:id="SDT7-OZZ-redna-24-2017-06-27.sp71">

               <speaker>PODPREDSEDNIK BRANKO ZORMAN:</speaker>

               <p>Gospa Forte, 5 minut. Žal imamo še veliko razpravljavcev, tako da vam bom moral vzeti
               besedo. <stage type="mag"/>(nadaljevanje) Če lahko
               zaključite prosim.</p>
            </sp>
            <sp xml:id="SDT7-OZZ-redna-24-2017-06-27.sp72">

               <speaker>ALENKA FORTE:</speaker>

               <p>Dva stavka. Lahko mi vzamete besedo. Glejte, najbolj perverzno je recimo kaj država
               dela na področju zdravstva. Iz zdravstvene blagajne namenja 45 evrov po glavi
               zavarovanca, več kot polovica koncesionarjev je zobozdravnikov in ravno na tem
               področju so ljudje pozvani največ k samo-doplačevanju, kar je logično, 45 evrov po
               glavni ne zadošča niti za najbolj primitivne materiale, tako da so prav v tej
               dejavnosti naši državljani najbolj poklicani k samoplačništvu.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp73">

               <speaker>PODPREDSEDNIK BRANKO ZORMAN:</speaker>

               <p>Hvala lepa. / aplavz/</p>
               <p>Naslednja je gospa Helena Mule. Brez komentarjev prosim, no. Tudi …</p>
            </sp>
            <sp xml:id="SDT7-OZZ-redna-24-2017-06-27.sp74">

               <speaker>HELENA MULE:</speaker>

               <p>/ mikrofon izključen/ Pozdravljeni, jaz tudi prihajam …</p>
            </sp>
            <sp xml:id="SDT7-OZZ-redna-24-2017-06-27.sp75">

               <speaker>PREDSEDNIK TOMAŽ GANTAR:</speaker>

               <p>Ne, ne, ne. Ker je treba za magnetogram.</p>
            </sp>
            <sp xml:id="SDT7-OZZ-redna-24-2017-06-27.sp76">

               <speaker>HELENA MULE:</speaker>

               <p>/mikrofon izključen/ Saj znam na glas govoriti, tako da me boste slišali.</p>
            </sp>
            <sp xml:id="SDT7-OZZ-redna-24-2017-06-27.sp77">

               <speaker>HELENA MULE:</speaker>

               <p>Jaz sem tudi zasebnica, predstavnica Strokovnega združenja zasebnih zdravnikov in
               zobozdravnikov. Koncesionarka sem 5 let in pol, iz javnega zdravstvenega zavoda sem
               odšla zato, ker se v javnem zdravstvenem zavodu ob taki organizaciji dela kot je,
               stvari nikakor in prepočasi premikajo na boljše. Kdorkoli sedi v tej sobi in sprejema
               zakonodajo s področja zdravstva in ne ve, da zdravniki v prvi vrsti in predvsem
               želimo delati dobro za bolnike, ne glede na to v kakšni organizacijski obliki in kje,
               mi je žal, da sprejema to zakonodajo.</p>
               <p>Tisto kar želimo zdravniki predvsem, je sprememba zakonodaje, ki bo ta zdravstveni
               sistem obrnila tako, da se bo delalo v dobro bolnikov. To je vse kar želimo zdravniki
               in sem užaljena, kadar slišim tukaj vzklike o zdravniških lobijih. Mi smo svoje
               življenje in svoje delo posvetili delu z bolniki. In prosim, za božjo voljo, delajte
               že enkrat tako z nami, kot si želimo mi delati z vsemi vami. Tisto, kar bi si želela,
               je, da bi vsak bolnik v tej državni natančno in jasno vedel kaj iz sistema
               zdravstvenega zavarovanja dobi in da bi tudi vsak izvajalec zdravstva v tej državi
               vedel koliko in pod kakšnimi pogoji bo za storitve, ki jih bo opravil, plačan. Potem
               bi se lahko pogovarjali o zdravih temeljih našega zdravstva. Dokler volje, da se bodo
               zadeve spremenile, tako ni, jih ne bo. In dokler se bo krpalo luknje in popravljalo
               nekaj in malo barvalo te koncesije, sprememb, pravih sprememb v zdravstvu ni. Moje
               stališče je, da ta ponujena sprememba zakonodaje ne predstavlja nobene reforme in bo
               še poslabšala naš zdravstveni sistem.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp78">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednji ima besedo gospod Franci Gerbec.</p>
            </sp>
            <sp xml:id="SDT7-OZZ-redna-24-2017-06-27.sp79">

               <speaker>FRANCI GERBER:</speaker>

               <p>Spoštovani gospod Predsednik, gospe in poslanke in poslanci.</p>
               <p>Jaz govorim v imenu Društva na srcu operiranih. Sem član upravnega odbora in član
               Društva za zdravje naroda. Jaz sem bil eden tistih, ki sem bil pri tem, da bi bil še
               eden mnogih tisočih, ki so bili posledica dogmatike in dogem, katerih cedilo vidimo
               zdaj v tej zakonodaji. Ko je bilo vse tako napisano in mislim, da to kar boste
               verjetno sprejeli, ker ste tako dogovorjeni, pomeni po našem mnenju prepričanje v
               staro znano dogmo, ki je pokopala socializem, to je vsemogočnost pravnih norm, ki da
               lahko vse zagotovi. Ta dogma je pokopala socializem in ta dogma bo pokopala tudi to
               zakonodajo.</p>
               <p>Zadnjič je profesor dr. Petrič na televiziji povedal kako je kot član Kavčičeve Vlade
               poslušal Staneta Kavčiča, ki je rekel: "Za božjo voljo, do kdaj bomo mi še z zakoni
               omejevali osebno delo?" Ker takrat je veljal, ne vem če mlajši pomnite, imenoval se
               je Zakon o osebnem delu s sredstvi lastnih občanov. To je bil potem kasneje zakon
               obrti. Ta je pa določal koliko sme imeti en obrtnik dva zaposlena, eden enega, eden
               pa do pet. In to je recidiv tega istega in to se bo pokazalo seveda skozi čas, ko
               bomo pacienti, ker gre za to kako mi pacienti to doživljamo. Mi doživljamo te
               spremembe s strahom. Če bi bilo res to kar predlagatelji povedo, potem smo mi
               absolutno za to. Ampak žal je problem, da je to <stage type="mag"/>(nadaljevanje) seveda iluzija, nevarna iluzija in meni je razumljivo
               oziroma nam je razumljivo, da to v javnosti doživlja podporo. Če bi se meni
               predstavljal tako kot se, da bo vse to zagotovljeno, potem za božjo voljo zakaj ne bi
               bili za to. Ampak seveda problem je v tem, da manjka osnovni instrumentarij. Jaz ne
               bom ponavljal tega kar sta prej povedali spoštovani zdravnici, že samo to, da nimamo
               mreže določene že 25 let, to pomeni, da bo prišlo do popolne arbitrarnosti na tem
               sistemu. To je v naprej jasno, da bo to prišlo do velike stopnje arbitrarnosti. Kdo
               pa odgovarja za to kakšno izjavo bo dal javni zdravstveni zavod. Jaz sem bil osem let
               član sveta Zdravstvenega doma Domžale in poznam delovanje javnih zdravstvenih zavodov
               in jih podpiram in podpiram zdravstvene domove kot temelj našega zdravstvenega
               sistema. Absolutno!</p>
               <p>Zdaj naj mi pa ministrica in drugi odgovorijo na sledeče vprašanja oziroma na … Kaj
               se bo zgodilo, če bodo javni zdravstveni zavodi dali izjavo, da so sposobni izvršiti
               ta program? Kaj to pomeni? Da bo tisoč 300 zdravnikov kaj? Izgubilo koncesijo in bodo
               imeli možnost, da se zaposlijo v zdravstvenih zavodih? Mene zanima, nas zanima ali
               ima ministrstvo predstavo o tem kaj pomeni izvedba tega zavoda na primarni ravni in
               tudi na sekundarni ravni. Mi menimo, da je ta zakon, da je ta zakonodaja izrazito in
               v celoti usmerjena anti-zasebniško in ustvarja žal eno, bi rekel, eno nepotrebno
               konfrontacijo, ker je popolnoma jasno, da potrebujemo vse – potrebujemo in javne
               zdravstvene zavode pa rabimo tudi zasebne nosilce. In na mesto, da bi imeli na to en
               razume pogled, neko razumno mero okoli tega, se ustvarja vtis, ki bo doživel svoj
               zlom po tem, ko se bo to začelo uresničevati, kot da je treba pravzaprav zatolči
               zasebno iniciativo. Nam se zdi, da je to, bi rekel, škodljivo z vidika pacientov in
               zato menimo, da takšen zakon ne bi smel biti sprejet, s takimi luknjami, kot jih ima
               kot je sedaj pripravljen.</p>
               <p>Jaz mislim, da konec je tale. Država s tem zakonom ustvarja in tudi zakonom o
               zdravstvenem zavarovanju vtis, kot da je sposobna narediti vse in da je sposobna na
               enem mestu odločati o vsem. Ta sistem se bolj centralizira kot se je do sedaj, sistem
               je bil bolj decentraliziran. Ta sistem se zdaj celoti centralizira na Ministrstvu za
               zdravje. Jaz mislim, da bo zlom te iluzije o popolni centralizaciji na ministrstvu za
               zdravje žal ga bomo mi doživeli na svojih ramenih.</p>
               <p>Hvala lepa.</p>
            </sp>
            <sp xml:id="SDT7-OZZ-redna-24-2017-06-27.sp80">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednja ima besedo gospa Tina Bergant.</p>
            </sp>
            <sp xml:id="SDT7-OZZ-redna-24-2017-06-27.sp81">

               <speaker>TINA BERGANT:</speaker>

               <p>Spoštovani, v imenu mladih zdravnikov se vam zahvaljujem za povabilo na vašo sejo,
               ker ste nam s tem omogočili, da vam na kratko predstavimo svoje argumente zaradi
               česar se mi ne strinjamo z določenimi točkami tega zakona.</p>
               <p>Zdaj kdo sploh smo mladi zdravniki. Mladi zdravniki smo neformalna organizacija, ki
               je v zadnjih mesecih vzniknila iz potrebe po večji vključenosti mladih. Med drugim
               tudi v zakonodajne postopke. Zaradi tega, ker se čutimo tudi odgovorne, da prispevamo
               k tvornim predlogom za izboljšanje zdravstvenega sistema. Mladih zdravnikov nas je
               1/3 vseh zdravnikov, približno malo manj kot 4 tisoč nas je in mi in naši bolniki smo
               tisti, ki bomo nosili posledice teh zakonov še več let po sprejetju.</p>
               <p>Izpostavila bom tiste točke s katerimi se ne strinjamo in ki bodo imele posledice za
               vse nas. Eno je omejevanje samostojnosti po specialističnem izpitu s posledicami
               predvsem na primarnem nivoju. Govorimo za primarno pediatrijo, primarno ginekologijo
               in družinsko medicino, zlasti v odročnih krajih. Gre za posledično centralizacijo
               zdravstva s premikom mladih specialistov iz primarnega nivoja odročnih krajev na
               sekundarni nivo, kjer je več zaposlenih. Gre za omejevanje dela izven zavoda in za
               defakto postopno ukinitev koncesij. Da bolj podrobno razložim. Vsak zdravnik po
               opravljenem specialističnem izpitu prejme licenco za delo. Ta licenca mu nalaga polno
               strokovno odgovornost in tudi pomembno nosilno vlogo znotraj delovnega tima. Hkrati
               je licenca dokument, ki nam daje strokovne kompetence, da smo svoje delo sposobni
               opravljati samostojno in se tudi samostojno odločati o načinu in vrsti zdravljenja.
               Ne razumemo torej zakaj potrebno z določiloma o odgovornem nosilcu dejavnosti to
               samostojnost prenesti za nadaljnjih pet let in v bistvu se sprašujemo kaj se bomo v
               tem času, razen morda dodatnih administrativnih stvari, naučili. <stage type="mag"/> (nadaljevanje) Z uvedbo novega instituta
               odgovornega nosilca zdravstvene dejavnosti je predlog zakona tudi posegel v ustavno
               pravico mladih zdravstvenih delavcev do svobode dela ter svobodne gospodarske pobude
               in to določilo specifično omejuje samo nas, izolirano poklicno skupino, ki delamo v
               zdravstvu. Dodatno je s tem predlagatelj direktno vplival na razpisovanje koncesij,
               ki jih kolegi tik po specialističnem izpitu ne bomo mogli prevzeti, če jih bomo
               seveda želeli. Posledice tega zakona bo, največje breme bo s tem prevzel primarni
               nivo zdravstva, ki pa je že itak kronično podhranjen in že zdaj obstaja v veliki meri
               samo zaradi ogromnega števila pregledov, ki jih opravi posamičen zdravnik na
               primarnem nivoju.</p>
               <p>Dodatna obremenitev na primarnem nivoju bo posredno vodila v večjo centralizacijo
               zdravstva, mladi se bodo raje odločali za specializacije v sekundarnih in terciarnih
               ustanovah, kjer bo bolj varno, v smislu, da je tam več zaposlenih, več je tudi
               starejših mentorjev, z več kot 5-letno izkušnjo dela po specializaciji, po
               specialističnem izpitu, vendar pa s tem ne bomo naredili nič dobrega za naše bolnike.
               Primeri iz tujine, tako v Veliki Britaniji, kot na Danskem in Švedskem kažejo, da
               centralizacija kot takšna poslabša oskrbo, z izjemo seveda nekaterih specifičnih
               stanj, kot je recimo definitivna oskrba bolnika po infarktu ali pa recimo otroška
               kardiokirurgija.</p>
               <p>Hkrati s tem bomo močno podražili sistem, tudi zaradi dražjih diagnostičnih postopkov
               se bodo povečali stroški zdravstvene blagajne. Nisem prepričana, če si to želite s
               sprejemom tega zakona. Slovenija je tudi ob tem majhna država, z zelo razgibanim
               terenom in posledično razdrobljenimi manjšimi zdravstvenimi ustanovami, zdravstvenimi
               domovi, postajami, ambulantami, ki pa imajo svoj namen in smisel ravno v boljši
               dostopnosti zdravstvene oskrbe za paciente v odročnih krajih. Ravno teh pacientov je
               dejansko največ in potrebujejo storitev primarne ravni, ne potrebujejo
               subspecialistične, sekundarne, terciarne ali pa celo kvartarne oskrbe. Tovrstne
               ustanove navadno bazirajo na enem samem zdravniku posamezne specialnosti. V kolikor
               gre za mladega specialista, bo ta kraj bodisi izgubil zdravstveno dejavnost, bodisi
               bo potreboval novega zdravnika, ki ustreza pogojem. Vprašanje je, ali bo ta ustanova
               imela dovolj sredstev, da bo zaposlila oba.</p>
               <p>Če povzamem. Mladi zdravniki želimo avtonomijo poklica, ki je v svetovnem merilu
               praviloma zagotovljena z licenco, torej specialističnim izpitom. Hkrati pa želimo, da
               ohranimo primarno raven oskrbe, ne podhranjeno, pač pa da bolnikom zagotovimo
               primarno oskrbo tudi z mladimi specialisti.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp82">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj imam samo še zadnjega prijavljenega, to je gospod Jaka Bizjak.</p>
            </sp>
            <sp xml:id="SDT7-OZZ-redna-24-2017-06-27.sp83">

               <speaker>JAKA BIZJAK:</speaker>

               <p>Dober dan.</p>
               <p>Jaz prihajam iz Skupnosti socialnih zavodov, ki zastopa izvajalce institucionalnega
               varstva starejših in posebnih skupin odraslih, kjer dobrih 11 tisoč delavcev skrbi za
               21.500 stanovalcev.</p>
               <p>Ta novela se tiče tudi nas, zato smo bili tukaj že v neki komunikaciji z Ministrstvom
               za zdravje, pa žal nismo bili pretirano uspešni.</p>
               <p>Na začetku bi rekel, da je en pravnik leta 2009 napisal en članek, kjer je rekel, da
               neke priprave zakona ni smiselno začeti, dokler nosilci oblasti dovolj ne opredelijo
               temeljnega namena zakona, njegovih ciljev in okvirnih idej o posameznih zakonskih
               rešitvah. Ta pravnik je zdaj predsednik Vlade, pa verjetno če bi videl kako se je ta
               novela pripravljala, bi se malo zgrozil. Obrazložitev je bila dodana čisto na koncu,
               privlečena za lase in tudi v marsikaterih delih sploh ne pojasni so kje prišli do
               nekaterih rešitev.</p>
               <p>Mi se tudi zelo strinjamo s pripombo, ki jo je dala Zakonodajno-pravna služba, da je
               ta zakon napisan izredno nejasno, kar že samo po sebi predstavlja kršitev ustavnega
               načela pravne države. Saj pač deležniki pa naslovniki tega zakona niti slučajno ne
               morejo razbrati kdo zdaj sploh hudiča rabi recimo to dovoljenje za opravljanje
               zdravstvene dejavnosti, ali ga javni zavodi rabijo ali ne. Mislim, naredili bomo
               takšno zmedo, da jo bomo potem še z enimi tremi novelami zakona popravljali.</p>
               <p>Zato mislim, da bi bilo že tukaj iz tega razloga treba to zadevo pač dati nazaj
               pripravljavcem, da se mogoče potrudijo malo bolj.</p>
               <p>Potem pa je še ene par čisto konkretnih problemov s to problematiko pridobivanja
               dovoljenj za opravljanje zdravstvene dejavnosti. Mi mislimo, da pač že po prejšnji
               zakonodaji smo bili socialnovarstveni zavodi oziroma domovi za <stage type="mag"/> (Nadaljevanje) starejše, pač, smo imeli pravico, da to
               upravljamo. Konec koncev je zdravstvena nega sestavni del vsakega institucionalnega
               varstva in to iz veljavne zakonodaje jasno izhajalo. Tudi nekaj socialnovarstvenih
               zavodov je imelo tudi zaposlene zdravnike, ker pač se v tistem kraju ni dalo dobiti
               izvajalca splošne ambulante ali pa so imeli, recimo, zaposlenega specialista
               psihiatra, ker se je glede na posebno populacijo tam to izkazalo kot nujno potrebno.
               Sedaj pa trenutno iz tega zakona ven vidimo, da je predlagatelj brez jasnih razlogov
               zakaj napisal, da domovi za starejše lahko upravljajo le zdravstveno nego in
               rehabilitacijo, ne pa specialistične in druge zdravstvene dejavnosti. Posebni
               socialnovarstveni zavodi, zavodi za usposabljanje pa lahko tudi specialistično
               zdravstveno dejavnost. V obrazložitvi se seveda predlagatelj ni niti najmanj potrudil
               obrazložiti zakaj tako razlikovanje, zakaj taka neenakopravna obravnava precej
               podobnih položajev. V domovih za starejše namreč tudi precej potrebujemo specialiste
               in splošne zdravnike. Predvsem rabimo splošne zdravnike, ker smo pač po sili razmer
               postali že negovalna bolnišnica, ker pač zdravstveni sistem nima zmogljivosti za
               ljudi, ki rabijo, ne vem, neko zdravstveno nego in tudi oskrbo v, ne vem, zadnje pol
               leta življenja ali pa, recimo, ki rabijo rehabilitacijo po, ne vem, zlomu velike
               kosti ali pa možganski kapi. Tukaj bi bilo zelo fino, če bi to tudi nam omogočili ali
               pa na začetku vsaj jasno obrazložili zakaj mi tega ne moremo delati.</p>
               <p>Dalje, pa tudi še vedno moramo omeniti, da ta zakon se še vedno ni dotaknil enega
               odprtega vprašanja. To je pač zdravstvene nege na domu. Domovi že izvajamo pomoč na
               domu, ki pa si podaja kljuko s patronažnim varstvom, zaradi tega, ker pač socialna
               oskrbovalka, ne vem, ne sme dati niti inzulinske injekcije enemu starejšemu, ki si jo
               sam ne more dati, kar je precej neracionalno, pa ne vem, če smo tako bogata država,
               da si to lahko privoščimo.</p>
               <p>Jaz bi tukaj res pozval ta odbor, da ni treba, da ste člani glasovalni stroj
               koalicije in še enkrat premislite kaj se lahko s sprejemom tako nedodelanega zakona
               zgodi. In pač razmislite ali ste pripravljeni na vso to odgovornost. Hvala.</p>
            </sp>
            <sp xml:id="SDT7-OZZ-redna-24-2017-06-27.sp84">

               <speaker>PREDSEDNIK TOMAŽ GANTAR:</speaker>

               <p>Hvala lepa. S strani gostov nimam več prijavljenih. Je še kdo? Proceduralno, gospa
               Jelka Godec.</p>
            </sp>
            <sp xml:id="SDT7-OZZ-redna-24-2017-06-27.sp85">

               <speaker>JELKA GODEC (PS SDS):</speaker>

               <p>Najlepša hvala za besedo. V teh razpravah oziroma mnenj, ki so jih podali vabljeni,
               lahko rečemo, da je ministrstvo naredilo zelo zanimivo zadevo. V zakon je dalo
               zadeve, ki se tepejo med seboj oziroma v zakon je dalo zadeve, ki odgovarja predvsem
               medicinskim sestram, babiški negi, zato da pač ima na strani določen segment
               zdravstva. Na drugi strani pa poslušamo, da z zakonom niso zadovoljni zdravniki in da
               ne bodo zadovoljni pacienti. V Poslanski skupini Slovenske demokratske stranke smo že
               v prvi obravnavi povedali, da zakon po našem mnenju ni primeren za nadaljnjo
               obravnavo. Slišali smo danes od Zakonodajno-pravne službe še vedno dva argumenta,
               kljub temu, da so amandmaji na mizi, da ni jasno opredelitve kaj je javna služba, da
               ta zakon ne sledi oziroma ni jasno ali sledi ciljem dostopnosti. Govorijo seveda o
               14. členu, ki še vedno ni amandmiran. Torej, da se koncesija podeli, če kocendent
               ugotovi, da javni zdravstveni zavod ne more zagotavljati opravljanja zdravstven
               dejavnosti obsegu kot je določen z mrežo javne zdravstvene službe. Na tem mestu se je
               treba takoj ustaviti in povedati, da mreže javne zdravstvene službe nimamo. Kako
               lahko pišemo zakon oziroma del v člen zakona, da glede na, torej določen z mrežo
               javne zdravstvene službe, če tega nimamo.</p>
               <p>Naslednja zadeva, ki je, se navezuje tudi na zakon o zdravstvenem varstvu in
               zavarovanju, ki ga še vedno nimamo in še vedno ne vemo kaj z njim bo. Torej, glede na
               vsa ta mnenja, glede na mnenje, predvsem pa glede na mnenje Zakonodajno-pravne službe
               ponovno predlagamo, da se glasuje o predlogu, in sicer da zakon ni primeren za
               nadaljnjo obravnavo. <stage type="mag"/> (Nadaljevanje)
               S tem dajemo možnost ministrstvu, da zakon dodela, ne da mi v petek dobimo 30
               amandmajev, v petek. Čakajte malo, v petek dobimo 30 amandmajev, ki jih moramo čez
               vikend pogledati, danes na mizo pa dobimo novih 30 amandmajev, ki nekako popravljajo
               te amandmaje. Poglejte, šalabajzersko narejen je bil Zakon o lekarniški dejavnosti,
               šalabajzersko je narejen ta zakon, oprostite izrazu, ampak to si mi pri takem zakonu,
               po tako pomembnih vprašanjih ne smemo dovoliti. Če vsi govorimo, da gre za bolnika,
               potem dajmo to ustaviti, dajte se usesti vsi dol in popraviti ta zakon, da bo šel, da
               ne bo šel na Ustavno sodišče in ne na Evropsko sodišče za človekove pravice in vseh
               teh zadev o katerih je govorila Zakonodajno-pravna služba. Na tem mestu torej, jaz bi
               prosila torej za glasovanje o procesnem predlogu, da zakon ni primeren za nadaljnjo
               obravnavo. Rada bi pa še samo eni gospe povedala, da tisti, ki se vam mora
               opravičiti, da je dejal, da so pacienti krivi za dolge čakalne dobe, je gospa
               ministrica.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp86">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Ta predlog seveda ne bo šel na glasovanje, ker je v nasprotju s Poslovnikom Državnega
               zbora. In sicer, drugi odstavek 128. člena Poslovnika pravi, da lahko matično delovno
               telo sklene, da predlog zakona o katerem ni bila opravljena splošna razprava na
               podlagi 122. člena tega Poslovnika, ni primeren za nadaljnjo obravnavo, je pa bila
               opravljena splošna razprava v Državnem zboru.</p>
               <p>Ja. Izvolite.</p>
            </sp>
            <sp xml:id="SDT7-OZZ-redna-24-2017-06-27.sp87">

               <speaker>JELKA GODEC (PS SDS):</speaker>

               <p>Že res, da tukaj piše, ja, ampak nikjer pa ne piše, da ne smemo, tudi če je bila prva
               obravnava, o tem predlogu razpravljati.</p>
               <p>/ oglašanje iz dvorane. Postopkovno./</p>
            </sp>
            <sp xml:id="SDT7-OZZ-redna-24-2017-06-27.sp88">

               <speaker>PREDSEDNIK TOMAŽ GANTAR:</speaker>

               <p>Ja. Gospod Möderndorfer.</p>
            </sp>
            <sp xml:id="SDT7-OZZ-redna-24-2017-06-27.sp89">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa predsedujoč.</p>
               <p>Zdaj, seveda kaj drugega pravzaprav od opozicije razen to, da predlaga, da sklep, da
               se konča razprava oziroma, da se ugotovi, da zakon ni primeren za nadaljnjo
               obravnavo, pravzaprav tudi sploh ni bilo kaj drugega za pričakovati. Da ne
               komentiram, da je vmes bilo še par nesmiselnih zadev. Vendar ne glede na to, mi bomo
               danes na koncu razprave, ko bo razprava opravljena, glasovali o amandmajih in o samem
               zakonu oziroma o vseh členih skupaj in bomo v bistvu naredili popolnoma isto dejanje
               kot si ga pravzaprav želite. Razpravljati o tem, da ko smo pravzaprav poslušali samo
               predstavitve stališč, to sploh ni bila razprava po Poslovniku, ampak so bile
               predstavitve stališč, razpravo pa poslanci sploh še niso opravili na odboru niti ni
               potekal noben dialog in zdaj bi kar na enkrat pa samo ugotovili, da zakon ni primeren
               za nadaljnjo razpravo, se mi zdi skrajno neumesten. Tako da, tudi če bi ne bilo prve
               splošne razprave, bi jaz podobno danes razpravljal, zato se mi zdi korektno od
               predsednika, da seveda ugotovi, da ni poslovniških pogojev za glasovanje o takšnem
               sklepu.</p>
            </sp>
            <sp xml:id="SDT7-OZZ-redna-24-2017-06-27.sp90">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Torej tega predloga, kot rečeno, ne morem dati na glasovanje, zaradi poslovniških
               določil.</p>
               <p>Bi pa, predno nadaljujemo, najprej mogoče ta del. Zdaj smejo od vabljenih, je še kdo,
               ki ni dobil besede? (Ne.)</p>
               <p>Potem zaključujem razpravo s strani vabljenih gostov.</p>
               <p>In bomo prešli na naš del razprave o členih, a amandmajih, predlogih. Bi pa najprej,
               predeno odprem razpravo, želel še enkrat jasno stališče Zakonodajno-pravne službe.
               Ali so odgovori na ustavno-pravna vprašanja s temi amandmaji zadovoljivi? Ali to
               kršimo? Ali so amandmaji tisti, ki odpravljajo neusklajenost z EU zakonodajo in tudi
               usklajenost med členi zakona, poseganje v Zakon o zdravniški službi, itn., če lahko
               na to odgovorite.</p>
            </sp>
            <sp xml:id="SDT7-OZZ-redna-24-2017-06-27.sp91">

               <speaker>MAG. SONJA BIEN KARLOVŠEK:</speaker>

               <p>Hvala za besedo.</p>
               <p>Torej Zakonodajno-pravna služba je že v uvodni predstavitvi <stage type="mag"/>(nadaljevanje) povedala, da so bili vloženi, glede na
               naše mnenje, številni amandmaji, ki odpravljajo nekatere naše pripombe in da
               prispevajo k večji razumljivosti, jasnosti in koherentnosti predlaganega zakona. Zato
               pa sva v nadaljevanju s sodelavko predstavili, katere pripombe, po naši oceni, niso
               bile upoštevane. In sicer glede odgovornega nosilca zdravstvene dejavnosti, glede
               vrst zdravstvenih dejavnosti in s tem povezanega podzakonskega akta Ministrstva za
               zdravje, glede ministra za zdravje. Potem glede 3. člena novele, v kateri je
               opredeljena Javno-zdravstvena služba in glede 14. in nadaljnjih členov novele, ki se
               nanašajo na koncesije, in sicer glede presoje, ali je sistem podeljevanja koncesij
               primeren in nujen ukrep za uresničitev cilja in za zagotavljanje potrebne dostopnosti
               zdravstvenih storitev.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp92">

               <speaker>PREDSEDNIK TOMAŽ GANTAR:</speaker>

               <p>Se pravi, glede na to je odprtih v bistvu ostalo, kljub amandmajem, veliko
               postavk.</p>
               <p>Ja. Postopkovno? Ja.</p>
               <p>Mag. Alenka Bratušek.</p>
            </sp>
            <sp xml:id="SDT7-OZZ-redna-24-2017-06-27.sp93">

               <speaker>MAG. ALENKA BRATUŠEK (PS NP):</speaker>

               <p>Zakonodajno-pravna služba je, ali pa gospa iz Zakonodajno-pravne službe, je se
               opredelila do amandmajev, ampak jaz bi želela zdaj še enkrat jasno slišati. Mi smo
               dobili te amandmaje tekom seje na mizo, se pravi, je to opredelitev to teh
               amandmajev, ne do tistih, ki so bili vloženi oziroma nam posredovani prejšnji teden.
               Da ne bo dvoma, ker, se pravi ste to uspeli ugotoviti zdaj v tej pol ure, kar imamo
               amandmaje na mizi?</p>
            </sp>
            <sp xml:id="SDT7-OZZ-redna-24-2017-06-27.sp94">

               <speaker>PREDSEDNIK TOMAŽ GANTAR:</speaker>

               <p>Ja, izvolite, imate besedo.</p>
            </sp>
            <sp xml:id="SDT7-OZZ-redna-24-2017-06-27.sp95">

               <speaker>MAG. SONJA BIEN KARLOVŠEK:</speaker>

               <p>To je opredelitev do amandmajev, ki so bili vloženi oziroma predloženi sedaj na mizo,
               tekom seje odbora. Vendar je treba povedati, da so bili Zakonodajno-pravni službi
               poslani v pregled in smo pravzaprav na njih delali in sodelovali z Ministrstvom za
               zdravje od trenutka, ko smo izdali mnenje k tej noveli zakona.</p>
               <p>Hvala.</p>
            </sp>
            <sp xml:id="SDT7-OZZ-redna-24-2017-06-27.sp96">

               <speaker>PREDSEDNIK TOMAŽ GANTAR:</speaker>

               <p>Ja? Ja. Ministrica.</p>
               <p>Ministrica ima besedo.</p>
            </sp>
            <sp xml:id="SDT7-OZZ-redna-24-2017-06-27.sp97">

               <speaker>MILOJKA KOLAR CELARC:</speaker>

               <p>Če dovolite.</p>
               <p>Glejte, poleg amandmajev, ki vsebinsko, pa tudi večji del imamo tehnično, rešujejo
               zadeve oziroma mnenje Zakonodajne službe parlamenta, je bilo posredovano tudi še
               posebno mnenje v zvezi s tem stališčem oziroma mnenjem vaše službe, ki dodatno
               pojasnjujejo in obrazlagajo, bom rekla, prav te dileme, na katere ste vi zdaj navedli
               oziroma opozorili. Zato bi jaz prosila, če lahko tako prof. dr. Strban, kot
               specialist in poznavanje socialnih sistemov varnosti v EU, in pa Mojca Ramšak še
               podrobneje pojasnita predvsem te štiri stvari, na katere so se zdaj predstavnice
               Zakonodajne službe obrnile oziroma opredelile.</p>
            </sp>
            <sp xml:id="SDT7-OZZ-redna-24-2017-06-27.sp98">

               <speaker>PREDSEDNIK TOMAŽ GANTAR:</speaker>

               <p>Jaz mislim, da bomo tekom razprave po členih šli tisti, ki so odprti, kjer so
               amandmaji tudi odprti, potem razpravo peljali mogoče bolj lažje, ker je tega veliko.
               Ker niso niti vsi amandmirani. (So, so). Ja, samo smo dobili pozno, a ne? Ja.</p>
               <p>V redu. Dobro, potem prehajamo na to razpravo o členih, amandmajih in predlogih za
               amandmaje, in sicer odpiram razpravo k 1. členu in predlogu za amandma odbora.</p>
               <p>Ja, postopkovno? Ne. Razprava? Okej, izvoli.</p>
               <p>Mag. Alenka Bratušek.</p>
            </sp>
            <sp xml:id="SDT7-OZZ-redna-24-2017-06-27.sp99">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Zdaj, lahko poslovniško ni mogoče ugotoviti, da zakon ni primeren za nadaljnjo
                  obravnavo,<stage type="mag"/>(nadaljevanje) ampak
               glede na gradivo, ki ga imamo na mizi, je to dejstvo.</p>
               <p>Vladna koalicija ob vsakem bistveno manj hudem mnenju Zakonodajno-pravne službe takoj
               po predstavitvi tega mnenja dvigne roko in ugotovi, da zakon, če ga ne vloži Vlada,
               seveda ni primeren za nadaljnjo obravnavo. Ampak, danes smo lahko slišali tukaj vrsto
               pomislekov, vrsto vprašanj, neskončno veliko dilem, na katere ni odgovora danes za to
               mizo. Jaz se zavedam, da je zdravstvo področje, kjer je skoraj nemogoče dobiti enotno
               soglasje za vse spremembe, ki so potrebne. Ampak spoštovana ministrica, spoštovana
               koalicija, po treh letih vodenja Vlade bi, jaz mislim upravičeno, vsi skupaj,
               predvsem pa bolniki, pričakovali rešitve, ki stojijo, in bodo naš zdravstveni sistem
               izboljšale.</p>
               <p>S tem zakonom temu ni tako. Jaz sem vesela, da ste uspeli z Zakonodajno-pravno službo
               amandmaje usklajevati, ampak je neodgovorno, da jih poslanci dobimo danes med odborom
               na mizo. In, predsednik, jaz mislim, da bi bilo prav, da bi vsaj nam poslancem dal
               čas, da preberemo amandmaje, preberemo obrazložitve in se lahko odločimo, ali je prav
               ali ni prav. Kako se bodo zdaj pravniki čez mizo kregali? Pravniki ministrstva in
               pravniki, naši pravniki Zakonodajno-pravne službe? Konec koncev, mi nismo arbitri, da
               bomo rekli: »Ta ima prav ali pa drug ima prav.« Nam bi moral biti v centru pozornosti
               pri tem zakonu bolnik, pa je daleč od tega, da je tako.</p>
               <p>Na eni strani se obračunava z zdravniki koncesionarji. Ja, lahko je marsikaj narobe
               in treba urediti, ampak, če boste tako uredili to, kot predlagate, je vprašanje, če
               bo zdravstveni sistem deloval bolje. Na drugi strani beležimo izgube v zdravstvenih
               zavodih, milijonske izgube. Stvari se ne spreminjajo. Čakalne vrste se daljšajo.
               Tukaj napišete, da ta zakon ne prinaša, razen inšpekcijskih služb in dodaten denar
               Ministrstvu za zdravje, nič dodatnih evrov, za nič. Na eni strani boste omejili
               koncesionarje, na drugi strani ne boste povečali, ali pa boste, ne vem s čim,
               storitve v javnih zavodih. Ne vem, skratka, odgovorov je bistveno preveč, da bi danes
               tako pomemben zakon lahko kdorkoli, kdorkoli na tej strani odgovorno sprejel. Lahko
               ga koalicija z večino seveda sprejme.</p>
               <p>Jaz se tako na odboru, ko poslušam razpravo, ne mislim ukvarjati s 30 amandmaji, ki
               smo jih dobili na mizo, in to je neodgovorno. Tako da, predsednik, apeliram, če se da
               - vem, da proceduralno ne morem -, apeliram, da kot predsednik odbora daš poslancem
               čas, da te amandmaje preberemo, ugotovimo, kaj se spreminja, in si o zadevi sploh
               lahko ustvarimo mnenje. Konec koncev smo mi tisti, ki bomo to sprejemali. Ljudje, ki
               so danes z nami, so nam samo povedali dileme in tudi kakšno dobro stvar. Hvala bogu.
               Kakšno dobro stvar, ki naj bi jo ta zakon rešil, ampak več je tistih dilem, kot
               pozitivnih stvari. Zato, še enkrat, predsednik, razmislek - zdaj pa tebi, kot
               predsedniku tega odbora -, da nam poslancem omogočiš, da tako pomemben zakon
               sprejemamo odgovorno.</p>
            </sp>
            <sp xml:id="SDT7-OZZ-redna-24-2017-06-27.sp100">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Ja. Zdaj je tako. Dejansko gre za enega pomembnejših zakonov in pripombe, ki so bile
               predstavljene, so, dajmo reči, pomembne. Bolj kot sami amandmaji, mene osebno seveda
               skrbi in moti to, kar ni amandmirano, kjer ste dali obrazložitve, ki jih pa seveda
               nismo uspelo pogledati, zakaj niste amandmajev delali. Eden takšnih, dajmo reči
               ključnih členov, kjer amandmajev ni, in ste sicer vsebinsko odgovarjali žal pozno, je
                  <stage type="mag"/> (nadaljevanje) recimo 14. člen,
               ki je dokaj ključen glede podeljevanja koncesij in kriterijev za podeljevanje
               koncesij. In tudi jaz težko sprejemam, da smo postavljeni na ta način pred
               dejstvo.</p>
               <p>Tako, da jaz bom tudi, jasno, bom izkoristil mojo možnost, poslovniško, da kot
               predsedujoči predlagam, poslovniško seveda, da se razprava in odločanje o
               obravnavanem zakonu preloži na eno naslednjih sej. In predlog o tem bom dal tudi na
               glasovanje.</p>
               <p>Obrazložitev glasu. V kolikor ne, potem dajem predlog na glasovanje.</p>
               <p>Glasujemo.</p>
               <p>Kdo je za? (9 članov.) Je kdo proti? (7 članov.)</p>
               <p>Sklep je sprejet.</p>
               <p>Se pravi, nadaljevanje seje, se pravi točke, razprava in odločanje o obravnavani
               zadevi se preloži na eno naslednjih sej, s tem, da smo na današnji seji zaključili
               razpravo z vabljenimi gosti.</p>
               <p>Prehajamo na <title> 4. TOČKO DNEVNEGA REDA - ZAHTEVA JAVNEGA ZAVODA LEKARNA LJUBLJANA
                  ZA ZAČETEK POSTOPKA ZA OCENO USTAVNOSTI POSAMEZNIH ČLENOV ZAKONA O LEKARNIŠKI
                  DEJAVNOSTI. </title>
               </p>
               <p>Gradivo je objavljeno v sistemu Udis, mnenje Vlade je objavljeno v sistemu Udis in
               mnenje Zakonodajno-pravne službe tudi.</p>
               <p>Želi kdo razpravljati? Potem dajem sklep, kot je v gradivu na glasovanje. Se pravi na
               glasovanje bo šel sklep, da Odbor za zdravstvo podpira mnenje Zakonodajno-pravne
               službe k zahtevi javnega zavoda Lekarna Ljubljana za začetek postopke za oceno
               ustavnosti tretjega odstavka 5. člena, drugega in tretjega odstavka 8. člena, prvega
               odstavka 9. člena, prvega odstavka 18. člena, 21. člena, drugega in šestega odstavka
               26. člena, prvega odstavka 27. člena, prvega odstavka 27. člena, prvega odstavka 40.
               člena, drugega odstavka 86. člena ter drugega odstavka 90. člena Zakona o lekarniški
               dejavnosti ter Zakonodajno-pravni službi predlaga, da v skladu z 266. členom
               Poslovnika Državnega zbora Republike Slovenije pripravi odgovor Ustavnemu sodišču
               Republike Slovenije.</p>
               <p>Glasujemo.</p>
               <p>Kdo je za? (9 članov.) Je kdo proti? (1 član.)</p>
               <p>Sklep je sprejet.</p>
               <p>S tem prehajamo na <title> 5. TOČKO DNEVNEGA REDA - RAZNO. </title>
               </p>
               <p>Želi kdo razpravljati? V kolikor ne, zaključujem 5. točko dnevnega reda in 24. sejo
               Odbora za zdravstvo.</p>
               <p>Hvala za udeležbo.<title> Seja se je končala 27. junija 2017 ob 16.49. </title>
               </p>
            </sp>
         </div>
      </body>
   </text>
</TEI>
