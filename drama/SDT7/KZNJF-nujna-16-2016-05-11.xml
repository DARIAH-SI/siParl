<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-nujna-16-2016-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">09AF84C8A79E80DEC1257F9C0025A631</idno>
               <idno type="custom" subtype="day">3AFEA30326161083C1257FCA002CD1A6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=3AFEA30326161083C1257FCA002CD1A6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-nujna-16-2016-05-11.KZNJF" n="16">
               <name>nujna seja</name>
               <date when="2016-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-nujna-16-2016-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-nujna-16-2016-05-11.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  KOMISIJA ZA NADZOR JAVNIH FINANC </stage>
            <stage type="session">1. nadaljevanje 16. nujne seje</stage>
            <stage type="date">(11. maj 2016)</stage>
            <stage type="chairman">Sejo je vodil predsednik mag. Andrej Šircelj, predsednik komisije. </stage>
            <stage type="time">Seja se je začela ob 16.02. </stage>
            


            <sp xml:id="SDT7-KZNJF-nujna-16-2016-05-11.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani gospe in gospodje, spoštovani vabljeni.</p>
               <p>Začenjam1 1. nadaljevanje 16. nujne seje Komisije za nadzor javnih financ.</p>
               <p>Na začetku vas želim obvestiti, da se je opravičila poslanka mag. Julijana Bizjak
               Mlakar, ki ne more biti na tej seji, ki se te seje ne more udeležiti. Hkrati pa imam
               tukaj nekaj pooblasti, in sicer gospa Anja Bah Žibert nadomešča gospoda Janeza Janšo,
               dr. Matej T. Vatovec nadomešča gospoda Luka Mesca in gospod Marko Ferluga nadomešča
               gospoda Tilna Božiča. Vsi, ki sem jih omenil, na seji sodelujejo s polnimi
               pooblastili.</p>
               <p>Prehajam na obravnavo <title>2. TOČKE DNEVNEGA REDA</title>, to je <title>PREDLOG PRIPOROČILA VLADI REPUBLIKE SLOVENIJE V ZVEZI S KADROVANJEM SLOVENSKEGA
               DRŽAVNEGA HOLDINGA D.D.</title>
               </p>
               <p>Ta točka je uvrščena na dnevni red seje Komisije za nadzor javnih financ, na podlagi
               zahteve Poslanke skupine Nepovezanih poslancev.</p>
               <p>Na sejo so bili k tej točki vabljeni mag. Alenka Bratušek v imenu predlagateljev
               zahteve poslanske skupine, dr. Miro Cerar predsednik vlade, ki se je opravičil, dr.
               Dušan Mramor, minister za finance, Marko Jazbec, predsednik uprave SDH, gospod Damjan
               Belič, predsednik nadzornega odbora SDH, gospod Ivaylo Blagoev, vodja Skupine za
               sistemski nadzor NLB pri Evropski centralni banki, dr. Boštjan Jazbec, guverner Banke
               Slovenije, gospod Rok Praprotnik iz Centra za skladnost poslovanja v Novi Ljubljanski
               banki, gospod Tomaž Vesel, predsednik Računskega sodišča, gospod Boris Štefanec,
               predsednik komisije za preprečevanje korupcije, predstavniki Vlade, Ministrstva za
               finance, Slovenskega državnega holdinga, Banke Slovenije, Računskega sodišča in
               Komisije za preprečevanje korupcije. Vse prisotne in vabljene še enkrat lepo
               pozdravljam.</p>
               <p>In seveda, najprej po ustaljeni navadi, ob takšnih dnevnih redih in takšnih zahtevah,
               vabim  predstavnico
               predlagatelja zahteve mag. Alenko Bratušek k razpravi oziroma k uvodni obrazložitvi k
               tej točki. Potem pa vas že vnaprej obveščam da bodo dobili besedo predstavniki Vlade,
               Slovenskega državnega holdinga, Evropske centralne banke, Banke Slovenije in skratka
               ostali vabljeni, nato pa bomo prešli na razpravo poslanci in poslanke.</p>
               <p>Gospa Alenka Bratušek, izvolite, beseda je vaša.</p>
            </sp>
            <sp xml:id="SDT7-KZNJF-nujna-16-2016-05-11.sp2">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in lep pozdrav vsem prisotnim, tudi z moje strani.</p>
               <p>Dejstvo je, da smo v takšni sestavi o temi o kateri bomo govorili danes, govorili že
               večkrat. Drugo dejstvo je tudi, da je še vedno na mizi ogromno odprtih vprašanj in
               nič odgovorov. Slovenski državni holding je bil ustanovljen leta 2012. Prvotna želja
               in konec koncev tudi sprejeti zakon je predvideval, da celotno lastništvo, vse
               državno premoženje preide na SDH. Skratka, država bi z zakonom prenesla lastništvo
               vsega svojega premoženja, vse kar je državi še ostalo na novoustanovljeni SDH. Seveda
               je po moji in naši oceni to bilo popolnoma nesprejemljivo, zato smo spremenili zakon,
               in seveda so državna podjetja ostala državna, kar pomeni da niso last Slovenskega
               državnega holdinga, še manj njihovega vodstva. Zakaj to posebej izpostavljam? Par
               tednov nazaj smo trije člani komisije za nadzor javnih financ zahtevali določene
               podatke od Slovenskega državnega holdinga, in iz Slovenskega državnega holdinga so
               nam sporočili, da niso javno podjetje, in da poslanci nimamo pravice do dokumentov v
               zvezi s poslovanjem Slovenskega državnega holdinga, čeprav upravljate z državnim
               premoženjem, ki ni in ni v lasti Slovenskega državnega holdinga. To, da niste javno
               podjetje, mimogrede, jaz mislim, da vemo vsi, vse poslanke in vsi poslanci. Šlo je za
               dokumentacijo v zvezi s sejo nadzornega sveta, kjer je bila imenovana uprava
               Slovenskega državnega holdinga, kjer je bil razpis narejen za enega člana, imenovali
               ste potem tri. To je dejstvo, tudi iz vaših odgovorov medijem to izhaja, čeprav je
               predsednik nadzornega sveta na eni od zadnjih komisij to zavračal, na žalost,
               pomotoma verjetno, mislim, da ni namenoma zavajal poslank in poslancev, skratka
               nimamo pravice vedeti, po vašem mnenju, po mnenju uprave Slovenskega državnega
               holdinga, na kakšen način so prišli na to mesto, zakaj takšno hitenje, zakaj sklic
               seje pol ure pred samim nadzornim svetom, zakaj je bil razpis narejena za enega, in
               potem imenovani trije in tako naprej.</p>
               <p>Še enkrat, ne glede na vse, ste samo upravljavci državnega premoženja in ne lastnik
               in jaz mislim, da bi se vodstvo Slovenskega državnega holdinga tega moralo
               zavedati.</p>
               <p>Popolnoma enako se je zgodilo z gradivom, povezanim z imenovanjem nadzornega sveta
               Nove Ljubljanske banke. Skratka, tudi zato, ker niste javno podjetje, Državnemu zboru
               niste želeli posredovati zapisnikov kadrovske komisije, kije ustanovljena znotraj
               Slovenskega državnega holdinga, da bi poslanci lahko preverili kako je to imenovanje
               potekalo, kako ste izbirali predstavnike, ki ste jih potem na skupščini tudi
               imenovali v nadzorni svet, na predlog koga so bili ti gospodje predlagani v nadzorni
               svet, katerih pogojev niso izpolnjevali,  ker to je dejstvo, to smo tudi za to mizo že
               izvedeli. Skratka, v Državnem zboru po oceni Slovenskega državnega holdinga ne smemo
               vedeti, nimamo pravice vedeti kako ste izbirali ljudi, ki upravljajo z največjo
               državno banko, z banko, v katero so davkoplačevalci v zadnjih petih letih dali 3
               milijarde evrov, z banko v kateri je očitno v preteklosti šlo nekaj stvari narobe,
               vodstvo NLB, še takrat pod vodstvom gospoda Medije, nas je na eni od sej seznanilo,
               jaz nimam v glavi koliko, ampak z velikim številom kazenskih ovadb, ki so jih dali
               naprej, mogoče nam bo gospod Praprotnik lahko potem postregel s podatkom koliko je
               teh ovadb šlo naprej, ali je kdo od teh treh gospodov, gospod Gedrih, gospod
               Ribnikar, gospod Macuh vključen v katero od teh kazenskih ovadb, ali je mogoče gospod
               Jazbec vključen v katero od teh kazenskih ovadb, ki naj bi s strani Nove Ljubljanske
               banke bile posredovane. Ne vemo, in jaz mislim, da je prav, glede na to, da
               upravljate z državnim premoženjem, da to razčistimo. Zato sklicujemo seje, in zato
               jih bomo sklicevali dokler ne pridemo stvari do dna. In to ne samo, da je naša
               pravica, jaz mislim, da je celo naša dolžnost.</p>
               <p>Ne vem kako naj imenujmo to, kadrovski fiasko, kadrovski debakel, kakorkoli želite,
               to kar se je dogajalo v Novi Ljubljanski banki, pravzaprav prvo odmevno kadrovanje.
               Prvo odmevno kadrovanje, ne odmevno, prvo veliko kadrovanje Slovenskega državnega
               holdinga pod novim vodstvom in takšen polom. Me zanima koliko časa bi v zasebni banki
               gospodje še sedeli na svojih stolčkih, če bi se kaj takšnega zgodilo. Pravzaprav sem
               prepričana, da se v zasebni banki kaj takšnega sploh ne bi zgodilo. Ne vem, gospod
               Jazbec, lahko ste odličen strokovnjak in lahko odlično poznate in upravljate s
               premoženjem, ampak v primeru NLB ste padli na izpitu. Ali koalicija dovoli, da dobite
               popravni izpit, je seveda njihova stvar. Po naši oceni je to napaka, ki vas mora
               stati stolčka na katerem sedite. Preveč velika napaka, da bi lahko še naprej
               opravljali tako odgovorno delo.</p>
               <p>Kot sem že povedala, na mizi je ogromno vprašanj, za začetek jih bom nanizala samo
               nekaj, seveda pa bomo v nadaljevanju verjetno odpirali še ostale. Najprej vprašanja
               za kadrovsko komisijo, upravo in nadzorni svet. Jaz prosim, da nam jasno, taksativno
               naštejete pogoje, ki jih mora izpolnjevati človek, da lahko postane nadzornik
               sanirane banke v Sloveniji. Se pravi, to so pogoji Slovenskega državnega holdinga,
               Banke Slovenije in Evropske centralne banke in domnevam, da ste tisti, ki ste
               preverjali ali ljudje, ki ste jih predlagali na tako odgovorne pozicije te pogoje
               izpolnjujejo in da nam jasno in glasno poveste katerih pogojev ne izpolnjujete, niso
               izpolnjevali.</p>
               <p>Kdo je kadrovski komisiji predlagal te tri osebe, se pravi Gedrih, Macuh in Ribnikar,
               gospodje, je to bila sama kadrovska komisija, je to bil predsednik uprave, je bila to
               uprava in gospod Jazbec, kdo bi po vašem moral prevzeti odgovornost za ta kadrovski
               fiasko. Me zanima kako bi vi, kot upravljavec državnega premoženja reagirali, če bi
               na primer nadzorni svet
               v družbi, ki je v 100 % lasti države, zdaj bom primeroma rekla Dars, imenoval za
               člana uprave ali predsednika uprave človeka, ki ne izpolnjuje pogojev. Me zanima kako
               bi vi, kot, kaj bi vi kot upravljavec zahtevali od nadzornega sveta. Ali preprosto
               nič, kot se to zdaj dogaja v primeru Nove Ljubljanske banke, kjer nihče ne želi
               prevzeti odgovornosti za ta kadrovski polom.</p>
               <p>Še bolj sem bila začudena, glede na to, da neprestano poslušamo kako je treba ločiti
               kaj je naloga Državnega zbora, kaj je naloga nadzornega sveta, kaj je naloga uprave v
               podjetjih. V enem od časopisov, pa bom zdaj prebrala, ste, so zapisali takole, bile
               pa naj bi to vaše besede, gospod Jazbec: Zaušnica službi NLB, ki jo vodi Rok
               Praprotnik. Prvi mož SDH Marko Jazbec, pa je medtem dal močno zaušnico tudi službi,
               ki jo v NLB vodi Rok Praprotnik nekdanji namestnik predsednika protikorupcijske
               komisije. Gradivo, ki naj bi bilo podlaga, da bi Janko Gedrih, Anton Ribnikar in
               Anton Macuh pridobili licenco Evropskega centralne banke za opravljanje nadzorniške
               funkcije, je namreč po njegovih besedah, neprimerno. Tako zelo, da dopušča možnost
               kadrovske prevetritve te službe. Ne vem, ste mogoče začasno spet zaposleni v Novi
               Ljubljanski banki, po moji oceni je to naloga uprave, če oceni da nekdo dela slabo.
               Tako, da ne samo da ste dali javno nezaupnico gospodu Mediji, čeprav je tudi to
               naloga nadzornega sveta, ste šli še en korak globlje oziroma nižje. Tudi šefe služb v
               Novi Ljubljanski banki bi želeli menjavati, seveda mislim, da je to nedopustno. Ko se
               pogovarjamo o ustreznosti ali kakovosti dela določene službe, trdno pa sem
               prepričana, da nikakor ni vaša naloga, da menjate vodje službe oddelkov ali še
               karkoli drugega v Novi Ljubljanski banki.</p>
               <p>Predsednik nadzornega sveta, tudi vam postavljam vprašanje, kdo bi po vaše moral
               odgovarjati za ta kadrovski debakel. V celoti, če držijo izjave ali zapisi v medijih,
               ste pokrili upravo, čeprav veste, ker ste sedeli na isti komisiji kot jaz, da je
               gospod Jazbec jasno, glasno in javno povedal, da vsaj en od teh treh kandidatov ni
               izpolnjeval osnovnih pogojev, in to pogojev, ki jih postavlja sam Slovenski državni
               holding. Se pravi, ste prevzeli odgovornost, ne samo vi, celoten nadzorni svet, če
               drži, da ste ta del pokrili, tako kot smo v medijih lahko razbrali. Se res sprašujem
               zakaj, res se sprašujem zakaj.</p>
               <p>In nazadnje, preden bom prebrala sklepe, želim opozoriti še na eno dejstvo. Državnemu
               zboru naj bi že 22. 4. bilo posredovano vmesno poročilo in sicer ocene korupcijskih
               tveganj v SDH, področje kadrovanja. Mi smo danes morali narediti celo malo akcijo, da
               smo kot poslanci do tega prišli, čeprav je že od 22. aprila to Državnem zboru, tako
               da to je vprašanje, mislim, da ne za sekretarja tega odbora, ampak bomo morali kar
               malo višje vprašati zakaj in zaradi česa to skrivajo pred nami. Tako, da v kolikor
               ste kolegi v SDH in konec koncev je z nami tudi predsednik komisije, jaz bi prosila,
               ker sem to dobila dve minuti preden sem šla na sejo, tako da tudi prebrati nisem
               uspela, je pa gradivo zajetno, tako da verjetno zanimivo za branje, mislim, da ima 31
                   strani. Da nas vsaj z
               grobimi točami iz tega gradiva seznanite. Je pa res zanimivo, da skoraj v mesecu ali
               malo manj, 14 dni, tega poslanci niso vredni dobiti. To je treba verjetno tudi
               preveti pri vodstvu Državnega zbora. Preveč resna stvar je na mizi, da lahko s takšno
               aroganco zamahnete, ne damo podatkov, ker mi smo javno podjetje in kaj vas briga kaj
               se v Slovenske državnem holdingu dogaja. Seveda dokler imate podporo koalicije in
               dokler imate podporo poslank in poslancev v koaliciji se lahko tako obnašate. Ne vem
               pa kdo bo prevzel ne samo odgovornost, tudi stroške, ki bodo ali pa so že nastali v
               zvezi s tem. Konec koncev tudi sklic skupščine banke ni zastonj in bo potrebna še
               ena. Seveda zaradi vsega tega in zaradi resnosti problema predlagamo ,da se o tem
               pogovorimo tudi na seji Državnega zbora in predlagamo priporočila, ki jih naj Državni
               zbor sprejme v treh točkah. Prvič, Državni zbor Republike Slovenije priporoča Vladi
               RS, da pozove nadzorni svet in upravo SDH k nepreklicnemu odstopu. Drugič, Državni
               zbor RS priporoča Vladi RS, da preveri vse odločitve sprejete v času trajanja sporne
               sestave nadzornega sveta NLB ter o ugotovitvah obvesti Državni zbor. V primeru
               ugotovljenih nepravilnosti pa tudi ukrepa. Državni zbor Republike Slovenije priporoča
               Vladi RS, da ob imenovanju novega nadzornega sveta SDH striktno upošteva vsa zakonska
               določila, Zakona o Slovenskem državnem holdingu novela 1, določila Zakona o
               integriteti in preprečevanju korupcije in določila zakona o gospodarskih družbah ter
               tudi določila dobre poslovne prakse. To bi moralo biti samoumevno, ampak na žalost s
               to vlado in s to koalicijo temu ni tako. Verjetno bise tudi mi na tej strani raje
               ukvarjali s čim drugim, se malo nasmehnili, pa bi bil problem rešen. Ampak gre za
               naše premoženje, gre za davkoplačevalski denar, zato mislim, da je treba te odgovore
               dobiti in se tudi odgovorno do problema obnašati.</p>
            </sp>
            <sp xml:id="SDT7-KZNJF-nujna-16-2016-05-11.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa Alenka Bratušek za ta uvodna pojasnila. Kot sem že na začetku povedal bi
               dal besedo vabljenim. Najprej državnemu sekretarju Metodu Dragonji, če želi besedo,
               potem gospodu Damjanu Beliču, Marku Jazbecu iz Slovenskega državnega holdinga in tako
               naprej, potem pa seveda preidemo na vprašanja in razpravo poslank in poslancev.
               Gospod Dragonja.</p>
            </sp>
            <sp xml:id="SDT7-KZNJF-nujna-16-2016-05-11.sp4">

               <speaker>METOD DRAGONJA:</speaker>

               <p>Hvala lepa, gospod predsednik. Spoštovane poslanke, poslanci, ostali prisotni. Res
               je, tako kot je rekla predlagateljica, to problematiko Državni zbor in delovna telesa
               Državnega zbora ne obravnavajo prvič. Točka nosi naslov Priporočila v zvezi s
               kadrovanje Slovenskega državnega holdinga. To tematiko je Državni zbor poleg
               obravnave v delovnih telesih obravnaval na plenarnem zasedanju. Prvič je bilo to na
               plenarni seji v zvezi s kadrovanjem SDH je bila 20. 11. 2015. Potem je bila ta
               diskusija še enkrat uvrščena na 30. izredno sejo Državnega zbora, ki je bila 15.
               marca 2016. Tako da se ne obravnav prvič. Sedaj se obravnava specifično z vidika
               pristojnosti oziroma  z
               vidika kadrovanja članov nadzornega sveta v Slovenskem državnem holdingu, v Novi
               Ljubljanski banki s strani Slovenskega državnega holdinga in z njihovim odstopom v
               teku tega postopka.</p>
               <p>Zakonodajno-pravna služba Državnega zbora je ob pregledu predhodnih obravnav v
               Državnem zboru, posebej na 30. izredni seji, 15. 3. 2016, opozorila, da v skladu z
               načelom delitve oblasti Državni zbor obravnava in sprejema odločitve le v zvezi z
               zadevami, ki so v pristojnosti Državnega zbora. Kar se tiče obravnave tem, ki se
               nanašajo na kadrovske zadeve in posegajo v pristojnosti drugih državnih organov,
               posebej pa v pristojnosti Slovenskega državnega holdinga kot upravljavca državnega
               premoženja, je Služba za zakonodajo mnenja, da Državni zbor drugim organom lahko
               predlaga le tiste ukrepe, ki sodijo v izrecno in vnaprej določeno pristojnost
               posameznih organov, in pri tem upoštevajo njihovo ustavno in zakonsko določeno
               samostojnost in neodvisnost pri izvrševanju teh pristojnosti.</p>
               <p>Načelo neodvisnosti je tudi eden od osnovnih principov Zakona o Slovenskem državnem
               holdingu, ki izrecno govori, da SDH in njegovi organi niso vezani na navodila
               državnih organov ali tretjih oseb pri izpolnjevanju svojih nalog, skladno s tem pa
               morajo delovati neodvisno in samostojno. ZSDH govori tudi o poročanju SDH Državnemu
               zboru, to je določeno v 67. členu, kjer je točno določeno, na kakšen način in kako
               Slovenski državni holding, kar se tiče upravljanja državnega premoženja in njegove
               dejavnosti, poroča.</p>
               <p>39. člen Poslovnika Državnega zbora pa določa pristojnosti Komisije za nadzor javnih
               financ, ki so taksativno naštete. Prvič, da KNJF nadzoruje izvrševanje državnega
               proračuna ter finančnih načrtov Zavoda za pokojninsko in invalidsko zavarovanje
               Slovenije, Zavoda za zdravstveno zavarovanje Slovenije in Javnega zavoda
               Radiotelevizije Slovenija z vidika zakonitosti, namenskosti in racionalnosti porabe
               ter pravilnosti njihovih finančnih izkazov na podlagi poročil Računskega sodišča.
               Drugič, komisija spremlja izvrševanje proračunov lokalnih skupnosti, ki prejemajo
               finančna sredstva za izravnavo, in nadzoruje namensko porabo sredstev, prejetih iz
               državnega proračuna. Tretjič, nadzoruje izvrševanje finančnih načrtov in pravilnost
               finančnih izkazov javnih skladov, javnih podjetij in zavodov, katerih ustanoviteljica
               je Republika Slovenija, se pravi, nadzoruje izvrševanje finančnih načrtov in
               pravilnost. Četrtič, poroča Državnemu zboru o nadzorstvu, ki ga opravlja, in mu
               predlaga potrebne ukrepe. Tako bi v imenu Vlade želel predstaviti stališče, da
               obravnavanje kadrovskih vprašanj ni v okviru pristojnosti Komisije za nadzor javnih
               financ, tako kot to določa 39. člen poslovnika.</p>
               <p>Drugo vprašanje, ali SDH sodi v definicijo 45. člena poslovnika, pri čemer se nanj
               lahko nanaša ta določba le na javna podjetja. V zvezi s tem je Slovenski državni
               holding zaprosil za mnenje Ministrstvo za finance. Ministrstvo je to mnenje izdalo
               25. 3. 2016 in ugotovilo, da SDH ni javno podjetje v smislu določb Zakona o
               preglednosti finančnih odnosov – kako je točen naziv? <stage>/ oglašanje v ozadju/</stage> – in
               evidentiranju različnih dejavnosti. Ta zakon ni bil sprejet z vidika obveznosti
               poročanja Državnemu zboru, ampak je bil sprejet z vidika preglednosti določenih
               finančnih institucij in pa obveznosti njihovega poročanja Evropski komisiji.  Poleg tega je tudi termin
               javnega podjetja zelo vezan na to, da to podjetje deluje na trgu, da proizvaja
               oziroma prodaja, trži svoje proizvode na trgu. SDH po vseh definicijah ni subjekt, ki
               bi deloval na trgu, in s tega vidika ne izpolnjuje tega pogoja.</p>
               <p>To bi želeli na začetku poudariti in bi predlagali, da kar se tiče obravnave
               kadrovskih vprašanj na tej komisiji, ocenite poslanke in poslanci, ali s tem ne
               presegate določb poslovnika in na ta način pravzaprav posegate v področje, ki ni v
               delovnem področju tega delovnega telesa Državnega zbora. Pomembno je tudi, da se
               netočno citira tudi mnenje, ki ga je izdalo Ministrstvo za finance v navedeni zadevi,
               ali je javno podjetje - v tem citiranju se navaja bistvo, da SDH po mnenju
               Ministrstva za finance ni javno podjetje in torej ne sodi pod subjekte, ki so
               zavezanci po tem zakonu. Mi smo kljub temu v svojem mnenju podali stališče, da
               Slovenski državni holding mora poročati v okviru določb, ki jih daje 67. člen Zakona
               o Slovenskem državnem holdingu.</p>
               <p>Radi bi poudarili še to, da se določene podobne utemeljitve kot v tej pobudi
               ponavljajo tudi v obrazložitvah besedila za sklic nujne seje Komisije za nadzor
               javnih financ in pa novele Zakona o Slovenskem državnem holdingu, ki je ravno tako
               bil predložen s strani istega predlagatelja, v katerem se med drugim predlaga nov 67.
               člen Zakona o Slovenskem državnem holdingu, ki pa bi uzakonil, da je Državni zbor
               pristojen za opravljanje nadzora poslovanja, za delovanje in uresničevanje strateških
               dokumentov SDH. Da Državni zbor lahko zahteva dokumente, kakršnekoli, o delovanju in
               izvrševanju funkcij. Tako da če gledamo pravzaprav to pobudo in zakonodajno pobudo,
               ki je vložena v Državnem zboru, ki še ni obravnavana, očitno predlagatelj želi
               utrditi tudi v zakonu pristojnost Državnega zbora in delovnih teles Državnega zbora,
               da obravnavajo to, kar je v tem momentu tu predloženo v obravnavo. Še enkrat, trdimo,
               da se v tem delu presegajo pristojnosti komisije.</p>
               <p>Na koncu bi dejal še to, da pobuda po naši oceni ni skladna s konceptom
               implementiranega Zakona o Slovenskem državnem holdingu, predvsem kar se tiče
               ločenosti upravljanja podjetij v državni lasti od oblastnih organov, od organov
               države, in ni skladna s smernicami OECD glede korporativnega upravljanja družb v
               državni lasti. Temeljno načelo v tem primeru je nevmešavanje države oziroma politike
               v dnevno vodenje poslov družb v državni lasti, nadalje, tudi spoštovanje neodvisnosti
               nadzornega sveta SDH. S tem se rušijo temeljna načela korporativnega upravljanja in
               na široko odpira vrata popolni politizaciji upravljanja kapitalskih naložb države,
               kar bi imelo za posledico anarhično nestrokovno in neučinkovito upravljanje z
               družbami v državni lasti in imelo lahko tudi velike finančne posledice pri
               upravljanju podjetij v državni lasti. To posebej zato, če pogledamo še predlagane
               sklepe, ki jih predlaga  predlagatelj. Sklepi predvidevajo, da se istočasno
               razrešijo vsi organi SDH, uprava, nadzorni svet, da se vsi ti razrešijo in da ostane
               pravzaprav popolno brezvladje v Slovenskem državnem holdingu, kar bi imelo tudi resne
               javnofinančne posledice, ne samo, kar se tiče upravljanja podjetij, predvsem kar se
               tiče doseganja javnofinančnih ciljev, ki so postavljeni z vidika letnih ciljev
               poslovanja SDH. V letnih ciljih poslovanja so določeni zneski, ki jih SDH mora
               zagotoviti iz naslova upravljanja kapitalskih naložb v državnih podjetjih v proračun
               države kot proračunski prihodek za financiranje proračunskih potreb, in še drugi
               cilji. Zato ocenjujemo, da bi s temi sklepi bila resno ogrožena tudi javnofinančna
               stabilnost Republike Slovenije, in menimo, da je tudi s tega vidika predlagana
               priporočila treba zelo tehtno oceniti in na tej osnovi o njih odločati. Hvala
               lepa.</p>
            </sp>
            <sp xml:id="SDT7-KZNJF-nujna-16-2016-05-11.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod državni sekretar. Glede na vašo razpravo se bom odzval oziroma se
               že kar zdaj odzivam na to zadevo.</p>
               <p>Prebrali ste neko zakonodajo in jaz se strinjam s tem, da Državni zbor ni v tem
               primeru neposredno tisti, ki bi se ukvarjal s kadrovanjem, s kadrovanjem kot takim, s
               kadrovanjem kot s tem, da se nastavlja ali ne nastavlja ljudi na odgovorna mesta v
               državnih bankah in v največji državni banki v Sloveniji. Vendar ta komisija je tista,
               ki nadzoruje javne finance. In če ima kadrovanje posredno ali neposredno vpliv na
               javne finance, potem se bo ta komisija s tem ukvarjala. Če je zaradi tega kadrovanja
               nadzornikov za eno promilo manjša boniteta slovenske države, če je za eno promilo
               manjša boniteta Nove Ljubljanske banke zaradi kadrovanja državnega holdinga, potem se
               bo ta komisija s tem ukvarjala. Kadrovanje kot tako, se strinjam, celo Vlada je
               napisala tak zakon, da ni Vlada odgovorna za kadrovanje v Novi Ljubljanski banki, in
               je seveda tudi to lahko vprašljivo. Če pa ima to kadrovanje, kot ste na koncu rekli,
               resne javnofinančne posledice, posredne ali neposredne, iz tega zornega kota se pa ta
               komisija s tem ukvarja. In jaz mislim, da jih ima, gospod Dragonja. Meni je zelo žal,
               ampak od Vlade nisem dobil nobenega mnenja, ker ste rekli, da je to mnenje Vlade; jaz
               bi si želel, da bi to mnenje dobil, pa ga nisem dobil. Tudi ne vem, kdaj je Vlada o
               tem sklepala, o pristojnosti Komisije za nadzor javnih financ. Nimam nobene
               informacije o tem, da bi Vlada o tem kadarkoli sklepala, in prosim, da se pogleda
               magnetogram, ker ste rekli, da je mnenje Vlade takšno. In bi si želel to mnenje
               dobiti. Navsezadnje, ta seja je razpisana, mislim, da več kot 14 dni, enkrat je bila
               prestavljena ta točka, 19 dni ima Vlada možnost vsak dan, da skliče takšne
               korespondenčne, nekorespondenčne, kakršnekoli seje, vi veste, kako to poteka. Ampak
               jaz tega mnenja nisem dobil in bi si ga želel dobiti. Omenjali ste Vlado in če gre tu
               za Vlado, prosim, da dobim tudi takšen sklep od Vlade, da Državni zbor in komisija
               presegata svoje pristojnosti. Če ne, je seveda tu nekaj narobe, bom pa zelo natančno
               pogledal magnetogram. To je prva zadeva.</p>
               <p>Drugič, vsebinsko, še enkrat. To kadrovanje po moji oceni ima posledice na javne
               finance.  Dividenda Nove
               Ljubljanske banke bo za eden evro manjša kot bi bila, če bi bilo to kadrovanje v redu
               in to ima posledice za to komisijo.</p>
               <p>Drugo si seveda težko predstavljam, da bo sedaj izvršna oblast, če obstaja mnenje
               Vlade govorila kaj bo dejala sedaj Zakonodajno-pravna oblast na ta način kot ste ga
               vi sedaj vi seveda takrat povedali. In da bo seveda izvršna oblast razlagala akte
               Državnega zbora kot so Poslovniki. Tudi to ne vem od kje ima izvršna oblast ta
               pooblastila, da razlaga akte zakonodajno-pravne oblasti. Če pravite, da Vlada to dela
               dajte mi mnenje. Citirali ste in Zakonodajno-pravno službo Državnega zbora, citirali
               ste in Vlado, da je takšno mnenje.</p>
               <p>Jaz stojim za tem, da se ta točka uvrsti z vidika posledic. Tukaj nima ta komisija
               nobene želje po kadrovanju, bi pa tukaj poudaril odgovornost lastnika, to pa je Vlada
               za to kadrovanje ne samo Slovenskega državnega holdinga. Zanima me komunikacija med
               gospodom Jazbecem, med ministrom za finance ali vami glede teh treh nadzornikov.
               Preden dam besedo naprej, dajem že kar vprašanje, še dva nadzornika sta pod sitom
               Evropske centralne banke in Banke Slovenije. Če eden od njih ne dobi dovoljenja,
               govorim pogojno, je Nova Ljubljanska banka brez nadzornega sveta. Ali bo to imelo
               kakšne finančne posledice in brez uprave, gospe in gospodje? Kdo bo takrat prevzel
               odgovornost gospod Dragonja in kakšne finančne posledice bodo takrat, če boste
               pustili največjo državno banko brez nadzornega sveta in brez uprave? To pa je
               aktualno vprašanje. Tudi sedanje vprašanje je seveda v tem zakaj in kako se pušča in
               kakšna bo cena prodaje zaradi tega, ker nimamo popolnega nadzornega sveta. Ne vem
               kdaj bodo znani rezultati o še teh dveh nadzornikih in ne vem kaj bo Banka Slovenija
               naredila, če bi se zgodilo to, govorim če.</p>
               <p>Iz tega vzornega kota je ta zadeva bolj ali manj jasna. Seveda ne si predstavljati,
               da se bo komisija dokler sem jaz predsednik ukvarjala vključno s tem, kako se
               porabljajo odhodki v vrtcih, v državi itd., kakšne težave ima bilanca proračuna itd.,
               nikakor ne. Glede vmešavanja. Če preberete te predloge, govorimo o tem, da Državni
               zbor priporoča Vladi. Državni zbor niti ne predlaga Vladi, ker je močnejša slovenska
               beseda kaj šele zahteva, ampak v dobri veri, da bo poplačan denar, ki so ga dali
               davkoplačevalci v Novo Ljubljansko banko priporoča Vladi. Ali Vlada sedaj niti nekega
               priporočila zakonodajno-pravnega organa tukaj ne sprejema, to je pa sedaj drugo
               vprašanje, kakšno Vlado, potem imamo. Državni zbor si tukaj daleč od tega, da bi, še
               predlaga ne, priporoča, predlagatelj priporoča, da se  pozove nadzorni svet. Vlada lahko reče, hvala
               lepa za vaša priporočila, ne more si pa Državni zbor vzeti tega, da ne bo razpravljal
               o tem prvovrstnem če želite finančnem vprašanju države. Tako da, to je moja
               utemeljitev zakaj je ta točka in sem tudi vabilo podpisal na dnevnem redu. Sedaj
               dajem besedo gospodu Draganu Bjeliču, gospodu Marku Jazbecu. Kdo želi? Najprej gospod
               Štefanec, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp6">

               <speaker>BORIS ŠTEFANEC:</speaker>

               <p>Ker imam besedo, hvala lepa za besedo. Lep pozdrav seveda tudi v mojem imenu vsem
               udeležencem.</p>
               <p>Glede na to, da je gospa poslanka Bratušek povedala kako je z našim umestnim
               poročilom res moram nekaj naprej o tem. 21. 4. 2016 je naša komisija oziroma senat
               komisije sprejel umestno poročilo, ki je bilo med drugim poslano v skladu z določili
               našega zakona vsem tistim, ki se jih neposredno dotika zato, da se lahko izjasnijo o
               vsebini tega poročila o ugotovitvah komisije morda tudi o napakah, ki jih je komisija
               ugotovila, tega ne vem, ker se seveda držimo pravila, da preden objavimo poročilo
               javno in poročilo bomo objavili javno želimo pridobiti zjasnitve, ker želimo biti do
               vseh udeležencev korektni in tako tudi bo, to zahteva od nas tudi zakon. To poročilo
               je bilo poslano upravi in nadzornemu svetu SDH, bilo je poslano številnim fizičnim
               osebam, ki se lahko v tem poročilu najdejo, nekdanjemu predsedniku uprave, nekdanjemu
               članu uprave, nekdanjemu predsedniku družbe, potem tudi nekdanjemu predsedniku
               nadzornega sveta, dvema članoma kadrovske komisije, nekdanjemu članu kadrovske
               komisije in nekdanjemu pooblaščencu za skladnost poslovanja in integriteto določene
               gospodarske družbe. Prav tako je bilo poročilo poslano Ministrstvu za finance, Vladi
               RS in DZ, tako kot ste ugotovili. Eno poročilo je šlo na vse te naslove 22. 4. 2016
               torej takoj naslednji dan, ko je bilo to poročilo na seji senata komisije, ko je bilo
               sprejeto.</p>
               <p>Moram ugotoviti, da so od vseh naslovnikom, ki so poročilo prejeli do danes
               odgovorili trije. Vlada RS, ki je to poročilo obravnavala in sprejela ustrezen sklep
               in sicer je bil ta sklep sprejet na seji Vlade 5. 5. 2016. Odgovoril je Slovenski
               državni holding kot delniška družba in odgovorila je oziroma izjasnila se je ena
               izmed članic kadrovske komisije. Nobenih drugih odgovorov do danes nismo prejeli,
               moram pa povedati in tudi zaradi korektnosti, da roki, ki so bili dani predvsem,
               zaradi tega, ker tečejo najprej upravni roki uročevanja pošte in veste, da pri
               priporočenih pošiljkah traja 15 dni imaš rok za zjasnitev je 7 dni in moramo odkrito
               povedati, da ti roki še niso iztekli, zaradi tega vas prosim, da me razumete oziroma
               sedaj sem sicer že videl, ker je tudi prav načeloma, ampak jaz se v to ne morem
               spuščati kako s pošiljkami, ki jih prejme DZ v DZ ravnajo ali ravnate. Poslano je
               bilo DZ tudi zato, da se izjasnijo o tem. Jaz sicer ne vem kdo je tisti, ki bi o tej
               vsebini moral razpravljati in se o tem izjasniti, ampak to je vprašanje, ki ga boste
               morali sami v DZ razrešiti. Ker pa ne morem, nočem in ne smem biti do kraja odkrit v
               vsebini, vsaj jaz ne, vi ste ga prejeli, boste komentirali tudi tisti, ki so se že
               izjasnili pri tem mislim SDH in tudi Vlado se lahko izjasnijo, ampak meni pa
               dovolite, da seveda torej v tem vmesnem poročilu so obravnavani štirje vsebinski
                   sklopi delovanja
               SDH in sicer področje zaposlovanja v SDH, področje imenovanja nadzornega sveta in
               uprave SDH, imenovanje članov kadrovske komisije ter področje imenovanja članov
               nadzornih svetov v družbah, kjer ima država kapitalske naložbe. Na koncu so tudi
               določena priporočila Komisije za preprečevanje korupcije. Glede na to, da ne želim
               pravim ne smem in nočem biti nekorekten in nočem delati v nasprotju z določili našega
               zakona mi dovolite, da vas seznanim in preberem samo priporočila, ki so pravzaprav
               priporočila komisije in takšna so kot so<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Štefanec, samo nekaj. Ampak to poročilo ni zaupne narave?</p>
            </sp>
            <sp xml:id="SDT7-KZNJF-nujna-16-2016-05-11.sp8">

               <speaker>BORIS ŠTEFANEC:</speaker>

               <p>Ne ni zaupne narave. Nobene stopnje tajnosti ne nosi torej moram odkriti povedati
               nobeden dokument oziroma redkokateri dokument komisije nosi ustrezno stopnjo tajnosti
               ta ne. Jaz se sklicujem samo na določilo 16. člena našega zakona, ki pravi, preden
               poročila, načelna mnenja, odločbe, sklepe ali kakorkoli drugega javno objavimo smo
               dolžni nekomu dati v zjasnitev. Ker določeni roki in zjasnitve še niso potekle in jih
               nismo prejeli, zato želim delati v skladu s tem določilom. Sicer torej ker ga vi
               imate jaz ne prepovedujem ali kakorkoli in nikoli nisem imel kakršnekoli zahteve
               torej poslanke in poslanci ga imate, vsebino boste prebrali in poznali, jaz s tem
               nimam nobene težave samo prosim vas, da pa mene razumete, da jaz želim pač v skladu z
               zakonom delati.</p>
               <p>Opozoril bi na teh nekaj priporočil, ki jih je senat sprejel in so zapisana takole.
               Prvič. Transparentnost vseh faz postopka pri čemer naj se izredni postopki, ker
               obstajajo številne izjeme in izredni postopki, ki jih morda predvidevajo posamezni
               akti izvedejo le izjemoma in z zelo jasnimi utemeljitvami. Utemeljitve ne morejo
               predstavljati stavka na primer, to je bila odločitev uprave, gre za poslovno
               odločitev ali bil je najboljši kandidat itd. Drugič. Dosledno upoštevanje določb o
               izogibanju nastanka okoliščin v nasprotju interesov kar ne pomeni le formalne
               izločitve iz postopkov, ampak tudi izogibanje vsem nedovoljenim, neformalnim vplivom.
               Tretjič. Enakopravno obravnavo vseh kandidatov, ki izpolnjujejo pogoje vključno s
               preverbo resnično navedb v njihovih prijavah in ugotavljanjem dejanskega
               izpolnjevanja pogojev. Četrtič. Dopolnitve obstoječega načrta integritete vsaj z
               vključitvijo vseh v tem dokumentu navedenih tveganj za korupcijo in kršitve
               integritete ter ponovno presoditi stopnjo verodostojnosti, uresničitve tveganj
               povezanih z imenovanji v nadzorne svet družb s kapitalsko naložbo države in SDH.
               Petič. Vključitev tveganja vplivanja SDH na državne organe v načrt integritete.
               Šestič. Dosledno ločenost upravljavske in nadzorne funkcije predvsem, zaradi
               zagotavljanje neodvisnosti posamezne funkcije in kasnejšega morebitnega ugotavljanja
               odgovornosti, zaradi sprejetih odločitev. Pri tem komisija poudarja, da je njene
               predloge mogoče uresničiti znotraj obstoječe zakonodaje in zakonodajnega okvira. Ne
               malokrat se sliši izgovor, da bi določeni predlogi zahtevali spremembo enega ali celo
               več zakonov, vendar pa obstaja dejstvo, da za transparentnost in integriteto ni
               potrebno spreminjati zakonodaje. Zadostuje že, da deležniki svoje odločitve
               utemeljijo ter pri odločanju upoštevajo visoke, velikokrat tudi nenapisane etične in
               moralne standarde. Postopki, ki jih je komisija na temo izborov in imenovanju članov
               uprav in nadzornih svet družb v lasti RS ali SDH v preteklosti že obravnavala so
               pokazali, da ne gre za osamljene primere, temveč da so ravnanja, ki niso v skladu z
               najvišjimi etičnimi merili in standardi prisotni velikokrat. Problem je sistemske
               narave, zato je k njemu treba takoj pristopiti. Mnenja in priporočila komisije je
               zato treba razumeti kot enega prvih korakov v tej smeri in kot pomoč pri nujno
               potrebnih spremembah, če se kot družba želimo otresti sedaj že splošno prepoznane
               krize etike in morale.  Pri
               tem bi rad opozoril samo še na nekaj. Naš senat je že 16. 9. 2014 v isti sestavi
               sprejel ustrezno sistemsko načelno mnenje glede imenovanj in razrešitve članov
               nadzornih svetov in uprav družb pod prevladujočim vplivom države. Tam je šlo za vse
               nadzorne svete in vse uprave. Jaz vas ne bi želel s tem obremenjevati. Opozarjam samo
               na dejstvo, da smo o tem vprašanju že pred več kot letom dni govorili na komisiji,
               sprejeli ustrezna stališča, sprejeli tudi sistemsko načelno mnenje. Vendar žal moram
               reči, da je tudi to načelno mnenje, kot velikokrat se dogaja, šlo enostavno mimo,
               žal. Možno ga je videti na naši internetni strani. Če boste smatrali za potrebno ga
               boste uporabili. Več od tega vas pa pač prosim, da razumete ne glede na to, seveda,
               da vsebino imate, pa kot predsednik komisije ta trenutek ne morem. Hvala lepa.</p>
            </sp>
            <sp xml:id="SDT7-KZNJF-nujna-16-2016-05-11.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Štefanec. Izvolite, gospod Dragonja. Še nekaj, gospod Dragonja, ker
               se ravno pripravljate k besedi oziroma am bom dal besedo. Vi ste omenili, da smo že
               večkrat, ta komisija, obravnavali to vprašanje. V skladu s prakso jo pač še enkrat,
               najbrž jo bomo še desetkrat.</p>
            </sp>
            <sp xml:id="SDT7-KZNJF-nujna-16-2016-05-11.sp10">

               <speaker>METOD DRAGONJA:</speaker>

               <p>Najlepša hvala za besedo. Samo kratka intervencija na, da je predstavitev gospoda
               Štefaneca. Poudaril bi, da gre za vmesno poročilo, da še ni dokončno poročilo, da so
               tehtni komentarji in pripombe dani na to poročilo vmesno in računamo, da bodo tudi
               ustrezno skrbno obravnavani predem bo KPK zavzela končno stališče. Drugič bi rad
               posebej poudaril, da je svoje stališče podalo tudi Ministrstvo za finance, svoj
               odziv. Da pa je stališče Ministrstva za finance in Vlade Republike Slovenije skupno.
               SE pravi, imate štiri subjekte, ki so se izrekli glede vaših ugotovitev iz vmesnega
               poročila.</p>
            </sp>
            <sp xml:id="SDT7-KZNJF-nujna-16-2016-05-11.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika? Če bo hitro replika, ker gospod Praprotnik čaka, ker drugače nisem zato, da
               bi imel na replike med gosti<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp12">

               <speaker>BORIS ŠTEFANEC:</speaker>

               <p><gap n="…"/>mislim, da je dobro zardi informiranosti vseh udeležencev današnje razprave. Torej,
               to poročilo ne nosi naslov vmesno poročilo zato, ker bi bilo nek predlog ali nek
               osnutek, ampak nosi ime vmesno poročilo zato, ker se komisija v skladu s sklepom, ki
               ga je sprejela ukvarja z bistveno širšo vsebino delovanja SDH. Tudi korporitvnim
               upravljanjem, pa še nekatere druge zadeve. Vmesno poročilo je samo zato, ker se v tem
               obsegu ukvarjamo s področjem kadrovanja v SDH, ne pa sicer. Se pa seveda absolutno
               strinjam z navedami državnega sekretarja, da bomo izjasnitve upoštevali v kolikor
               bomo smatrali, da imajo ustrezne argumente. Hvala lepa.</p>
            </sp>
            <sp xml:id="SDT7-KZNJF-nujna-16-2016-05-11.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod Štefanec. Sedaj na to temo, ki seveda del te teme je tudi vmesno
               poročilo. Gospod Praprotnik je hotel imeti besedo.</p>
            </sp>
            <sp xml:id="SDT7-KZNJF-nujna-16-2016-05-11.sp14">

               <speaker>ROK PRAPROTNIK:</speaker>

               <p>Hvala. V bistvu nisem hotel imeti besede, samo<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Želel besedo<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp16">

               <speaker>ROK PRAPROTNIK:</speaker>

               <p><gap n="…"/>oziroma povabili te me. Hotel sem reči, da mislim, da bi na to točko bilo
               ustrezneje, da bi povabili nadzorni svet oziroma predstavnike nadzornega sveta NLB,
               ker po zakonu o bančništvu ocene primernosti in ustreznosti kandidatov oziroma članov
               nadzornega sveta sprejema nominacijska komisija oziroma nadzorni svet banke. Se
               pravi, vseh poslovnih bank. Seveda pa ta proces nadzorni svet banke pelje ob
               sodelovanju služb banke, ki mu pri tem procesu pomagajo s tehničnimi opravili. In
               sedaj povabili ste mene. Jaz se sicer zahvaljujem za vabilo. Če te Državni zbor
               pokliče prideš. Če imam pa že besedo bi mogoče povedal še par besed o tem, kako je
               prišlo sploh do teh postopkov in kaj je njihov <gap n="…"/><stage>/nerazumljivo/</stage></p>
               <p>Namreč, celotno območje, euroobmočje, se je po veliki tej finančni krizi, ki je
               nastopila 2008 začelo ukvarjati tudi z vprašanjem razlogov za nastop te krize.  In evropski bančni organ je leta
               2012 sprejel smernice s katerimi je želel poenoti prakso in uveljaviti določene
               standarde na celotnem območju. In te standarde in smernice uveljavlja tudi Evropska
               centralna banka in lokalni regulatorji in so tudi del našega pravnega reda. Razlog,
               ki ga je EBA navedla za sprejem teh smernic v letu 2012 in pričakujemo lahko tudi
               določene posodobitve je bil pa, sedaj tule piše v angleščini, zato bom probal sproti
               prevajati, pa se opravičujem za malo bolj počasno navajanje, ampak EBA je ugotovila,
               da so šibkosti v notranjem upravljanju številnih kreditnih inštitucij, torej tudi
               bank, prispevale k zelo obsežnemu in globokemu sprejemanju prekomernih tveganj v
               bančnem sektorju, kar je vodilo v odpoved določenih kreditnih inštitucij in pa tudi
               povzročilo sistemske probleme. Da bi obvladali te šibkosti, se pravi EBA, ki so
               povzročile finančno krizo in te šibkosti se nanašajo na delovanje organov nadzora in
               upravljanja v bankah in usposobljenost članov nadzora in upravljanja v bankah je EBA
               sprejela te smernice s katerimi želi to harmonizirati. Materializiralo se je to
               neposredno v slovenski zakonodajo oziroma v zakonu o bančništvu lani polegi v ZBan2,
               torej v zakonu o bančništvu, ki je bil lani sprejet. Ta zakon je sistemsko uredil za
               vse banke enak pristop, in sicer da morajo vse banke opraviti po zakonu oceno
               ustreznosti in primernosti vseh kandidatov pred imenovanjem za člane nadzornega sveta
               in uprave in da morajo to oceno opravljati torej banke same, se pravi med samim
               izvajanjem funkcije enkrat letno. Namreč, tisto, kar je namen kot ga zapiše EBA v
               svojih smernicah je, da če se zaradi neke zadeve pojavi dvom o izkušnjah ali ugledu
               člana organov vodenja ali nadzora ali nosilca ključne funkcije naj se oceni, kako to
               vpliva, ali bi lahko vplivalo na njegovo primernost. Upoštevajo se vse zadeve, ki so
               pomembne in so na razpolago za ocenjevanje ne glede na to kdaj in kje so se zgodile.
               Torej, ne govorimo o nekem standardu, ki velja v kazenskem pravu, torej obsodba
               onkraj razumnega dvoma, ampak govorimo v bistvu o vprašanju zaupanja v ljudi, ki
               upravljajo z ali pa nadzorujejo banke in zaupanje tudi v njihovo sposobnost, da
               opravljajo ta dela. Torej, kot sem omenil prej, ključni namen je, da banke, ki seveda
               so pomemben del vsakega gospodarstva, ne bi zaradi neustreznega ali neučinkovitega
               vodenja in nadzora povzročile tega, čemur smo bili priča že pred leti, ta problem je
               dejansko bil velik. Mogoče bi tukaj kazalo citirati, ko sem pred leti že študiral ta
               postopek fit and proper sem od enega od zahodnih bančnih regulatorjev dobil
               pojasnilo, da oni v kontekstu regulative v finančnem sektorju, je namen tega
               ocenjevanja zaščititi javnost pred tistimi, ki niso primerni in ustrezni. In sledeč
               temu je standard, ki ga mora prosilec doseči zelo visok. Zato je ustrezno ukrepanje,
               kar se tiče primernosti in ustreznosti, če to ni zagotovljeno, da se vloga zavrne. To
               je sicer stališče regulatorja, enega od regulatorjev lokalnih, vendar kot jaz razumem
               predpise, ki nalagajo to obveznost tudi poslovnim bankam so del te verige tudi,
               seveda, poslovne banke in morajo z enako skrbnostjo izvajati te naloge.</p>
               <p>Morda bi v tem kontekstu bilo pametno povedati še, kako v bistvu, s kakšnimi težavami
               smo se srečevali.  Kot
               sem omenil je ZBAN 2 v letu 2015 sistemsko uredil za vse banke enako torej, da morajo
               pred imenovanjem opraviti oceno ustreznosti za kandidate članov nadzornih svetov.
               Nekje sredi januarja z objavo v Uradnem listu pa smo ugotovili, da je dosti
               presenečeni smo bili, da je prišlo do spremembe, do novele Zakona o ukrepih za
               stabilnost bank, kjer je v enem odstavku bilo zapisano, da se ta ne glede na določbe
               Zakona o bančništvu ta pristojnost prenaša na SDH se pravi za državne banke se je
               derogiralo Zakon o bančništvu in povzročilo neenakost med bankami hkrati za nas to ni
               bil problem, ker je naša služba pa dolžna skrbeti za to, da banka posluje skladno z
               regulativo. Ker smo sami našli najmanj tri možne razlage nove pravne situacije smo
               bili v dvomu kako ravnati v primeru, da pride do imenovanja oziroma kakšna je sedaj
               naša obveznost in da bi bili na varni strani smo za razlago zaprosili Prekrškovni
               organ torej tisti, ki nas lahko kaznuje, če smo neusklajeni oziroma če ne poslujemo v
               skladu z zakonom to je pa Banka Slovenije. Banka Slovenije nam je odgovorila s
               pismom, da se za naše obveznosti ni spremenilo nič, da kot oni razlagajo je samo nova
               naloga SDH medtem ko za banke še vedno velja Zakon o bančništvu in da moramo
               izpeljati predhodno oceno ustreznosti kandidatov. Ta dopis smo preposlali na SDH
               preprosti iz skrbnosti, da ne bi prišlo do situacije hkrati je seveda Banka Slovenije
               v tem pismu opozorila tudi na možnost prekrška. Ta je lahko kar visok se pravi globa.
               SDH je odgovoril, da ima drugačno pravno nadziranje in tukaj je bila za nas bila
               zgodba v tem smislu končana. Mi smo kot subjekt nadzorna naredili vse kar je bilo v
               naši moči, da odklonimo nevarnost prekrška tako da smo začeli izvajati oceno
               primernosti nemudoma po imenovanju na skupščini kar je nenazadnje tudi izrecno
               zahtevala Banka Slovenije v tem svojem pismu. V kolikor ne bo prišlo do predhodne
               ocene je pa banka dolžna jo narediti po imenovanju.</p>
               <p>Kot povedano Zakon o bančništvu izredno nalaga to obveznost izdelave ocene
               nominacijski komisiji oziroma nadzornemu svetu banke. Tukaj je ključna vloga seveda
               nominacijske komisije in mi kot strokovna služba v vseh tovrstnih postopkih delujemo
               kot servis nominacijske komisije. V tem smislu smo v skladu s predpisi kot vedno v
               vseh postopkih iskali podatke in informacije. Z njimi smo sproti seznanjali člane
               nominacijske komisije in jih tudi prosili za dodatne usmeritve v kolikor bi bile
               potrebne. Na koncu je bila usmeritev, da vse zbrane informacije se izročijo v
               zjasnitev tudi obravnavanim članom, zato da lahko podajo pojasnila ali drugačna
               stališča ali kakšne druge okoliščine navedejo, ki bi morebiti bile relevantne. S tem
               je bil kar se tiče nas kot strokovne službe bil postopek zaključen. Kasneje smo bili
               obveščeni od odstopu, ampak želim povedati, da nikakor ni pravilno razumevanje, da je
               lastnik tega procesa notranjost strokovne službe banke, ampak je po zakonu lastnik
               tega procesa nadzorni svet, ki se pri tem poslužuje storitve notranjih služb banke in
               tako je verjetno tudi normalno. Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala vam. Gospa Jasna Iskra ima tudi še besedo. Želite vi? 
               </p>
            </sp>
            <sp xml:id="SDT7-KZNJF-nujna-16-2016-05-11.sp18">

               <speaker>JASNA ISKRA:</speaker>

               <p>Hvala lepa. Ker sem bila že pozvana.</p>
               <p>Jaz lahko potrdim vse kar je bilo do sedaj povedano s strani banke. Banka Slovenije
               je takrat v teh postopkih zavzela stališče in to stališče ne spreminja. Mi ločujemo
               od tega kdo dela oceno, vendar zakon določa še nekaj drugega to pa je potrditev
               ustreznosti kandidatov, ki ga mora narediti banka in to ni bilo narejeno pred
               postopki imenovanja na skupščini. Mi smo tudi Evropsko centralno banko v skladu s
               pravili, ki veljajo za nas v našem delovanju obvestili, da bomo začeli s postopkom o
               prekrškom in čakamo na njihov odziv. To bi v tej fazi. Hvala lepa.</p>
            </sp>
            <sp xml:id="SDT7-KZNJF-nujna-16-2016-05-11.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa gospa Iskra. Gospod Dragonja.</p>
            </sp>
            <sp xml:id="SDT7-KZNJF-nujna-16-2016-05-11.sp20">

               <speaker>METOD DRAGONJA:</speaker>

               <p>Hvala lepa za besedo.</p>
               <p>Jaz se bom referiral predvsem na besede gospa Prapotnika. Sedaj moram reči ali živite
               v zmoti oziroma v zmoti razlagate to kar ste razlagal ali pa namerno zavajate ta
               organ.</p>
               <p>Kar se tiče soglasja oziroma oblikovanja mnenja o primernosti članov za nadzorni
               svet. Zakon o bančništvu kot ste ga navedli ne daje nikakršnih pristojnosti v zvezi s
               predhodnim ocenjevanjem primernosti kandidata za člane nadzornega sveta sami banki.
               Vi te štirikrat rekli, da je potrebno predhodna ocena primernosti. Tukaj živite v
               zmoti po našem mnenju in to je Ministrstvo za finance večkrat poudarilo. Po Zakonu o
               bančništvu ima Banka Slovenija možnost, da v nadaljnjih postopkih revizije, naknadnih
               postopkih lahko oceni, da kandidati za člane nadzornega sveta niso oziroma že
               imenovani člani nadzornega sveta niso primerni. To je najbrž tista točka, v katerih
               je prišlo do različnih pogledov na pristojnost na to kdo je kdo in kdaj ocenjuje
               primernost kandidatov. Mi smo to že dosti natančno opredelili prejšnji teden na seji
               Odbora za finance in monetarno politiko, ko je bila obravnavana Novela Zakona o
               bančništvu in Novela Zakona o ukrepih za zagotavljanje stabilnosti bank. Smatramo, da
               je to sestavni del pravnega reda. Takrat so bile obsežne diskusije prejšnji teden,
               čitani so bili magnetogrami, ko se je sprejemal Zakon o bančništvu. V prvem predlogu
               Zakona o bančništvu je bila licenca za člane nadzornega sveta predlagana, potem se je
               tekom parlamentarne razprave to spremenilo in je praktično sedaj v Zakonu o
               bančništvu ocena primernosti kandidata, ki pa ni predhodno ocenjen. To je eden
               ključni del situacije, ki je bila z imenovanjem teh nadzornikom in tudi nadaljnjih
               postopkov in tukaj Ministrstvo za finance ne odstopa od svojega stališča, ker je
               praktično v zakonodajnem postopku in tudi po načelu delitve oblasti med zakonodajno,
               izvršno oblastjo pač bila ključni deležnik tega procesa. Nadalje moramo tudi reči, da
               smo natančno pojasnili zakaj je bila vnesena v Zakonu o ukrepih za stabilnosti bank
               sprememba 29. člena 7. odstavek. To je bilo natančno pojasnjeno. Tudi ta sprememba,
               ki je bila vnesena, ki danes velja, ki je veljala v času imenovanja teh nadzornikov
               je skladna z direktivo 2013/36 tako zvano CRD štiri direktiva. Ta namreč v 88. členu
               določa, da učinkovito in skrbno opravljanje institucije narekuje, da morajo pomembne
               banke ustanoviti komisijo za imenovanja, ki izvede med drugim tudi postopek
               ocenjevanja primernosti kandidatov za člane nadzornega sveta pri čemer pa v zadnjem
               odstavku tega člena direktiva piše, da če člen nacionalne zakonodaje, da se ta člen
               ne uporablja v primerih kadar upravljalni organ banke v skladu z nacionalnim pravom
               nima nobene 
               pristojnosti pri postopku izbire in imenovanja članov to se pravi v postopku
               nominacije. Novela ZUKSB je pristojnosti nominiranja prenesla na Slovenski državni
               holding. Zakaj pa ga je prinesla iz MUP smo pojasnili prejšnji teden na Odboru za
               finance. Prosim, da še enkrat ocenite ali so te vaše navedbe glede zahtevane
               predhodne ocene primernosti na mestu ali niso na mestu po oceni Ministrstva za
               finance je taka interpretacija zakona na tem področju ne ustreza.</p>
            </sp>
            <sp xml:id="SDT7-KZNJF-nujna-16-2016-05-11.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa gospod Dragonja. Ni pa to prepovedano? Ni pa prepovedana predhodna ocena.
               Pa najbrž ni prepovedana? Tako, enostavno. Verjetno nobeden zakon tega ne
               prepoveduje. Gospa Bratušek.</p>
            </sp>
            <sp xml:id="SDT7-KZNJF-nujna-16-2016-05-11.sp22">

               <speaker>MAG. ANDREJA BRATUŠEK (PS NP):</speaker>

               <p>Hvala. Kakorkoli očitno bi bilo bolje, da bi se te postopki izpeljali prej, ker potem
               te sramote, ki se je zgodila ne bi bilo.</p>
               <p>Imam pa konkretno vprašanje za gospoda Prapotnika. Če sem prav razumela vi oziroma
               vaša služba je pravzaprav samo zbrala podatke o predlaganih članih nadzornega sveta
               ne vem s čem ste si, potem zaslužil tak besed predsednika uprave po potrebnosti vaše
               zamenjave. Zanima me kdo so člani, ki so sestavljali nominacijsko komisijo? Če prav
               poznam mislim, da so to člani nadzornega sveta. Očitno so se te trije fantje
               ustrašili tudi svojih sodelavcev, ker tisti bi morali dati oceno, da so primerni. To
               pa res kaže na absurdnost tega imenovanja. Niti lastni kolegi v nadzornem svetu, ki
               bi morali darovati koherentno vsak svoje področje pokrivati, vsi strmeti k istemu
               cilju si niso zaupali toliko. Mislim, da se iz seje v sejo bolj zapletamo pri teh
               stvareh. Jaz, ko sem brala medije sem razumela, da oceno primernosti pripravi služba
               in da če primeren ni primeren. Očitno to naredijo člani nadzornega sveta. To je vedno
               bolj zanimivo. Gospod Praprotnik prosim, če mi poveste kdo so bili člani te
               nominacijske komisije?</p>
            </sp>
            <sp xml:id="SDT7-KZNJF-nujna-16-2016-05-11.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Želi še kdo od članov komisije razpravljati oziroma če ima še kakšno vprašanje?
               Najprej odgovor. Gospod Praprotnik.</p>
            </sp>
            <sp xml:id="SDT7-KZNJF-nujna-16-2016-05-11.sp24">

               <speaker>ROK PRAPROTNIK:</speaker>

               <p>Najprej bi odgovoril na navedbe državnega sekretarja. 35. člen Zakon o bančništvu v
               prvem odstavku pravi takole: <q>"Banka mora vzpostaviti in izvajati proces ocenjevanja
               primernosti članov upravljalnega organa to je nadzorni svet in uprava."</q> Se pravi,
               banka mora vzpostaviti ta proces pred imenovanjem in po imenovanju, 35. člen Zakona o
               bančništvu. Novela ZUKSB to sem prej omenil je navedla, da ne glede na določbe Zakona
               o bančništvu to oceno pred imenovanjem izvaja SDH kar je tehnična ugotovitev, vendar
               Zakon o bančništvu govori o tem, da se proces v banki izvaja pred imenovanjem in po
               imenovanju.</p>
               <p>Ali naj odgovorim še na vprašanje gospe Bratušek?</p>
            </sp>
            <sp xml:id="SDT7-KZNJF-nujna-16-2016-05-11.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p> Ali še kasneje, če rabite čas?</p>
            </sp>
            <sp xml:id="SDT7-KZNJF-nujna-16-2016-05-11.sp26">

               <speaker>ROK PRAPROTNIK:</speaker>

               <p> Mogoče, da ne bomo potem.</p>
               <p>Kar se tiče članov nominacijske komisije, ne vem ali je to javni podatek kdo so člani
               nominacijske komisije. Kdo so člani nadzornega sveta je javni podatek. Kako so
               komisije razporejene nisem prepričan, da je to javno objavljeno, zato ne vem, če imam
               to pristojnost, da to povem, vendar je nominacijska komisija kot povsod sestavljena
               iz članov nadzornega sveta. 
               </p>
            </sp>
            <sp xml:id="SDT7-KZNJF-nujna-16-2016-05-11.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Okej, hvala lepa. Zdaj se je javil k besedi gospod Jazbec. Glede na to, da je bil,
               bom rekel tudi tista prva vprašanja Alenke Bratušek so bila tudi deloma namenjena
               njemu, bom mu dal besedo. Potem gospod Vrtovec in gospod Dobovšek.</p>
            </sp>
            <sp xml:id="SDT7-KZNJF-nujna-16-2016-05-11.sp28">

               <speaker>MARKO JAZBEC:</speaker>

               <p>Hvala lepa za besedo gospod predsednik. Kot sem v preteklosti – tudi na tej komisiji
               in javno -, zatrdil in se postavil na stališče, lahko samo še enkrat ponovim, da smo
               vse postopke pred izvedbo skupščine Nove Ljubljanske banke naredili skladno z
               veljavno zakonodajo. Predvsem v bistvu je tukaj bila novela ZUPSB tista, ki je
               opredelila predhodne postopke glede primernosti kandidatov za člane nadzornega sveta
               Nove Ljubljanske banke in v tem kontekstu smo seveda tudi, glede na novo zadolžitev v
               slovenskem državnem holdingu se ustrezno organizirali, tako z vidika v bistvu
               kriterijev, ki so bili dodatno potrebni in upoštevani s strani kadrovske komisije
               nadzornega sveta. Uporabljali smo, kot običajno vse dovoljene naborne poti, oziroma
               znotraj dovoljenih nabornih poti smo se poslužili v bistvu nabornih poti, ki so
               običajne tudi v drugih kadrovskih postopkih. Vsa metodologija, kriteriji,
               nominacijska poročila so omogočala upravi Slovenskega državnega holdinga, da je
               soglasno potrdila listo kandidatov za člane nadzornega sveta Nove Ljubljanske banke.
               Tako, da v tem kontekstu lahko v bistvu samo še enkrat povem, da ima Slovenski
               državni holding, kar se tiče samega postopka, to kar sem že parkrat povedal na
               komisiji, da ima v bistvu kompleten clearens, po domače povedano, z vidika same
               zakonodaje, pravil Evropske bančne agencije in tako naprej. Zdaj, v bistvu dostikrat
               se je govorilo o tem kadrovskem fiasku. Jaz moram vseeno povedati, da ta kadrovski
               fiasko lahko enačimo tehnično gledano z odstopom treh nadzornikov – Antona Macuha,
               Antona Ribnikarja in Janka Gedriha. Ko so odstopili in so nas obvestili, da so
               odstopili so tudi navedli določene razloge. Na tej osnovi smo v Slovenskem državnem
               holdingu tudi javno podvomili o neoporečnosti, objektivnosti in strogi
               profesionalnosti podlag, ki so bile dane nominacijski komisiji nadzornega sveta NLB
               za to, da se nominacijska komisija opredeli in pozneje tudi nadzorni svet okoli same
               primernosti. Nikoli nisem javno izjavil in se vpletal v kakršnekoli želje po
               kadrovanju v podjetja, ki so v upravljanju Slovenskega državnega holdinga. Slovenski
               državni holding ima po zakonu pristojnosti zgolj kar zadeva člane nadzornega sveta
               družb, ki so v večinski oziroma prevladujoči lasti Republike Slovenije. Upravo
               imenuje nadzorni svet in uprava seveda vodi samostojno kadrovsko politiko v vsakem
               podjetju. Mi smo resno podvomili v same postopke, v metodologijo in zaradi tega smo v
               bistvu javno zadevo komunicirali. Rekli smo tudi, da najverjetneje obstaja nek
               prostor za izboljšavo samega postopka, tako z vidika vsebine, kot vidika same
               objektivnosti. In do neke mere celo pravne trdnosti teh analiz. Špekulacije in izjave
               o negativni oceni primernosti članov nadzornega sveta s strani Banke Slovenije in
               Evropske centralne banke sodijo po našem mnenju v prostor hipotetičnega razmišljanja
               in ugibanj, saj postopek ocenjevanja primernosti po naših informacijah še ni bil
               dokončan in se je z odstopom treh članov nadzornega sveta tudi ustavil. Tako, da
               uradno informacijo o tem verjetno lahko dobite v Banki Slovenije oziroma pri
               regulatorju. Kar zadeva vprašanje dveh preostalih nadzornikov. Tudi to vprašanje
               najverjetneje naslovljeno na regulatorja. Mi ne vemo v kateri fazi so ti postopki. Do
               rezultata je nadzorni svet polno operativen, s polnimi pooblastili in deluje naprej
               skladno s svojo odgovornostjo in zakonskimi obveznostmi.  Prav tako, tudi kar zadeva samoupravo Nove
               Ljubljanske banke je delujoča, polno operativna in skupaj s Slovenskim državnim
               holdingom praktično na dnevni bazi zelo tvorno sodeluje pri pripravljalnih dejanjih
               za privatizacijo Nove Ljubljanske banke.</p>
               <p>Naj povem, da smo v Slovenskem državnem holdingom na tej točki mnenja, da je Nova
               Ljubljanska banka več kot pripravljena za privatizacijski postopek, njena bilanca je
               robustna, tako z vidika kapitalske ustreznosti kot z vidika ustreznih razmerji med
               krediti in depoziti. Porazdelitev prihodkov v njihovem poslovnem modelu je tudi po
               našem mnenju ustrezna, tako z vidika samih poslovnih subjektov, podjetij in
               prebivalstva kot tudi z vidika geografske razpršenosti. Kar zadeva samo kvaliteto
               aktivo vidimo še kar nekaj izzivov z vidika zmanjševanja portfelja slabih kreditov
               vendar pa, kar zadeva formiranje novih neto rezervacij v tekočih izkazih smo tudi s
               temi trendi zadovoljni in menimo, da je to tudi dobro sporočilo potencialnim
               vlagateljem, da je banka pripravljena za privatizacijo. Kar zadeva stroškovno
               učinkovitost je bilo tudi kar nekaj narejenega, menimo seveda, da je prostor za še
               boljše rezultate in banka tudi v naše zadovoljstvo v zadnjih tednih dokazljivo
               uspešno tudi izvaja vse zahteve iz vidika evropske komisije, ki je ob odobreni
               državni pomoči seveda podala tudi svoje zahteve.</p>
               <p>Tako da Slovenski državni holding v temu trenutku pospešeno deluje v smeri
               pripravljalnih dejanj privatizacijskega postopka kar nam nalaga seveda tudi
               strategija in pa odločitev Evropske komisije. Po drugi strani pospešeno evidentira in
               tudi že začenja s preliminarnimi postopki kar zadeva nominiranje kandidatne liste za
               popolnitev nadzornega sveta Nove Ljubljanske banke in po naših informacijah tudi
               nadzorni svet Nove Ljubljanske banke v obstoječi sestavi, s polnimi pooblastili
               nadaljuje s postopki glede popolnitve samouprave.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-16-2016-05-11.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Dragonja, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp30">

               <speaker>METOD DRAGONJA:</speaker>

               <p>Hvala lepa za besedo.</p>
               <p>Jaz sem morda dolžan odgovor na to izvajanje in pa na razumevanje zakonskih določb,
               ki jih je gospod Praprotnik podal. ZUKS je kasnejši zakon, ki je stopil v veljavo
               kasneje in je v bistvu spremenil določbe Zakona o bančništvu ki jih je citiral gospod
               Praprotnik. V celoti je za banke, ki so deležne ukrepe po ZUKS, izključil predhodno
               oceno bank in v sami banki in to pristojnost prinesel na SDH. Sedmi odstavek 29.
               člena ZUKSB govori da ne glede na določbe zakona, ki ureja bančništvo, primernost
               člana nadzornega sveta pred njegovim imenovanjem izvede Slovenski državni holding.
               Pred.</p>
               <p>Se pravi, če vodite določene postopke in če te postopke interpretirate in usmerjate,
               dajete pojasnila potem morate zakonodajo brati v celoti, tako kot je bila sprejeta in
               tako kot velja. Ne pa gledati samo en zakon in na osnovi tega zakona potem sprejemati
               zaključke. Tako da, zakonska določila so po naši oceni tukaj nedvomno jasna. Kaj je
               bil namen teh določb se vidi tudi iz dokumentov, ki so bili v zakonodajnem postopku
               vloženi in ki utemeljujejo zakaj je bilo to potrebno in smatramo da v temu delu se te
               navedbe, ki so bile tukaj podane zmotne.</p>
            </sp>
            <sp xml:id="SDT7-KZNJF-nujna-16-2016-05-11.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Sedaj še Banka Slovenije in potem s tem zaključimo, gospod Vrtovec in gospod
               Dobovšek.</p>
            </sp>
            <sp xml:id="SDT7-KZNJF-nujna-16-2016-05-11.sp32">

               <speaker>JASNA ISKRA:</speaker>

               <p>Hvala lepa.</p>
               <p>Zelo na kratko, ne da bi polemizirali tukaj, ker mislim da ni prostor se bo kdo drugi
               odločil v postopkih, ki se bodo peljali, torej v prekrškovnem postopku sigurno bomo
               dobili en odgovor.
               Dejstvo je pa to, da se Banka Slovenije seveda nima nobenih zadržkov do tega kdo dela
               oceno, ker tudi Zakon o bančništvu izrecno ne govori kdo dela oceno. Poleg ocene pa
               ponavljanje je potrebno se opredeliti do kandidatov, tukaj pa nedvomno je
               pristojnost, ki je določena v Zakonu o bančništvu, med drugim naj si pogleda potem še
               50. člen, ki govori o tem kakšne so pristojnosti komisije za imenovanje. Te
               pristojnosti te možnosti, opredeliti se, komisija ni imela. In to je očitek, ki je v
               zvezi s tem postopno s strani Banke Slovenije. Mi smo na potrebno oceno, ki naj bi jo
               SDH izvajal tudi v duhu po vsebini smernic, ki jih je EBA določila opozorili že v
               letu 2015, sredi leta in to je nesporno, tukaj nimamo problema. Gre za druge kršitve
               po naši oceni.</p>
               <p>In, kakor sem rekla, prekrškovni postopek je najavljen in je v skladu z internimi
               pravili trenutno na ECB.</p>
            </sp>
            <sp xml:id="SDT7-KZNJF-nujna-16-2016-05-11.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Prekrškovni postopek proti komu?</p>
            </sp>
            <sp xml:id="SDT7-KZNJF-nujna-16-2016-05-11.sp34">

               <speaker>JASNA ISKRA:</speaker>

               <p>Proti banki in odgovornim osebam.</p>
            </sp>
            <sp xml:id="SDT7-KZNJF-nujna-16-2016-05-11.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. </p>
               <p>Gospod Vrtovec, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp36">

               <speaker>JERNEJ VRTOVEC (PS NSi):</speaker>

               <p>Najlepša hvala, predsednik.</p>
               <p>Zdaj res je lepo priti na takšno sejo, ne vem, kot poslanec ki imaš mirno vest in
               nimaš nobenih ozadij in lahko govoriš to kar je prav in ne to, kar moraš. In najprej
               naj poudarim to začudenje oziroma glede magnetograma tistega nadzornega sveta
               Slovenskega državnega holdinga o katerem smo govorili že stokrat pa še stokrat bomo.
               Veste, ampak ravno zaradi tega gospe in gospodje nastajajo sence dvoma, da se nekaj
               skriva. Jaz ne razumem zakaj v tej državi ne moremo biti transparentni in reči, tukaj
               imate 14 dni javno v tej dvorani, na razpolago te dokumente, poglejte jih in potem
               jih zaplombiramo za naslednjih sto let. Ker tega ni obstajajo sence dvoma, ker so
               zaupni podatki. Saj tako kot o Arhivu Slovenije bi rekli nekateri kolegi, za obdobje
               polpretekle zgodovine počrni zaupne podatke, ostalo pa naj pride na mizo. Osebni
               podatki posameznikov naj se počrnijo ostalo pa dajmo pregledati in ne bo senc dvoma.
               In potem razne obtožbe in tožbe na upravno sodišče in tako naprej.</p>
               <p>Jaz tega res ne razumem zakaj se moramo o enih in istih stvareh moramo pogovarjati
               več kot en mandat, ko se zamenjajo že vse uprave in tako naprej, ogovornih, potem pa
               nikoli ne dobimo.</p>
               <p>Zdaj, kadrovanje Slovenskega državnega holdinga, zdaj zdi se da je to res zelo
               domačijsko, da gre za domačijsko kadrovanje predvsem dva vidika. Veliko je megle in
               dvomov in drugič, značilnost tega kadrovanja je prodaja podjetij lastnikom iz
               davčn8ih oaz. Ampak, veste kaj bolj boli? Bolj boli to, da človek dobi občutek na tej
               Komisiji za nadzor javnih financ ob tem, da pride državni sekretar na sejo komisije
               in nam predava Poslovnik Državnega zbora češ mi se o tem ne smemo pogovarjati, kar je
               tako absurd ampak pustimo to ob strani. Ampak to, da noben se ne vpraša zakaj vsaj
               enkrat tedensko kadrovanje vlade ali pa Slovenskega državnega holdinga dviga v
               medijih ogromno prahu, v politiki in združuje kadrovanj Slovenskega državnega
               holdinga mnogokrat levo in desno politiko, če izključi SMC. Ja, tukaj nas združuje,
               mnogokrat se s kolegi iz kakšnih drugih vladnih strank pogovarjam pa samo gledajo. Pa
               sem resno vprašal ali je to način kako bomo zdaj gradili mostove med levico in
               desnico, to dvomim da je pravi način. Ampak, mnogokrat pridejo v Združeno levico
               popolnoma na isto stališče glede kadrovanja Slovenskega državnega holdinga.</p>
               <p>In tukaj se je treba vprašati torej ali je z nami kaj narobe ali je res z nami kaj
               narobe, da prihaja do tega, ali pa je kaj narobe drugod, pri samem načinu kadrovanja.
               Saj veste kako gre težko skupaj levica in desnica v Sloveniji.</p>
               <p>In, jaz mislim da tukaj zdaj sta dve možnosti; torej po eni strani lahko Slovenski
               državni holding trdi, da delate torej tako dobro, da združujete levico in desnico
               potem to je res super. Po drugi strani boste lahko trdili, da gre za zaroto politike,
               medijev, zaroto cele Slovenije proti vam, da vam očita sporno kadrovanje.  Zdaj pa dvomim, da se
               cela Slovenija obrnila proti Slovenskemu državnemu holdingu in da je treba ta
               problem, ki se poraja v medijih in v politiki, reševati najprej znotraj sebe. Jaz se
               s politiko ukvarjam že dolgo časa, kljub svoji mladosti in prej sem bil tiskovni
               predstavnik ene politične stranke 8 let in gospoda Praprotnika poznam kot novinarja s
               katerim sva bila večkrat na nasprotnih bregovih, tako resno. Večkrat na nasprotnih
               bregovih, ko je bil novinar ampak kaj takšnega pa še nisem zasledil kot je bil ta
               intervju v Dnevniku, ki ga je gospa Bratuškova prej povzela. Način povzemanja
               korporativnega upravljanja. Upam, da to ni, da šef SDH se opravičujem ampak mimo
               uprave Nove Ljubljanske banke, mimo nadzornega sveta Nove Ljubljanske banke govori
               kje je treba kaj prevetriti. Dobro, v redu, če to velja za Novo Ljubljansko banko, da
               je treba gospoda Praprotnika zamenjati se pravi lahko rečemo,da je treba tega in tega
               šefa prodaje na Petrolu zamenjati, tega in tega na Telekomu zamenjati, da to odloča
               SDH, še uprave SDH. Je to način? To me res zanima. Jaz mislim da to način ni, sploh
               pa ne javno križanje ljudi na takšen način.</p>
               <p>Jaz ne bom trdil, da so nameni napačni, gospod Jazbec, jaz celo mislim da lahko so
               nameni dobri. Ni pa nujno, da niste bili zavedeni z vsem skupaj. To je ključno. Morda
               imamo ljudje in v bistvu iz naše razprave je to da iščemo rešitve. Lahko so nameni
               dobri ni pa nujno, da skozi svoje delovanje ni posameznik zaveden. Kakor koli
               obračamo delovanje v preteklosti ob tem poleg NLB me ta trenutek skrbi še ena stvar
               in sicer dogodki v Luki Koper kjer v bistvu država, sploh ne vem če še ima kakšen
               vpliv, dogodki <stage>/ nerazumljivo/</stage> so zaskrbljujoči, saj v SDH jih dobro poznate ampak,
               torej so na meji absurda. Država v državi.</p>
               <p>Ampak, kar se pa tiče Nove Ljubljanske banke pa velja omeniti naslednje; Nova
               Ljubljanska banka je bila v preteklosti srž problema, srž problema okoli katerega se
               še danes ukvarjamo in s katerim se bomo v okviru ene preiskovalne komisije Državnega
               zbora ukvarjali, če bo sodišče pritrdilo temu, da pridobimo dokumentacijo ukvarjali
               še dolgo časa, mislim da ne bo dovolj ta mandat, glede na stvari, ki so se zgodile v
               preteklosti. Ampak plod vsega tega so bila tudi površna ali pa nepremišljena
               kadrovanja. Zaradi tega še vedno trdim, nepremišljena kadrovanja, kajti trdim, da je
               posameznik lahko tudi zaveden.</p>
               <p>Zdaj, če prav lahko povzamemo, novi nadzorniki, naloga novih nadzornikov je bila
               zagotovo tudi ta, da zamenja upravo Nove Ljubljanske banke, da zamenja Janko Medja.
               Jaz tega Janka Medja sploh ne poznam, da ne bo kakšne pomote. Človek je sam odstopil,
               ker je vedel kaj mu sledi v roku nekaj tednov. In glej ga zlomka, potem ti ljudje, ki
               so botrovali k temu, da je Janko Medja odstopil sami odstopijo. Saj bognedaj, da bi
               bili to tisti ljudje, ki ne izpolnjujejo pogojev in so nekoga zamenjali ali pa
               vplivali da nekdo odstopi. Se razume, pametno so naredili, da so dostopili, se
               razume. Ampak tja so bili poslani iz tega naslova in to je popolnoma logično, to je
               bil njihov cilj.</p>
               <p>In tukaj trdimo, da je bilo vse OK. In ravno skozi to sejo počasi ugotavljamo, da ni
               bilo vse v redu. In da so ti nadzorniki dejali, so navedli razloge, da odstopajo tudi
               zaradi pritiskov medijev, zaradi različnih pritiskov, naj pa povem, da v temu obdobju
               en mesec mislim da ni bilo pritiskov na njih. Ni bilo ene omembe v medijih. Jaz sem
               naredil eno raziskavo o teh ljudeh, ki so bili dva meseca na funkcijah. Se pravi,
               odstopili niso zaradi pritiskov v medijih, ker jih ni bilo. Kar poglejte si
               klipingi.</p>
               <p>In govorice, da naj bi Banka Slovenije in Evropska centralna banka ne bi dali
               soglasja za nove nadzornike se kot se kaže tudi skozi današnjo sejo kažejo kot
               pravilni ampak še vedno gre za, torej kot je dejal gospod Jazbec, hipotetična
               ugibanja, da Banka Slovenije ni pritrdila novim nadzornikom in tako dalje. V
               redu.</p>
               <p>Torej, gre pa naprej za Banko Slovenije oziroma vprašanje za Banko Slovenije. Zato
               sprašujem, Banko Slovenije seveda; Banka Slovenije je 31. 3. imela kakršno koli sejo
               sveta Banke Slovenije. To je bil četrtek, 31. 3.  imela kakršno koli sejo sveta Banke Slovenije. To je
               bil četrtek, 31. 3<gap n=".."/></p>
            </sp>
            <sp xml:id="SDT7-KZNJF-nujna-16-2016-05-11.sp37">

               <speaker>JASNA ISKRA:</speaker>

               <p>To me pa preveč vprašate. 31. pa 4., običajno ob četrtkih nimamo sej. 31., ampak
               četrtek, ob četrtkih običajno nimamo sej. Običajno so ob torkih, izjemoma so kakšen
               drugi dan. Tako da, v spominu nimam.</p>
            </sp>
            <sp xml:id="SDT7-KZNJF-nujna-16-2016-05-11.sp38">

               <speaker>JERNEJ VRTOVEC (PS NSi):</speaker>

               <p>Ne vem, morda je bil četrtek, morda ne. 31. 3.<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Boste dobili besedo, gospa<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp40">

               <speaker>JERNEJ VRTOVEC (PS NSi):</speaker>

               <p>No, poglejte, zanima me ali ste se na tej seji sveta Banke Slovenije pogovarjali o
               nadzornikih Nove Ljubljanske banke in ali ste morda sprejeli kakršno koli stališče o
               ustreznosti teh ljudi? <stage>/ oglašanje iz klopi/</stage></p>
            </sp>
            <sp xml:id="SDT7-KZNJF-nujna-16-2016-05-11.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospa Eskra<stage>/?/</stage>, počasi.</p>
            </sp>
            <sp xml:id="SDT7-KZNJF-nujna-16-2016-05-11.sp42">

               <speaker>JERNEJ VRTOVEC (PS NSi):</speaker>

               <p>Namreč, za nadalje, za končni odgovor, saj boste se sklicevali na bančno tajnost. Saj
               verjamem ampak iz enega vidika na bančno tajnost, da predstavnik Državnega zbora,
               predsednica našega Odbora za finance, gospa Urška Ban če se ne motim je vabljena na
               te seje sveta Banke Slovenije. Torej jaz ne vidim nobenega razloga recimo, da ne bi v
               zaprtem krogu, izven soja luči kamere žarometov videli tega zapisnika Banke
               Slovenije, kajti porajajo se dvomi in vprašanja, takšni n drugačni diskurzi o temu,
               da je Banka Slovenije na ta dan, na tej seji sveta Banke Slovenije med drugim
               sprejela stališče o neprimernosti nadzornikov.</p>
               <p>In, če grem kar po imenu, saj jaz teh ljudi ne poznam, tistih nadzornikov. Gospod
               Gedrih<stage>/?/</stage> naj bi po ugotovitvah Banke Slovenije, sprašujem če to drži, vem pa da mi
               ne boste odgovorili<gap n="…"/> Naj bi gospod Gedrih zamolčal funkcijo v revizijski komisiji
               nadzornega sveta Save v hotelih Bernardin. Potem naj bi bilo pod vprašajem njegove
               funkcije v Prištini naj jih sploh ne bi navedel. Napisal je, da je bil generalni
               direktor dve leti, v resnici pa je bil štiri mesece namestnik generalnega direktorja.
               Potem naj bi zamolčal funkcije da je bil v nadzornem svetu Post<stage>/?/</stage> banke v Sarajevu,
               v času, ko je nad njo bosanska centralna banka uvedla izredno upravo. Takrat naj bi
               ga Centralna banka Bosne tudi vrgla iz nadzornega sveta. Banke Slovenije mu ob tem
               naj bi očitala morebitno davčno utajo ampak pustimo to ob strani, jaz upam da bomo
               dobili zapisnik. NLB je nato zapustil leta 2008, za tem je sklenil svetovalno pogodbo
               z Novo Ljubljansko banko, preko svojega espeja in tako in tako naprej. Saj to naj bi
               bile ugotovitve Banke Slovenije, sprašujem če je to res in če lahko podatke zapisnik. </p>
               <p>Glede gospoda Macuha naj bi bilo ugotovljeno, da je od leta 2002 v penziji, vprašanje
               usposobljenosti, predolgo časa v pokoju in tako naprej, da bi kvalitetno lahko
               nadzoroval banko. Prispevek gospoda Ribnikarja smo že v preteklosti veliko slišali
               glede znanja tujih jezikov. Ampak tudi ugotovitev naj bi bila veljavna glede
               sestavljanja ene pogodbe med Novo Ljubljansko banko in Factorin<stage>/?/</stage> d.o.o., glede
               nakupa določenih delnic v imenu NLB Banke Celje, ki bi jih potem prodal Novi
               Ljubljanski banki in tako dalje. To pogodbo naj bi pripravil gospod Ribnikar. Posel
               sicer ni bil realiziran ampak naj bi bila direktna škoda potem Novi Ljubljanski
               banki. No in še kot sem omenil, da je kadrovska komisija to je ugotovila NLB, Banka
               Slovenije naj bi imela določene dvome. Kadrovska komisija SDH je v primernost gospoda
               Ribnikarja.</p>
               <p>Jaz resno sprašujem Banko Slovenije, vem da gre za bančno tajnost ampak mi lahko
               zapremo to sejo, kajne predsednik? Lahko to naredimo z lahkoto pa se poda zapisnik te
               seje sveta Banke Slovenije. Jaz bi res prosil zapisnik seje sveta Banke Slovenije, iz
               31. 3<gap n=".."/> Lahko že zdaj na tej seji v 15 minutah se razdeli vsem nam ta zapisnik.</p>
               <p>Zakaj to želim? Pa ne zaradi tega ker bi imel proti komur koli ampak zaradi
               transparentnosti. Poglejte, bodimo <q>"fair"</q> igralci, <q>"fair play"</q> igramo.
               Transparentnost. Jaz ne razumem kje je tukaj srž problema. In potem vsa hipotetična
               vprašanja o tem ali onem, izginejo. Bančna tajnost ob tem, ko se pogovarjamo o
               milijardah evrov in ko govorimo o kondiciji naše  Nove Ljubljanske banke, jaz si želim čimprejšnjo
               prodajo, čeprav, kdo bo kupil Novo Ljubljansko banko, ob tem, da ostaja še vedno v 25
               % lasti države, ne moreš spreminjati ne statuta in tako naprej. Ob tem, da je tam še
               vedno za 2 milijardi evrov nasedlih terjatev, ki niso bile prenesene, bomo že z njimi
               upravljali, tako imenovane balkanske terjatve. Ampak to je vse del težave, ki bi
               terjala, da bi bila uprava Nove Ljubljanske banke polnopravna, da bi bila v polni
               kondiciji. Lahko greste v zamenjavo, saj to je logično. Prav je – pa boste rekli, to
               ni korporativno upravljanje, ampak prav je, da Vlada kadruje, da se predsednik Vlade
               morda dobiva z vodstvom SDH. To ni nobena težava, ampak ključno je, kako se kadruje
               in koga se kadruje. Vse vlade kadrujejo, mislim, brez zveze je karkoli drugače
               govoriti. Ampak na kakšen način, na način, da smo brez uprave tri mesece, to ni pravi
               način. In tu jaz vidim srž problema. Upravo imamo, ampak ni to to, kar bi se
               pričakovalo v pripravah na prodajo.</p>
            </sp>
            <sp xml:id="SDT7-KZNJF-nujna-16-2016-05-11.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Dr. Dobovšek, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp44">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo!</p>
               <p>Res smo imeli že veliko sej te komisije, pa tudi drugih komisij o finančni
               problematiki. Več ali manj smo se ukvarjali z zakonodajo, z deregulacijo, s
               finančnimi instrumenti, z bančno luknjo, vedno pa smo se dotikali kadrov. In prav je,
               da smo posvetili eno sejo kadrovski problematiki. Zakaj je prišlo do finančne krize –
               zaradi dveh zadev, zaradi deregulacije in posledično kadrovanja. In eno leto bo
               skoraj minilo od tistega, kar je povzročilo to, čemur smo priče danes. Danes smo
               enega od epilogov doživeli, od imenovanja v Državnem zboru nadzornikov SDH. Že takrat
               sem opozoril, da naj preverimo vse pogoje, ali nadzorniki SDH izpolnjujejo pogoje za
               imenovanje. In takrat se je sprožila ta rdeča nit in ena od institucij se je pač
               izkazala danes, druge probleme smo izpostavili že v preteklosti. Ključna je ta
               nadzorna funkcija. In vidimo, da ta nadzorna funkcija šepa ravno zaradi napačnega
               kadrovanja. Odgovornosti še vedno ni. Mi pričakujemo kazensko, odškodninsko, pa tudi
               tako imenovano karierno odgovornost, da takšen človek ne bo dobil licence. Zdaj se je
               prvič pokazalo, da ne moreš dobiti licence, z zamudo. Mi smo se zavzemali za to, da
               se takšne licence podeljuje <q>"ex ante"</q>, ne pa z neko zamudo, kar povzroča
               nepravilnosti. Gremo še dlje, hočemo preventivno urediti stanje, zato imamo tudi
               predstavnika Komisije za preprečevanje korupcije. Mi smo na to opozarjali, kaj dela
               Vlada - Vlada proži obrambne mehanizme. Danes smo tu priče razlagam poslovnika,
               razlagam zakonodaje, čeprav bi moral interes Vlade biti, da so sami zainteresirani,
               da se zadeve uredijo, da imajo čim boljši nadzor, čim boljšo upravo. Ne, zakrivajo in
               iščejo izgovore. Oni bi prvi morali biti zainteresirani, da se zadeve uredijo.
               Razlaga nam, kaj je to korporativno upravljanje. Če pogledamo smernice OECD, je v
               prvi vrsti to, da politika, se pravi, Vlada kreira politiko lastništva, v drugi fazi
               uredi mehanizme odgovornosti in v tretji fazi odgovarja parlamentu in prav to
               odgovornost se skuša zamegliti ali je pa sploh ni. Kaj dela Vlada – dobivamo
               asimetrične informacije, vsaka institucija drugače, nekaterih informacij, kot smo
               danes videli, sploh ne dobimo. Zagovarja to, da kar ni prepovedano, je dovoljeno, v
               drugi meri pa ravno obratno, hoče diskreditirati tiste, ki opozarjajo na napake, se
               pravi, diskreditira se ljudi, ki hočejo nekaj spremeniti na bolje, minimalizirati
               dejstva, ki jih predstavljamo predvsem predstavniki opozicije.  Vse nas zavaja, minimalizira to, kar mi
               predstavimo, in noče sprejeti naših rešitev. Še več, interpretira pravne akte tako,
               kot jim odgovarja, in ustvarja preregulacijo na tem področju, zato da potem lahko
               razlaga po svoje. To je nek nov koncept pravne države, v kateri prevladujejo slabe
               neformalne institucije, ki sem jih proučeval na univerzi v Würzburgu – gre za to, da
               je korupcija v najširšem smislu, kar je po definiciji Komisija za preprečevanje
               korupcije, gre za klientelizem, ki smo mu priče v kadrovanju v nadzorne svete in
               uprave, in gre za elitne dogovore.</p>
               <p>Če zaključim, Vlada drsi iz napake v napako. Zakaj to dela, sta možna samo dva
               odgovora: da to dela namerno in opravičuje tako, kot sem prej predstavil, ali pa se
               tega ne zaveda in gre po raziskavi Svetovne banke za vpliv neformalnih mrež na
               kadrovanje v državnih institucijah. Zdaj naj se pa Vlada odloči, ali je to namerno
               ali pa je pod vplivom teh neformalnih mrež. Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, dr. Dobovšek.</p>
               <p>Gospa Anja Bah Žibert, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp46">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo.</p>
               <p>Tudi jaz se pridružujem mnenju kolega poslanca, ki je povedal, da je za državljanke
               in državljane ta seja danes zelo pomembna. Pomembna je z več vidikov. Zagotovo je
               eden, morda tisti najmočnejši, ki je tudi pripeljal ne samo do te seje, ampak do
               dogodkov, ko gre za upravljanje državnega premoženja, in sicer, da smo priče trku
               elit. Tako, spoštovane državljanke in državljani, tako to je v naši Sloveniji. Ko
               pridemo že skorajda do dna, ko več ni ničesar vzeti, ko davkoplačevalci plačujejo za
               grehe, takrat se udarita še eliti za preostanek tistega, kar je ostalo.</p>
               <p>Vse, kar sem poslušala, na eni strani Vlado, na drugi strani odgovorne oziroma
               najbolj odgovorne v SDH, Banko Slovenije in tako naprej, bi človek si najbolj želel,
               da bi ta Vlada uporabila na računalniku tipko <q>"escape"</q>; ta trenutek bi bilo verjetno
               to najboljše za njo, pa najbolj priročen način, da se izogne vsemu, kar se dogaja,
               ker bolj, ko odpletamo, mislim, bolj se Vlada zapleta. Nekaj odgovorov bi si tudi jaz
               želela. Govorimo o državnem premoženju. Spoštovani gospodje, gospe, ne govorimo o
               vašem premoženju, mene vaše premoženje ta trenutek ne zanima. Zanima me pa, kaj se
               dogaja z državnim premoženjem in kdo z njim upravlja, kako poteka kadrovski izbor,
               kakšno je mnenje, na primer, Banke Slovenije. V čem naj bi bil zapisnik, ki govori o
               kadrovski izbiri, tajen. To je enostavno nesprejemljivo. Na drugi strani, zakaj ne
               moremo dobiti podatkov o vseh, ki so v kakršnihkoli komisijah. Govorimo o državnem
               premoženju. Kajti, če je to tako, da tega ne more dobiti Državni zbor kot zakonodajna
               veja oblasti, potem mi povejte, kdo lahko s temi podatki razpolaga, ker potem je
               tisti edina oseba v tej državi, ki je nad vsemi. Kaj pravzaprav mi počnemo? Mislim,
               vsak podatek je že skoraj tajen, do teh podatkov ne moremo, do onih podatkov,
               državljanke in državljani pa seveda plačujejo. Poglejte vmesno poročilo, jaz sem
               vesela, da sem si ga lahko pogledala, Komisije za preprečevanje korupcije. Zdaj pač
               državni sekretar napoveduje odgovore, ampak dejstvo je, da je vmesno poročilo –
               nekateri v preteklosti takšnih vmesnih poročil  niso mogli dobiti, to gospod Praprotnik bolje ve.
               Ampak to vmesno poročilo, gospod državni sekretar, vi, ki ste predstavnik novih
               obrazov pa etike in morale, pa kar veliko pove. In bi pričakovala od vas kot od
               odgovorne osebe, da boste odgovorili kaj več kot samo to, da boste zadeve pojasnili
               in odgovorili. Nekatere stvari so skorajda navedene tako, da boste težko karkoli
               pojasnili, ker pač tako je. To, kar ta trenutek počnete s to državo, eni in drugi,
               oprostite, to je višek. To je višek. In zato pozdravljam to sejo. Seveda, pozdravljam
               tudi priporočila predlagatelja, vendar pa vsi dobro vemo, da se ne bo glede tega nič
               zgodilo. Je pa, hvala bogu, vsaj ta seja, ki jo je sklical predsednik Komisije za
               nadzor javnih financ, in je pomembna vsaj v tem delu, da državljanke in državljani
               vedo in vidijo, kaj počnete. Ampak še enkrat, tega ne delate za svoje denarnice, to
               počnete na račun njihovih denarnic. In da ne moremo dobiti nekih pojasnil, kaj se je
               dogajalo na nekih sejah glede kadrovskih vprašanj, je ne samo nerazumno, ampak zame
               nesprejemljivo. Lahko se boste izgovarjali na zakone in tako naprej. Glejte, vi ste
               že vse živo počeli, vzeli mandate in kršili ustavo, vsak drugi dan v tem Državnem
               zboru kršite kakšen zakon. Sprejemate sklepe na odborih, ki so proti vašim lastnim
               zakonom. Tako da to pustimo na stran, to mogoče zvečer povejte v postelji svojim
               otrokom namesto pravljice ali pa vnukom. Na drugi strani, seveda je problem, dokler
               bo toliko državnega premoženja, do takrat se bodo elite še teple za to. Zato pa ni
               nikomur v interesu, da bi prišlo do pravočasnih in učinkovitih prodaj. Psi lajajo,
               karavana gre dalje. Prišli bodo novi nadzorniki in vse bo spet podobno. Ampak enkrat
               bo temu treba narediti konec. Jaz upam, da se bo to zgodilo čim prej za dobro vsakega
               posameznika v tej državi.</p>
            </sp>
            <sp xml:id="SDT7-KZNJF-nujna-16-2016-05-11.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi še kdo od poslank ali poslancev besedo? Gospa Alenka Bratušek, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp48">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Če danes ne bomo dobili odgovorov, bomo verjetno sedeli še enkrat, pa še enkrat, pa
               še enkrat. Bilo je postavljenih, vsaj z moje strani, vrsta vprašanj. Če držijo besede
               gospoda Vrtovca, je vse skupaj še bolj škandalozno. Potem mi je pa nekoliko bolj
               jasen bes predsednika uprave, gospoda Jazbeca, glede službe gospoda Praprotnika, ker
               očitno so ti dokumenti za nominacijsko komisijo bili preveč popolni in preveč dobro
               pripravljeni in je v njih pisalo več, kot ste si o teh treh gospodih, ki, mimogrede,
               jih tudi jaz od prej ne poznam, jih nikoli nisem srečala, ampak če to drži – in jaz
               mislim, da to moramo razčistiti -, to potem pove vse, zakaj so odstopili, ne zaradi
               nobenega pritiska. Če bi odstopili zaradi pritiska, se niti imenovati ne bi dovolili
               oziroma bi odstopili isti dan, ker se je pritisk začel.</p>
               <p>Prosila sem vas, da taksativno naštejete vse pogoje, ki jih nadzorniki v saniranih
               slovenskih bankah morajo spoštovati, skladno z vašimi zakoni, se pravi, z Zakonom o
               SDH, skladno z akti Banke Slovenije in skladno z zahtevami ECB. To mora predsednik -
               ali, ne vem, kako se reče - te kadrovske komisije stresti iz rokava. Enkrat je že
               izbiral nadzornike, v tem trenutku teče drug postopek. Verjetno, domnevam, je bilo
               preverjeno tudi, ali so upoštevani pogoji,  ki jih za nadzornike bank predpisujeta dva
               regulatorja, lahko so to isti pogoji, ampak povejmo, taksativno naštejte ali oziroma
               kaj je potrebno izpolniti, in bomo zelo hitro ugotovili še kakšen drug pogoj, ki ga
               ti trije fantje niso izpolnjevali. Ste pa tako ali tako, gospod Jazbec, že na tej
               komisiji povedali, da gospod Ribnikar ni izpolnjeval dveh pogojev, to je znanje
               tujega jezika in znanje tega, da pač bi moral biti določeno obdobje umaknjen iz
               družbe oziroma iz banke, ki jo bo nadziral. To ste vi povedali, tega si nisem jaz
               izmislila. Če bi dobili dokumente kadrovske komisije, bi lahko preverili kako so oni
               zapisali, če sploh so, to opozorilo. In če ne danes, pač enkrat naslednjič. Škoda,
               lahko bi stvar dokaj hitro pripeljali h koncu, napake se dogajajo vedno, težko se
               sprijaznimo, da se dogajajo na strošek davkoplačevalcev, ampak v tej zgodbi nekdo
               mora prevzeti odgovornost. Saj jaz razumem vaše obnašanje, da pridete sem, se
               usedete, se lepo smejite na drugi strani in nas prijazno gledate, ampak mi bi radi
               odgovore. Če ne, pojdimo na kavo, pa se bomo tam gledali in malo nasmihali en
               drugemu. Mi želimo odgovore, in tudi tišina koalicijskih poslancev pove več, kot bi
               mogoče kdo želel. Saj vem, da bo potem pritisk na gum tak, kakršen pač bo, ampak
               dokler imate podporo koalicijskih poslancev, koalicijskih strank, vseh treh, se lahko
               obnašate tako, kot se obnašate. In ko bo tega konec, ko bodo spoznali, da je treba
               stvari upravljati drugače, potem bo mogoče tudi vaš odnos do vsega skupaj drugačen,
               in res, ne nam, ampak slovenskim davkoplačevalcem, ki so v NLB dali več kot 3
               milijarde svojega denarja, ste dolžni odgovore. Saj tudi gledajo in vidijo, da je na
               drugi strani popolna tišina. Nič, mi tukaj govorimo, prosimo, moledujemo, ne vem kaj
               še vse, oziroma kaj še sploh lahko naredimo, da bomo ugotovili kdo namerava prevzeti
               odgovornost za to blamažo. Samo to razčistimo, in nov postopek iskanja nadzornikov,
               mimogrede peljete, vsaj do zdaj, kot je medijsko znano, kot bi morali že prvega,
               javni poziv za zbiranja nadzornikov in jaz sem prepričana, da boste zdaj preverili
               vse pogoje, ki so navedeni. Prvič ste pač poskusili tako na horuk, pa se ni izšlo, so
               vas ustavili. Zato mislim, da drugič bo speljano tako, kot bi moralo biti že prvič,
               ampak nekdo za ta kadrovski polom mora odgovarjati. Jaz zdaj sicer lahko vsa
               vprašanja še enkrat ponovim, če jih niste slišali, ampak ne vem, ali ima, predsednik,
               to smisel ali ne. Gospodje so tukaj z nami celo popoldne<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p><gap n="…"/>Jaz mislim, da so si jih zapomnili, no, da bodo<gap n="…"/></p>
            </sp>
            <sp xml:id="SDT7-KZNJF-nujna-16-2016-05-11.sp50">

               <speaker>MAG. ALENKA BRATUŠEK (PS NP):</speaker>

               <p><gap n="…"/> Pa nočejo, ne želijo, ne vedo odgovorov, škoda. Bomo pač sedeli še enkrat, pa še
               enkrat, pa še enkrat.</p>
            </sp>
            <sp xml:id="SDT7-KZNJF-nujna-16-2016-05-11.sp51">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Bratušek.</p>
               <p>Zdaj, jaz mislim, da lahko dobimo odgovore, vsaj mislim, da se je javil gospod
               Gaberšček k temu, da bo odgovoril.</p>
               <p>Gre, še enkrat, pogoji SDH, Banke Slovenije, ECB, za nadzornike, kdo je predlagal te
               kadre. To sta dve vprašanji, glejte, saj to se ve, da zgodovinsko gledano za Novo
               Ljubljansko banko nikoli, ti slučajno ne pridejo, od leta 50 naprej, od Nika Kavčiča
               naprej. Nikoli niso prišli slučajno ti kadri in nikoli ne bodo najbrž prišli dokler
               bo v državni lasti in dokler ne bodo opravljena še neka dela. In seveda zdaj problem
               je seveda verjetno ECB in Banka Slovenije.  Tukaj pa je to sito. Drugače pa<gap n="…"/> Glejte, od leta 1952
               naprej se ve kako se je kadrovalo v Novi Ljubljanski banki. Mogoče se je zdaj tudi
               tako hotelo, pa ni šlo skozi. Ampak, vseeno, gospod Gaberšček, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp52">

               <speaker>LUKA GABERŠČIK:</speaker>

               <p>Luka Gaberščik, predsednik kadrovske. Hvala za besedo.</p>
               <p>Glede pogojev, če si bom dovolil mogoče biti malo presenečen, da me poslanci
               sprašujete za vsebino zakonov. Mislim, da je 18 pogojev, opisani so v javnem razpisu,
               ki je bil pred kratkim objavljen, oprostili mi boste, ker jih ne bom zdaj znal vseh
               18 našteti, v postopku imamo <q>"check-listo"</q>, kjer vse te pogoje pregledujemo, ne samo
               mi, tudi strokovne službe SDH. Potem imamo nekje 11 meril, po katerih ocenjujemo, to
               so napisana merila, poleg tega pa imamo še nekaj nenapisanih, ki se bolj kot ne
               vežejo na vprašanja integritete, na vprašanja poštenosti, na vprašanja, ki jih je
               prej izpostavil predsednik KPK. Skratka, to so recimo načela, ki se jih sami držimo v
               kadrovski komisiji in jih na vsak način zasledujemo. Kar se tega tiče, vse tri
               kandidate, ki jih obravnavate, je predlagala uprava v nominacijskem postopku
               kadrovski komisiji.</p>
               <p>Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp53">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospa Bratušek, izvolite. Ali lahko prosim, tukaj na moji desni. Ali želite besedo?
               Ne.</p>
               <p>Gospa Bratušek.</p>
            </sp>
            <sp xml:id="SDT7-KZNJF-nujna-16-2016-05-11.sp54">

               <speaker>MAG. ALENKA BRATUŠEK (PS NP):</speaker>

               <p>Ali lahko prosim poveste koliko od teh 18 pogojev, 11 meril in še vse ostalo so ti
               trije kandidati izpolnjevali in ali ste preverjali tudi pogoje, ki jih zahtevajo
               regulatorji.</p>
            </sp>
            <sp xml:id="SDT7-KZNJF-nujna-16-2016-05-11.sp55">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, vprašanje, če lahko, ker potem bo<gap n="…"/></p>
               <p>Ja, gospa Žibert, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp56">

               <speaker>ANJA BAH ŽIBERT (PS SDS):</speaker>

               <p>Tudi mene zanima, ker je bil podan odgovor, nenapisana pravila. Na podlagi česa potem
               odločate katero nenapisano pravilo je pomembnejše oziroma kdo posamezno pravilo
               postavlja, poštenost in to. Zdaj, če bi to, oprostite, če bi bila nesramna, bi rekla,
               ne vem če potem lahko sploh kdo kje sedi, ker ne vemo niti o posamezniku ničesar.
               Ampak, dejstvo je, da naj bi te ljudi v večini ne poznali. Torej, kako boste
               ocenjevali ali je nekdo pošten ali ni pošten in tako naprej. Seveda, mene zanimajo ta
               nenapisana pravila in kako v skladu z 18 pogoji potem to usklajujete. Ker to pa je
               zelo nenavadno. Saj tudi načela in merila so ponavadi stvar nekih aktov, ker nas že
               poučujete o poznavanju zakonodaje, bi tudi od vas pričakovala, da imate verjetno
               napisana pravila, ko gre za tako pomembne zadeve in da tudi merila in načela
               zapišete, ker sicer pa to res ne gre skupaj, kar tako, vsak po svoje malo ocenjuje
               kdo je pošten in nekaj kategorizira, to pa ne gre.</p>
            </sp>
            <sp xml:id="SDT7-KZNJF-nujna-16-2016-05-11.sp57">

               <speaker>PREDSEDNIK MAG. ANDREJ ŠIRCELJ:</speaker>

               <p>gospod Gaberšček, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp58">

               <speaker>LUKA GABERŠČIK:</speaker>

               <p>Eden od pogojev v ZSDH-1 je, da ima oseba, ki jo ocenjujemo, recimo jaz vam bom zdaj
               primeroma naštel, visok poslovni ugled, da ima izrazito osebno integriteto in tako
               naprej. Glede teh vprašanj si jaz težko predstavljam kako bi lahko neke podzakonske
               akte pisali oziroma jih dodatno regulirali. Tukaj je stvar osebne presoje,
               subjektivne, trije smo in ocenjujemo vseskozi skozi njihove CV, njihova motivacijska
               pisma, njihov razgovor, na podlagi javnih podatkov, ki jih dobimo in seveda presojamo
               vse skupaj celovito, skozi skladno ujemajočih izjav in podatkov, ki jih imamo. Več
               kot tako, ne moremo.</p>
               <p>Zdaj pa še eno vprašanje mislim, da je bilo, gospa, ali sem odgovoril na vse? Še?</p>
            </sp>
            <sp xml:id="SDT7-KZNJF-nujna-16-2016-05-11.sp59">

               <speaker>PREDSEDNIK MAG. ANDREJ ŠIRCELJ:</speaker>

               <p>Ali lahko ponovite, gospa Bratušek?</p>
            </sp>
            <sp xml:id="SDT7-KZNJF-nujna-16-2016-05-11.sp60">

               <speaker>MAG. ALENKA BRATUŠEK (PS NP):</speaker>

               <p>Jaz lahko do zjutraj ponavljam vprašanja, nimam problema. Koliko od 18 pogojev in 11
               meril, zdaj sem pa še bolj, bom rekla, bom še enega dodala, visok poslovni ugled, me
               zanima na podlagi česa so ti trije kandidati dobili pozitivno oceno pri visokem
               poslovnem ugledu. Poslovanje v Novi Ljubljanski banki v ekspoziturah, ki so naredile
                   milijardne izgube,
               to je res visok poslovni ugled, tako da za te tri konkretne kandidate me zanima
               konkretno izpolnjevanje pogojev in zdaj, dodajam še enkrat visok poslovni ugled.</p>
            </sp>
            <sp xml:id="SDT7-KZNJF-nujna-16-2016-05-11.sp61">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Gabršček.</p>
            </sp>
            <sp xml:id="SDT7-KZNJF-nujna-16-2016-05-11.sp62">

               <speaker>LUKA GABRŠČIK:</speaker>

               <p>Hvala. To je pač eden od zakonskih pogojev, kar sem povedal. Našo oceno kandidatov
               smo opravili, zapisali nato o njih poročilo. Naši pomisleki, če so pri posameznih
               kandidatih, so tam izpostavljeni, tako da jaz bom v tem delu prepustil odgovor SDH,
               da pač te zadeve po vaših presojah, po dogovoru obravnava. Jaz ne bi šel v vsebino.
               Koliko pa lahko dodam k temu vprašanju, lahko zgolj rečem, da smo upoštevali vse, vsa
               merila in se do njih opredelili. To mislim, da zadošča in je to od nas zahtevano.
               Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp63">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Jazbec. Izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp64">

               <speaker>MARKO JAZBEC:</speaker>

               <p>Hvala za besedo. Mogoče se bom spet ponavljal in se mi zdi na tej točki v bistvu
               pomembno poudariti ključne temelje na podlagi katerih smo na koncu tudi izglasovali
               novo zasedbo nadzornega sveta Nove Ljubljanske banke. Razumeli smo željo regulatorja,
               do neke mere celo pričakovanje regulatorja, da moramo kot delničarji zagotoviti v
               nadzornih svetih bank ljudi z bančnimi izkušnjami, s kompetencami iz različnih
               področij bančnega poslovanja.</p>
               <p>Izhajali smo iz tega, da seveda, če je bil nekdo še do pred kratkim polno priznan
               nadzornik Abanke, kasneje združene Abanke plus Banke Celje, če je bil nekdo drug pred
               tem že preverjen z vidika Fit&amp;Proper procedure za ustreznega bom rekel celo
               sanatorja Montenegro banke v preteklosti in iz tega naslova ni bilo nobenih problemov
               pri regulatorju in regulatorji med seboj sodelujejo, smo v bistvu izhajali, dejansko
               smo iz tega delali zaključke, da je to kvečjemu dobro, da v bistvu ponudimo na
               skupščino oziroma izvolimo na skupščini ljudi, za katere seveda obstaja visoka
               verjetnost, da bodo prestali tudi naknadna preverjanja Fit&amp;Proper iz naslova
               članstva v nadzornem svetu Nove Ljubljanske banke. Uprava Slovenske državnega
               holdinga je dobila na mizo nominacijska poročila in iz teh nominacijskih poročil je
               izhajalo, da so vsi zadevni kandidati primerni. Če me zdaj sprašujete za nazaj,
               absolutno si nismo mogli predstavljati stampeda, ki je sledil, samo zaradi dejstva,
               da so zadevni gospodje svojo kariero v pretežnem obdobju svoje kariere opravljali v
               Novi Ljubljanski banki ali pa v sami skupini Nove Ljubljanske banke. Tako, da jaz še
               vedno trdim, da so po objektivnih kriterijih zadevni gospodje skozi našo proceduro,
               ki je v polni meri upoštevala vsa zahtevana pravila po zakonu in tudi po novem ZUKSB,
               ki je dodatno odgovornost dal Slovenskemu državnemu holdingu, kar zadeva predhodno
               preverjanje ustreznosti kandidatov za člane nadzornega sveta, da smo svojo domačo
               nalogo naredili na ustrezen in profesionalen način.</p>
            </sp>
            <sp xml:id="SDT7-KZNJF-nujna-16-2016-05-11.sp65">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Gospa Alenka Bratušek.</p>
            </sp>
            <sp xml:id="SDT7-KZNJF-nujna-16-2016-05-11.sp66">

               <speaker>MAG. ALENKA BRATUŠEK (PS NP):</speaker>

               <p>Zdaj gospod, ki vodi kadrovsko komisijo, akdreditacijsko, kakorkoli rečete, je rekel,
               da so pripravili poročilo. Predsednik uprave je rekel, da so vsi kandidati bili
               primerni. Jaz domnevam, da so kandidati lahko primerni samo, če izpolnjujejo vse
               pogoje. Zdaj pa se fantje zmenite. Tukaj na tej komisiji ste povedali, da vsaj eden
               ni izpolnjeval pogojev in da je na to uprava bila opozorjena.  Sedaj pa, lahko začnemo od začetka.
               Lahko začnemo poimensko. Še najlažje bi bilo, če bi to poročilo komisije dali na mizo
               pa nam ga nočete. Skrivate ga, ker očitno notri piše nekaj kar ne želite, da se javno
               obelodani. Gremo po vrsti še enkrat. Ali so vsi kandidati, ki ste jih predlagali v
               nadzorni svet, izpolnjevali 18 pogojev, 11 kriterijev in še nenapisana pravila, eno
               med njimi, visok poslovni ugled. Tukaj smo zelo hitro lahko konec, da, ne, da ne. In
               če je samo en odgovor ne, kdo in zakaj zavaja poslance in javnost. Mislim, da bi tudi
               predsednik nadzornega sveta lahko kaj povedal, ker so to poročilo, vsaj tako v
               javnosti vemo, imeli na mizi in v celoti pokrili upravo Slovenskega državnega
               holdinga. Ampak ne enkrat tako drugič drugače. Jasen odgovor želim od, če je že tukaj
               z nami. Jaz ne vem. Verjetno je z nami zato, da kaj pove, ne da poslance uči, da v
               zakonu piše 18 zahtevanih pogojev. Ali so vsi, ki so bili imenovani v nadzorni svet
               Nove Ljubljanske banke, izpolnjevali pogoje.</p>
            </sp>
            <sp xml:id="SDT7-KZNJF-nujna-16-2016-05-11.sp67">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Vrtovec, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp68">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>To je res že druga seja o teh treh nadzornikih. Meni se ljudje v bistvu smilijo, ne
               gre za vrečo krompirja, res gre za ljudi in z njimi v bistvu javno barantamo kot na
               neki tržnici. Jaz si tega ne želim, ker sam si ne želim biti nekoč v taki vlogi,
               ampak prav je, da eni stvari pridemo do dna predvsem zaradi tega, da se nam v bodoče
               ne bodo dogajale tovrstne stvari kar so se nam tokrat zgodile. Še vedno sem pri tem,
               da kot kaže, se dela neka zarota medijskega stampeda v sobratju s politiko, tokrat
               opozicijsko in enem delom koalicije. To že malce meji na reality show, če bomo
               pristali na tovrstne teze, zaradi tega ker je treba iskati v ljudeh predvsem to, da
               si želijo dobro in tudi iz te naše strani naših pobud, v tem primeru pozicije torej,
               želijo predvsem dobro, zardi tega se te napake v bodoče več ne bodo ponavljale.</p>
               <p>Bančne izkušnje in kompetence. Ti ljudje so jih imeli. Banke izkušnje so vsi imeli in
               si upam trditi, mislim da tale gospod Macuh je že od leta 1972 bil v Novi Ljubljanski
               banki in ima zagotovo res bogate bančne izkušnje in mu nimamo kaj očitati kakor to,
               da mu damo eno lepo zahvalo za vse kar je naredil nazaj. Ključno je to, da se poraja
               vprašanje ali so bili oni na svojih prejšnjih funkcijah uspešni ali neuspešni, ne pa
               to kje so bili. In tudi trdim, da kdor je bil v preteklosti v Novi Ljubljanski banki
               tudi med drugim vi, gospod Jazbec, jaz vam ne očitam, da ste bil neuspešen ali pa
               uspešen ali pa, da vas sodim zaradi tega, ker ste bil v Novi Ljubljanski banki, ampak
               če se pri komu dobi, da je bil neuspešen, kot se v tem primeru porajajo dvomi in
               vprašanja v imenu za te tri ljudi, potem je treba to presojati in ne smemo sedaj
               pristati na to, da ločimo ljudi kje so bili v službi, ampak predvsem na podlagi
               njihovega dela in jaz sem naštel prej določena vprašanja okrog teh ljudi, ki se
               porajajo v javnosti, bi rad odgovore. Če so bili to glavni razlogi, potem to ne
               izhaja samo, da so oni bili v Novi Ljubljanski banki, da smo zaradi tega, recimo
               glede gospoda Ribnikarja recimo eden izmed argumentov kar ste sami dejali na seji dva
               meseca nazaj, neznanje tujega jezika. Torej ne samo to, da je bil prej na Novi
               Ljubljanski banki. V Nemčiji taki ljudje ne pridejo skozi sito. Ne pridejo skozi sito
               niti se ne preiskuje ali je bil kriv ali ni bil kriv, ampak se preiskuje oziroma se
               ugotavlja samo obdobje oziroma čas, ko je določena stvar se zgodila. In kr je
               zanimivo, kar je zanimivo. Pa bo, kar bo sledila zakonodaja v naslednjih mesecih,
               Nova Slovenija je vložila predlog sprememb zakona, Zakon o bančništvu in sicer za
               imenovanje novih nadzornikov po dveh kriterijih, sicer ne bom sedaj predstavljal
               zakonov, ker bi potrebovali preveč časa, ampak pohvala za naše delo je pa to, da
               Vlada <q>"copy paste"</q> zakon predlagala v parlamentarno proceduro  isti zakon. Tako, da jaz sem vesel, da
               bo naš zakon najprej zavrnjen potem bo vladni sprejet, ampak smo na pravi poti.
               Čestitke tudi SMC, ne samo ostalim članom vlade. Se pravi, gremo presojati to, da
               nekdo, ki je bil morda neuspešen, nima več kaj delati naprej v nadzornih svetih bank.
               Neuspešen. Se pravi, če je v določenem obdobju imel neuspešno, deloval neuspešno,
               imel negativne bilance, bi rekli, privatno podjetje, pač, je zafural stvari. In nič
               drugega ne rabimo. Zanimivo je pa to, da privatne banke teh istih ljudi, banke v
               privatni lasti jih niso vzele za svoje nadzornike, a glej ga zlomka, saj kdo pa jih
               rabi, take, se lahko mnogi ljudje vprašajo. Zaradi tega, <stage>/ nerazumljivo/</stage>, pa ne na
               živce, ampak <stage>/ nerazumljivo/</stage> vprašanje, jaz mislim, da bom danes zadnjič govoril na
               temo teh treh ljudi, ker se mi ljudje v bistvu smilijo. V bodoče, če želimo govoriti
               o teh ljudi, dajmo raje zapreti seje, kajti ljudje konec koncev niso nič krivi,
               pristali so pač na to, da so jih kadruje, potem so odstopili, naredili so svojo vlogo
               kar so naredili, ampak pustimo jim mirno življenje naprej, ampak naj nam bo to
               kadrovanje opozorilo za naprej, da se na tak način, ko naredimo dvanajst zidov pred
               mediji in mislimo, da nič ne bo prišlo ven in petnajst zidov pred politiko in
               Državnim zborom, da se na takšen način ne more kadrovati, no. Da obstajajo <stage>/
               nerazumljivo/</stage> načini, in da koliko se poraja, ko pride do sence dvoma, takrat morajo
               biti v bistvu delovanja transparentnost, da se da, zapre seje in pokaže pred
               odločevalce dokumente. Briga mene bančna tajnost, če morajo za to bančno tajnost
               davkoplačevalci sanirati banke v milijardah. Malo mar mi je za to bančno tajnost,
               ampak mi je mar za davkoplačevalce in njihove denarnice.</p>
            </sp>
            <sp xml:id="SDT7-KZNJF-nujna-16-2016-05-11.sp69">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Kot sem razumel predlagateljico, gospo Bratušek, pa tudi gospoda Vrtovca, počasi
               zaključujemo razpravo.</p>
               <p>Gospod Jazbec je hotel besedo. Izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp70">

               <speaker>MARKO JAZBEC:</speaker>

               <p>Hvala za besedo.</p>
               <p>Kadrovska komisija Slovenskega državnega holdinga dela skladno z zakonom in svojimi
               pravili. Njihov način odločanja je tudi zelo jasno definiran. Kar zadeva vhodno
               informacijo za upravo SDH, ko potrjuje glasovalna stališča ali pa formira liste
               kandidatov za nadzorni svet, je pomembno nominacijsko poročilo. Nominacijsko poročilo
               vsebuje digitalno, vsebuje oceno primeren ali neprimeren, z nekimi dodatnimi
               obrazložitvami, opozorili, itn. Tako, da v prvem situ je diskrecija kadrovske
               komisije, da tehta med različnimi kriteriji ko se opredeljuje o primernosti ali
               neprimernosti. In v drugem situ je diskrecija Slovenskega državnega holdinga oziroma
               uprave Slovenskega državnega holdinga, ko da na tehtnico ob sami primernosti tudi
               določena dodatna opozorila in ta odločitev je bila sprejeta soglasno s strani uprave
               Slovenskega državnega holdinga in ima za to vse strokovne podlage. Verjamem,
               najverjetneje tudi v prihodnje, da bodo tekli še kakšni raznorazni postopki in se bo
               okoli tega v bistvu še najverjetneje razpravljalo in o tem pisalo. Prepričan sem, da
               ta postopek bo pregledovan in mi imamo seveda v hiši tudi zagotovljeno vso potrebno
               sledljivost. Prej sem pozabil povedati eno pomembno zadevo, ampak se mi zdi vseeno
               prav zaradi integritete gospoda, da to povem. Najverjetneje sem tudi to že povedal na
               sami komisiji, gospod Macuh je bil v določenem obdobju moj nadzornik v Novi
               Ljubljanski banki. Ko sem jaz bil član uprave, je bil gospod Macuh član nadzornega
               sveta in verjemite mi, da je bil zelo profesionalen, dosleden, strog, takšen kot pač
               nadzornik banke ali pa podjetja mora biti. Tako, da tudi moja osebna izkušnja je, kar
               se tega tiče, bila zelo pomembna, da sem lahko bil prepričan, da v bistvu predlagamo
               za Novo Ljubljansko banko, ki je pred obdobjem privatizacije, kvalitetno ime. Se
               pravi, tudi osebne izkušnje in to je zopet diskrecija uprave Slovenskega državnega
               holdinga, da tudi te stvari da na tehtnico, ko kandidacijsko listo formira. To je
               uveljavljena naborna pot in tudi so pomembne izkušnje.  Jaz bi rad samo še enkrat poudaril, ker odziva
               s strani Banke Slovenije ni bilo. Da so izjave o negativni oceni primernosti članov
               Nadzornega sveta s strani Banke Slovenije in Evropske centralne banke, da sodijo v
               prostor hipotetičnega razmišljanja in ugibanj, ker postopek ocenjevanja primernosti
               po naših informacijah do odstopa še ni bil končan in se je z odstopom tudi ustavil.
               Tako da, kar zadeva njihovo domnevno primernost ali neprimernost je dejansko možno to
               uradno informacijo najverjetneje dobiti v Banki Slovenije, če seveda Banka Slovenije
               bo to informacijo lahko razkrila. Po mojih informacijah kot povedano postopek sploh
               še ni bil končan. Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp71">

               <speaker>PREDSEDNIK MAG. ANDREJ ŠIRCELJ:</speaker>

               <p>Najprej gospa Alenka Bratušek, potem gospa Jasna Iskra.</p>
            </sp>
            <sp xml:id="SDT7-KZNJF-nujna-16-2016-05-11.sp72">

               <speaker>MAG. ALENKA BRATUŠEK (PS NP):</speaker>

               <p>Hvala. Saj odgovora o tem ali so vsi izpolnjevali pogoje ali ne danes očitno ne bomo
               dobili. Tako da tako ste se odločili vi in ne mi. Mogoče pa naslednjič v Državni zbor
               naj pridejo tisti, ki bodo kaj odgovarjali ne, da smo sedimo in se, potem
               gledamo.</p>
               <p>To zadnje gospod Jazbec je še dodatno zanimivo. Omenil ste samo gospoda Macuha, s
               katerim naj bi bili povezani, ker je bil vaš nadzornik, zanimivo, glede teh povezav
               pri kadrovanju v SDH itd., v državna podjetja naj ne bi bilo, seveda ste zamolčal pa
               povezavo z gospodom Gedrihom, ki je bil nadzornik, ki ste vi bil v hotelih Bernardin,
               če se ne motim? Celo šef revizijske komisije je prej bilo povedano. Se paleta teh
               problemov, ki jim imamo na mizi daljša na žalost ne ožja. Večkrat, ko bomo sedeli več
               stvari bomo očitno dobili na mizo, na žalost. Namesto, da bi to z enim mahom,
               spoštovani kolegi in kolegice v koaliciji zaprli, šlo na novo, kadrovali tako kot je
               treba bomo pač sedeli in sedeli in sedeli. Se ne strinjam z gospodom Vrtovcem, pač
               gospodje so dovolili, da delate z njimi točno tako kot delate. Jih je škoda, jih ni
               škoda, točno takšno igro igrajo kot ste jo določili vi. Jaz verjamem, da bi iz
               kadrovskega bazena Stranke Modernega centra lahko izbrali mlade ljudi z bančnimi
               izkušnjami brez problematike preteklosti. Če je bil pa eden od pogojev za nadzornike,
               da je tako ali drugače povezan s predsednikom uprave nadzornega sveta, potem je pa to
               druga zgodba. Ne vem ali je to v teh 18-ih pogojih navedeno. Vsaj za dva vemo, da sta
               bila z vami povezana, še gospoda Ribnikarja najdemo. Mogoče na naslednji seji boste
               povedal kje je osebnostno primer, ker je z vami sodeloval pa bo zgodba tako rekoč
               zaprta. Škoda.</p>
            </sp>
            <sp xml:id="SDT7-KZNJF-nujna-16-2016-05-11.sp73">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Jazbec hoče razumem kot repliko.</p>
            </sp>
            <sp xml:id="SDT7-KZNJF-nujna-16-2016-05-11.sp74">

               <speaker>MARKO JAZBEC:</speaker>

               <p>Moja iskrena želja je bila kar zadeva gospoda Macuha, da pač povem tudi svojo osebno
               izkušnjo in javno znano je, da je bil nadzornik banke takrat, ko sem jaz bil v
               upravi, kar pomeni, da je sedel na sejah, ko me je nadziral. Sem hotel z vami deliti
               mojo osebno izkušnjo. Osebna povezanost gospod Gedrih ni bil član nadzornega sveta
               Bernardina je bil zunanji član revizijske komisije in ga pred tem osebno nisem
               poznal. Z gospodom Ribnikarjem sva bila sodelavca, tudi to ni nobena topla voda in
               znanost. Bila sva v banki v določenem obdobju skupaj. To je vse kar sem želel
               povedati.</p>
            </sp>
            <sp xml:id="SDT7-KZNJF-nujna-16-2016-05-11.sp75">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Gospa Iskra, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp76">

               <speaker>JASNA ISKRA:</speaker>

               <p>Hvala lepa.</p>
               <p>Dolžna sem še odgovor ali pojasnilo. Na žalost moram se sklicevati na davčno tajnost
               tudi kot pravnik in ne samo kot uslužbenca Banke Slovenije me seveda zakon zavezuje.
               Če bi razkrivala nekaj kar ne smem mislim, da bi opravičeno postopke zoper mene.</p>
               <p>Bi pa pojasnila nekaj. Seveda postopki so se začeli. Postopki se vedno začnejo takoj,
               ko mi dobimo informacijo o novih imenovanih članov nadzornega sveta. V skladu s
               smernico EBA, ki je bila danes že omenjena smo se mi zavezali v šestih mesecih
               narediti oceno v okviru pomembnih bank, kjer je tudi Nova Ljubljanska banka vsi vemo,
               da dela zadnjo oceno Evropska centralna banka v sodelovanju z nacionalnim
               regulatorjem. Kadar lahko Banka Slovenije razkrije določene ukrepe je to predpisano
               in jih tudi imate na spletni strani Banke Slovenije tudi kadar se končajo z recimo
               prepovedjo opravljanja funkcije. V tem primeru nobenih takih odločb Banka Slovenije
               ni izdala oziroma  jih
               ni izdala Evropska centralna banka.</p>
               <p>Bi pa še nekaj izkoristila, če lahko. Lahko se spomnite razprave eno leto nazaj, ko
               je bilo na odboru predmet Zakon o bančništvu. Takrat je Banka Slovenije zastopala
               stališče, da naj se omogoči in v zakon zapiše predhodno licenciranje. Eno od vprašanj
               izrecno meni, ko sem bila takrat prisotna, kakšna pa so tveganja. Takrat sem rekla
               kot, da bi bila prerok. Kaj se bo zgodilo, če bo v eni banki na enkrat zamenjajo
               veliko število članov nadzornega sveta, ki kasneje ne bodo prestali testa primernosti
               in bo banka, zaradi tega ohromela? In so te nam je zgodilo. Vi imate zopet priložnost
               se o tem odločati in upam, da ne boste sledili predlogom Združenja bank, ki govori o
               tem, da naj ne bi bilo predhodnega dovoljenja. Te stvari se ne bi zgodilo in ljudje,
               ki se danes kakor je bilo povedano, da se z njimi skoraj igramo s temi imeni ne bi
               bili deležni te obravnave v javnosti. Do javnosti ne bi prišlo in ne bi dobili in bi
               šlo naprej. Tukaj smo tem ljudem naredili veliko škodo. Hvala lepa.</p>
            </sp>
            <sp xml:id="SDT7-KZNJF-nujna-16-2016-05-11.sp77">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Gospa Bratušek.</p>
            </sp>
            <sp xml:id="SDT7-KZNJF-nujna-16-2016-05-11.sp78">

               <speaker>MAG. ALENKA BRATUŠEK (PS NP):</speaker>

               <p>Spoštovana gospa iz Banke Slovenije.</p>
               <p>Jaz vam želim samo obvestiti, da je vladajoča koalicija na žalost že zavrnila predlog
               zakona, ki je bil vložen v parlamentarno proceduro, to je, da bi se vse skupaj pa
               rečemo temu licenciranje ali preverjanje dogajalo preden bi nadzorniki bili imenovani
               v banko. Nobene druge pristojnosti jim nismo želi vzeti, samo to, da se vse
               preverjanje, ki se tako ali tako mora zgoditi in se mu nihče ne more izogniti zgodi
               predhodno. Niso bili za to in tako kot je bilo že povedano mi govorimo, govorimo
               karavana pa gre dalje dokler bo šla, dokler ne bo Banka Slovenije spet morala izdati
               kakšne odločbe po dodatni dokapitalizaciji naših bank. Jaz upam, da se motim, da se
               to ne bo zgodilo.</p>
            </sp>
            <sp xml:id="SDT7-KZNJF-nujna-16-2016-05-11.sp79">

               <speaker>PREDSEDNIK MAG. ANDREJ ŠIRCELJ:</speaker>

               <p>Pa tudi Vlada Mira Cerarja je bila proti temu. Gospod Vrtovec izvolite in potem gospa
               Bah.</p>
            </sp>
            <sp xml:id="SDT7-KZNJF-nujna-16-2016-05-11.sp80">

               <speaker>JERNEJ VRTOVEC (PS NSi):</speaker>

               <p>Jaz bi naprej dal odgovor na gospo Iskro iz Banke Slovenije.</p>
               <p>Jaz bom predlagal sklep in sicer zahtevo po zapisniku iz te seje Sveta Banke
               Slovenije, saj mislim, da zapisnik hranijo tudi nekateri iz Državnega zbora, ki so
               vabljeni na te seje, tako da s problemom razširitve tega zapisnika ne bo težave pa
               tudi s tajnostjo ne.</p>
               <p>Bi pa se rad odzval na to kar je bilo povedano, preverjanje teh ljudi, gospod Macuh,
               prijatelji, neprijatelji, moj nadzornik itd. Saj nobene težave ni v tej Sloveniji,
               ker je Slovenija res majhna in se poznamo, ampak ena druga stvar je zaskrbljujoča.
               Recimo, gospod je bil nadzornik, ni problem, da je bil vaš nadzornik, gospod je bil
               nadzornik v določenem obdobju, ko so se še dajali krediti odločenim podjetjem, to je
               ena stvar. Druga stvar. Koliko kazenskih ovadb je ta gospod podal naprej proti
               odgovornim v Novi Ljubljanski banki za stanje? Trenutek resnice, glede na to, da
               kriminalisti tega ne ugotovijo bo kot kaže preiskovalna komisija zagotavljanje
               korupcije v bančnem sistemu, ki ga vodi kolega Logar. Če pogledate na Tretji program
               vem, da imate malo časa, ampak poglejte, ne bom rekel svojih kolegov, ampak nekoč
               svojih kolegov v bančnem sektorju iz Factor banke, Probanke, ko gospodje izgubijo
               spomin nad dejanji. Če bo sodišče odobrilo, da se bo dalo pogledati tudi v gradivo
               Nove Ljubljanske banke verjamem, da bo ta komisija tako učinkovita tudi pri pregledu
               gradiva Nove Ljubljanske banke in bo ugotovila ali je bil ta gospod Macuh kot ste vi
               dejali res izvrsten kot nadzornik ali ne, tako kot se je ugotovilo za mnoge
               nepravilnost v Factor Banki in to tudi čaka v poročilu, potem kasneje Državni
               zbor.</p>
               <p>Še enkrat poudarjam tole, sploh ni problem v tem, da bi bil ta gospod vaš nadzornik,
               vsaj jaz tako ne vidim, problem je v temu, njegovo delo je problem. Ima pa različne
               oči različne malerje to pa drži. Ko pač drugače gledamo tudi na morebiti kaj  je nekdo naredil, kaj ni
               nekdo naredil, kaj je zakonito ali pa ne kar je nezakonito na koncu so pa sodišča
               tista, ki odločajo.</p>
               <p>Če bi zaključil. Jaz mislim, da je ta zapisnik Banke Slovenije tudi o teh gospodih
               potreben, da ga dobi Komisija za nadzor javnih financ iz 31. 3. in bom predlagal to
               gospod predsednik kot sklep in da se, potem v čim krajšem času v roku 14 dni ta
               zapisnik označi kot strogo zaupno, tajno in se ga pogleda.</p>
            </sp>
            <sp xml:id="SDT7-KZNJF-nujna-16-2016-05-11.sp81">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Bomo predlagali sklep v zvezi s tem. Gospa Anja Bah Žibert, izvolite.</p>
            </sp>
            <sp xml:id="SDT7-KZNJF-nujna-16-2016-05-11.sp82">

               <speaker>ANJA BAH ŽIBERT (PS SDS):</speaker>

               <p>Spoštovana. Rekli ste, da vas tako kot uslužbenko Banke Slovenije kot tudi pravnico
               zavezuje k temu zakon, da do tega zapisnika ne pridemo. Dovolite mi, da vas spomnim,
               da vaš zakon zavezuje tudi k finančni stabilnosti države in tudi nadzor bančnega
               sistema. Naj vas spomnim kolikokrat smo že davkoplačevalci <stage>/ nerazumljivo/</stage> bančni
               sistem. Bodimo odkriti drug do drugega in povejte, da so pač očitno notri stvari, ki
               ni dobro, da jih državljanke in državljani slišijo. Samo še enkrat, ne opravljate s
               svojo denarnico, opravljate z denarnico vseh. Jaz mislim, da je to iz trte zvito in
               da seveda vedno je molčečnost tista, ki potem ali pomaga tistim, ki izgubijo spomnim
               ali pa se na neki način nekdo reši iz zagate. Seveda podpiram sklep, ki ga bo
               predlagala Nova Slovenija.</p>
            </sp>
            <sp xml:id="SDT7-KZNJF-nujna-16-2016-05-11.sp83">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Jaz imam pripravljenih pet sklepov. Prehajam na odločanje o sklepih.
               Postopkovno. Izvolite, gospod Škoberne.</p>
            </sp>
            <sp xml:id="SDT7-KZNJF-nujna-16-2016-05-11.sp84">

               <speaker>JAN ŠKOBERNE (PS SD):</speaker>

               <p>Hvala, gospod predsednik.</p>
               <p>Glede na predlog, ki ga je podal kolega Vrtovec se mi zdi smiselno, da bi najprej
               morda glasovali o njegovem predlogu in če je izvedljivo in mogoče, da dejansko ta
               zapisnik, o katerem govorimo dobimo, to sejo prekinemo in ko bomo zapisnik imeli na
               mizi se s temi dejstvi seznanimo in potem opravimo tudi glasovanje o sklepih, ki so
               predlagani, ker se mi zdi, da vendar gre za pomembna dejstva, ki precej bistveno
               lahko vplivajo na odnos do sklepa. Hvala.</p>
            </sp>
            <sp xml:id="SDT7-KZNJF-nujna-16-2016-05-11.sp85">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za vaš postopkovni predlog. Jaz imam tukaj v skladu s poslovnikom tri sklepe,
               ki jih je predlagal predlagatelj, še eden dodaten sklep, ki se na nanaša na to sejo
               in jaz mislim, da ne glede na ta zapisnik je zadeva popolnoma jasna, saj je bila
               danes že razložena. Jaz bom dal vseh pet sklepov na glasovanje. O tem bomo glasovali
               in to se mi zdi popolnoma normalno.</p>
               <p>Začel bom s prvim priporočilom, predlogom sklepa, če želite predlagatelja in sicer:
               <q>"Državni zbor RS priporoča Vladi RS, da pozove nadzorni svet in upravo SDH k
               nepreklicnem odstopu."</q> Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Sklep je bil sprejet.</p>
               <p>Drug predlog sklepa: <q>"Državni zbor priporoča Vladi Republike Slovenije, da preveri
               vse odločitve sprejete v času trajanja sporne sestave nadzornega sveta NLB ter o
               ugotovitvah obvesti Državni zbor Republike Slovenije v primeru ugotovljenih
               nepravilnosti in tudi ukrepa."</q> Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ta sklep je bil sprejet.</p>
               <p>Predlog tretjega sklepa se glasi: <q>"Državni zbor Republike Slovenije priporoča Vladi
               Republike Slovenije, da ob imenovanju novega nadzornega sveta  SDH upošteva vsa zakonska določila Zakona
               o SDH, določila Zakona o integriteti in preprečevanju korupcije, določila Zakona o
               gospodarskih družbah ter določila dobre poslovne prakse."</q> Glasujemo o tem predlogu
               sklepa.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Četrti predlog sklepa: <q>"Komisija za nadzor javnih financ predlaga predsedniku DZ, da
               na dnevni red prve naslednje seje DZ vključi naslednjo točko dnevnega reda Predlog
               priporočila Vlade Republike Slovenije v zvezi s kadrovanjem SDH d.d."</q> Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Peti sklep pred predlog sklepa: <q>"Komisija za nadzor javnih financ poziva Banko
               Slovenije, da nam komisiji posreduje zapisnike Sveta Banke Slovenije iz mesecev marca
               in aprila leta 2016."</q> Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem to točko dnevnega reda in 16. nujno sejo Komisije za nadzor javnih
               financ. Vsem se zahvaljujem za sodelovanje. Vas lepo pozdravljam in želim lep dan še
               naprej. <stage type="time">Seja je bila končana 11. maja 2016 ob 18.42.</stage>
               </p>
            </sp>
         </div>
      </body>
   </text>
</TEI>