<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-redna-73-2016-02-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">541B19749D419194C1257F550037B62F</idno>
               <idno type="custom" subtype="day">FD1C35709A847133C1257F70004322D7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=FD1C35709A847133C1257F70004322D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-redna-73-2016-02-19.OZZEU" n="73">
               <name>redna seja</name>
               <date when="2016-02-19"/>
            </setting>
         </settingDesc>
         <particDesc>
            <listOrg>
               <org xml:id="OZZEU-redna-73-2016-02-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-redna-73-2016-02-19.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">73. seja</stage>
            <stage type="date">(19. februar 2016)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske unije. </stage>
            <stage type="time">Seja se je pričela ob 9.01</stage>
            


            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Kolegice in kolegi, začenjamo 73. sejo Odbora za zadeve Evropske unije.</p>
               <p>Obveščam vas, da tokrat nimam nobenih pooblastil kar je prava redkost. Obveščam vas
               tudi, da so na sejo povabljeni<gap n="…"/> Aha, prihaja eno pooblastilo.Hvala lepa.</p>
               <p>Obveščam vas, da dr. Franca Trčka na tej seji nadomešča gospod Miha Kordiš.</p>
               <p>Obveščam vas, da so na sejo povabljeni poslanci Evropskega parlamenta iz Republike
               Slovenije, predstavniki vlade, Državnega sveta in informacijske pisarne Evropskega
               parlamenta v Republiki Sloveniji.</p>
               <p>Prav lepo pozdravljena spoštovana ministrica, državni sekretarji, sodelavci.</p>
               <p>Obveščam vas, da so bili k 1. točki dnevnega reda poleg omenjenih vabljeni še:
               Združenje občin Slovenije, Skupnost občin Slovenije, Združenje mestnih občin
               Slovenije.</p>
               <p>Še enkrat prav lepo pozdravljeni.</p>
               <p>Prehajam na določitve dnevnega reda seje odbora, s sklicem seje ste ga tudi prejeli
               in ker v poslovniškem roku nisem prejel predlogov za njegovo spremembo je določen
               takšen dnevni red kot ste ga prejeli s sklicem.</p>
               <p>Prehajamo kar na <title>1. TOČKO DNEVNEGA REDA – POROČILO O ČRPANJU SREDSTEV EVROPSKE
                  KOHEZIJSKE POLITIKE 2007/2013 ZA OBDOBJE JANUAR, DECEMBER 2015.</title> Gradivo k tej
               točki, to je poročilo, smo prejeli od vlade 4. 2. 2016 in je objavljeno na spletni
               strani Državnega zbora.</p>
               <p>Na tej točki kar prosim ministrico, da nam predstavi to poročilo za leto 2015.
               Izvolite.</p>
            </sp>
            <sp who="SDT7:SmerkoljAlenka">

               <speaker>ALENKA SMERKOLJ:</speaker>

               <p>Hvala lepa za besedo predsedujoči. Spoštovane poslanke, spoštovani poslanci, ostali
               vabljeni.</p>
               <p>Vesela sem, da danes lahko predstavim tole poročilo, saj imamo kaj povedati in tudi
               kaj pokazati. Zato si bom mogoče danes vzela nekaj več časa, ker verjamem, da je
               prav, da gremo čez to, kar je bilo narejenega. Moram reči, da pred slabim letom in
               pol, se zelo dobro spomnim moje prve seje pred tem odborom, to je bila nujna seja, 5.
               nujna seja in zgodila se je 23. oktobra. Mislim, da mi bo tisti dan ostal za vedno v
               spominu zato, ker je bila to ena najbolj polemičnih in tudi mojih najhujših sej do
               sedaj, bom rekla. Tokom te seje je bilo izraženih veliko dvomov, veliko tudi
               predlogov, seja v resnici je bila tudi zelo konstruktivna. Ampak name, moram reči, je
               pustila en zelo velik vtis in mi prišla zelo do živega. In takrat sem pač iz te
               dvorane odšla, nihče ni verjel, da nam bo uspelo kar nam zdaj v resnici je. In moram
               reči, da že takrat sem si zadala v glavo, da nam mora to uspeti pa naj stane kar
               hoče. In sem verjela in vesela sem, da se tudi nisem zmotila. Seveda problemi vedno
               so bili, vedno bodo, tudi v tem trenutku kot boste slišali v nadaljevanju, ni vse
               rožnato. Ampak smo se nekako navadili in tudi moji sodelavci že počasi, da probleme
               pretvorimo v izzive in se potem z njimi soočamo. In da pač je treba  ne skloniti glavo, ampak jo dvigniti
               in iti naprej in tega se držimo. In trenutno se je pokazalo, da se to splača.</p>
               <p>Od oktobra 2014 naprej do sedaj, vsake tri mesece se srečamo in v bistvu sedaj smo
               dočakali ta veliki mejnik pri izvajanju evropske kohezijske politike, ko se je z 31.
               12. 2015 dokončno končala prejšnja perspektiva in verjetno sedaj veste kaj nameravam
               povedati. Dejstvo je, da v<gap n="..."/> Moram povedati zato, ker je pomembno za vse, zato tudi,
               da vi slišite, dejstvo je, da celo leto 2015 je bilo zelo naporno leto, pa ne samo,
               prej se je veliko delalo, pa ne samo na našem, na SVRK oziroma Švrku kot ponavadi
               sedaj rečemo, ampak tudi na vseh ostalih resorjih, na Ministrstvu za finance, pri
               upravičencih, ki so na koncu koncev hiteli z vsemi pogodbami, da so lahko
               upravičevali stroške, ki so morali nastati do konca lanskega leta in samo ta skupen
               napor, torej daleč od tega, da je to samo naše delo, ravno obratno, v bistvu cela
               Slovenija, vsi tisti, ki so bili vključeni v te zgodbe, so imeli zelo naporno leto.
               In verjetno se boste spraševali in bo verjetno tudi debata tekla o tem ali se je
               izplačalo. Verjamem, da se je. In zato bom z veseljem predstavila številke, ki so
               pred vami v poročilu. Sedaj, tisto kar je bilo v lanskem, pa mogoče konec leta 2014
               ključno je, da v bistvu pri vseh izzivih, ki so bili pred nami, smo poslušali eden
               drugega. Mislim, da je to v javni upravi včasih precej težko, predvsem medresorsko.
               Mi smo slišali kakšne težave imajo drugi z nami, mi smo povedali kakšne težave imamo
               mi z njimi in v bistvu skupaj smo pripravili akcijski načrt, ki smo se ga potem
               držali, da rečem po domače, kot pijanec plota. Ta akcijski načrt sva podpisali s
               komisarko Kracu in v njem nismo odstopali do konca. In številke, ki so danes pred
               vami govorijo, da smo dosegli cilje, ki smo si jih zadali. In mislim, da je prav, da
               se zahvalim tudi vam, poslanke, poslanci, za vse predloge, za vse nasvete, tudi
               informacije, konec koncev, ki ste nam jih dali, marsikaj sem na teh odborih slišala,
               marsikaj sem ob teh odborih slišala in poslušala. Bili ste za mene, za vse nas,
               pomemben, predvsem pa konstruktiven partner in res si želim, da bi bilo tako tudi v
               prihodnosti.</p>
               <p>Sedaj bi pa prešla k poročilu. Naj samo ponovim nekaj številk, ki jih imate pred
               seboj. Slovenija je imela za obdobje prejšnje finančne perspektive v okviru vseh treh
               operativnih programov na voljo 4,1 milijardo evrov sredstev. Seveda govorim samo o EU
               delu in do konca decembra je bilo iz slovenskega proračuna izplačanih nekaj več kot
               4,3 milijarde evrov, če govorimo o odstotkih, je to 105,16 % povprečno ob vseh treh
               operativnih programih. Seveda je to bilo mogoče zaradi ukrepa, ki ga seveda vsi, vi
               poslanci tega odbora dobro poznate. To pa so v bistvu dodatne pravice porabe.
               Bistveno je, da smo z izplačili iz proračuna v vrednosti nad razpoložljivimi sredstvi
               za programsko obdobje omogočili čim bolj optimalno črpanje kohezijskih sredstev. Pri
               vseh treh operativnih programih so bila izplačila iz proračuna večja kot je bilo
               dogovorjenih sredstev in sicer v posameznih operativnih programih, bi samo ponovila
               številke, na OPRČV smo prišli na 100,7 %, pri regionalnem razvoju  na 106,28 % in na OP ROPI, se pravi na
               tem najbolj problematičnem operativnem programu, o katerem smo tudi največ
               diskutirali na 106 %.</p>
               <p>In zdaj še nekaj besed, kako je seveda s povračili v slovenski proračun. Slovenija je
               do Evropske unije do 31. 12. lanskega leta izdala za 3,95 milijarde zahtevkov za
               plačilo oziroma 97,12 % vseh po vseh treh operativnih programih. In pri tem je
               pomembno, da so se vsa izplačila izvajalcem izvršila do 31. 12. 2015, saj bomo zanje
               lahko še do konca junija letošnjega leta zahtevali povrnitev sredstev iz EU
               proračuna. In zato tudi znesek o zahtevanih plačilih iz bruseljske blagajne seveda še
               ni dokončen. Zdaj pa še nekaj pomembnih datumov, zato ker je pomembno tudi za naprej.
               Evropska komisija je skladno s predpisi v letu 2016, bo lahko povrnila le do 95 %
               pravic porabe, preostalih 5 % pa bo Slovenija prejela šele, ko bo iz Bruslja prejela
               dokončno potrditev končnih poročil o izvajanju vseh treh operativnih programov. In
               tukaj je pomembno vedeti, da so v bistvu, da so projekti v letošnjem letu še v
               zaključevanju, z lastnimi sredstvi se projekti lahko končajo do konca leta 2016, zato
               moramo poročila, končna poročila države članice v Bruselj poslati do 31. 3. leta
               2017, potem jih komisija pogleda. V bistvu vmes bomo imeli še kar nekaj revizijskih
               organov na obiskih in v bistvu, mi bomo praktično šele konec leta 2018 dokončno
               vedeli, kako uspešni smo bili. In v bistvu, takrat bomo vedeli ali je bilo res, to
               kar smo dosegli 100 % doseženo ali je zaradi kakšnih korekcij prišlo po kakšnem
               programu do nižjega % kot 100 %. In seveda v tem obdobju potekajo še vse kontrole
               projektov in enako tudi Evropsko komisijo še vsaj dvakrat do trikrat v letošnjem letu
               pričakujemo. Ampak, če se pa pogledamo še navzven, mednarodno, Slovenija kljub temu,
               da je bila še v sredini, podatek je bil za junij 2014 na 19. mestu, smo tekom
               lanskega leta nekako hiteli proti vrhu in na koncu je Slovenija na dan, 31. 12. 2015
               končala na 4. mestu med vsemi državami članicami. In težko je reči drugače, kot da je
               bil napredek očiten in pomembno je tudi dejstvo, da je samo 8 držav članic, ki je 31.
               12. 2015 dobilo pravico do povrnitve 95 ali pa vseh 95 % sredstev, kolikor je možno
               pred uradnim zaključkom operativnih programov.</p>
               <p>In zato, mogoče na koncu lahko samo še povem vsem nekaj dosežkov. V teh poročilih so
               bili tudi vselej navedeni, ampak zdaj ob koncu, kaj je pomembno. V naši državi ni ne
               regije, niti ene občine, ki v bistvu ne bi bilo projekta, ki je bil sofinanciran iz
               evropskih sredstev. Doseženi so bili vsi ključni cilji in rezultati in tisto, kar je
               izjemno pomembno je, da je bilo s temi sredstvi ustvarjenih nekaj čez 45 tisoč novih
               delovnih mest. V okviru spodbujanja podjetništva smo podprli prek 3 tisoč 100 majhnih
               in srednje velikih podjetij, v okviru instrumentov finančnega inženiringa preko tisoč
               800 podjetij, ki so se predvsem zadolževala, podprti so bili z dolžniškimi
               inštrumenti. Centri odličnosti in kompetentni centri so začeli povezovati
               raziskovalne institucije in pa gospodarstvo. Zgrajene so bile nove fakultete, kar
               tri. Bile so zgrajene nove raziskovalne institucije, tako kemijski, raziskovalni center Kemijskega
               inštituta, Inštitut za biokemijo, Inštitut za biologijo v okviru Medicinske fakultete
               v Ljubljani, Medicinska fakulteta v Mariboru, Fakulteta za kemijo in kemijsko
               tehnologijo, Fakulteta za računalništvo in informatiko. Ogromno je bilo narejeno na
               turistični infrastrukturi, kar 152 projektov smo imeli s tega področja. Obnovljenih
               in revitaliziranih je bilo 21 objektov kulturne dediščine. Nenazadnje, moram reči, da
               mi to tudi vedno zelo veliko pomeni. V okviru razvoja človeških virov do
               vseživljenjskega učenja je bilo v raznorazne programe vključenih skoraj 740 tisoč
               ljudi, to na koncu koncev je tretjina Slovenije. Toliko mogoče o tem poročilu.
               Seveda, če bodo vprašanja na temo tega poročila, sva z Josipom tukaj in bova na njih
               z veseljem odgovorila. Ampak kakor vsakič, bi pa, mi pa vseeno dovolite, da si vzamem
               nekaj minut tudi za v bistvu povzetek tega, kje pa smo v tem trenutku, ker verjamem,
               da vas to tudi zelo zanima. V glavnem, povzemam samo nekatere aktivnosti, ki so bile
               sedaj v letu, predvsem v lanskem letu in začetku letošnjega leta narejene.
               Vzpostavljen je bil normativni okvir, bila je sprejeta Uredba o porabi sredstev
               evropske kohezijske politike, v bistvu dve dopolnitvi in spremembi ZIPRS in pa
               sprejeta je bila Uredba o izvajanju lokalnega razvoja tako imenovana CLLD uredba. Na
               podlagi vseh teh podlag smo na organu upravljanja pripravili navodila. Navodila,
               navodil je ogromno in dejstvo je, da se tudi še kar precej spreminjajo. Vse podlage
               in vse izvedbe uredbe tudi Evropska komisija še ni sprejela. V bistvu kar nekaj res
               pomembnih, se dogaja ravno v tem času. Upamo, da bo na temo finančnih instrumentov
               izvedbena uredba še v nekje v mesecu marcu ali v aprilu, v naslednjem tednu je na to
               temo en izjemno pomemben sestanek v Bruslju z, med vsemi članicami in v bistvu bom
               ena od izvedb, od pomembnih izvedbenih aktov tudi še zamuja, to pa je praktično
               usmeritve pri delitvi sredstev med posameznimi regijami, tudi tukaj v bistvu bomo
               počakali, da dobimo končna navodila, za to, da potem spremenijo tisto, kar v tem
               trenutku že obstaja. Veste pa, da v bistvu smo potem v Sloveniji uvedli tudi tako
               imenovan Izvedbeni načrt operativnega programa, to je pa kako se kohezijska politika
               povezuje s proračunom. In v bistvu ta določa način doseganja specifičnih ciljev in je
               v bistvu vsebinska in pa finančna razčlenitev operativnega programa. In Vlada je lani
               prvi INOP sprejela julija 2015, vmes sta bili že dve nadgradnji oziroma tri
               nadgradnje, četrta pa je predvidena pred evropskim semestrom v marcu letošnjega leta.
               Kakšno je stanje izvajanja? Operativni program se je začel izvajati, ne morem sicer
               trditi, da v polni hitrosti, ampak vendarle organ opravljanja je v osnovi sprejetega
               izvedbenega načrta izdal že 36 odločb v skupni višini 360 milijonov evrov. Prvo
               odločbo smo izdali že konec julija lanskega leta. Tiste mogoče najpomembnejše, ves
               čas v lanskem letu smo poudarjali, da v bistvu teh 11 projektov, vse tiste odločitve
               o podpori MOP, ki smo jih lahko izdali, so že izdane in tukaj z veseljem poročam, da
               je v bistvu tik pred podpisom tudi prva pogodba o sofinanciranju oziroma mogoče je že
               oziroma upam, da je celo že podpisana. Dejstvo pa je, da tudi zadnji, združena
               projekta, dva projekta Vodovod Vodice in pa Ljubljana, so tudi že na evropski komisiji trenutno na jespersu
               kjer verjamem, da v bistvu vsaj po njihovih prvih informacijah menijo, da so
               projekti, da je projekt dobro pripravljen in zato verjamemo, da bo v bistvu tudi ta
               postopek tekel relativno hitro. Pomemben je bil tudi v bistvu je bila odločitev o
               podpori za prvi skupni javni razpis, ki je bil pričakovan zelo dolgo v Sloveniji, za
               raziskave in razvoj. Tudi tukaj je več kot 50 milijonov evrov evropskega denarja in
               ta razpis je prvi razpis v Sloveniji, ki praktično pokriva cel tehnološki cikel, se
               pravi od bazičnih raziskav pa do trga in v bistvu daje prijaviteljem možnost, da
               razumejo kaj se jim bo v nadaljnjih ciklih dogajalo in ta razpis sta skupaj
               pripravila in objavila MGRT in pa Ministrstvo za znanost, izobraževanja in šport.
               Tudi kar nekaj drugih neposrednih potrditev je bilo, med drugim izvajanje storitev za
               brezposelne za cirka 12 milijonov evrov. Trajnostno vključevanje mladih na trg dela
               za 27 milijonov evrov, to so tiste mogoče najbolj pomembne. Ampak kljub temu dejstvo
               je, da se je izvajanje začelo, niso pa še v polni hitrosti. Povedati moram, da v
               bistvu glede na to, da še niso bile izdane podpisane nekatere pač sofinancerske
               pogodbe, da prvega zahtevka za izplačilo še nimamo tako, da jaz upam, da se bo zgodil
               zelo hitro. Verjamemo, da bo prvi s strani MOP in takrat bomo tudi dokončno lahko
               protestirali, če nam ta nadgrajeni IT, ki poka po vseh šivih še deluje preden bomo
               dočakali nov informacijski sistem. Vse resorje smo tudi prosili za prvo oceno
               delovanja sistema in o tem bomo tudi poročali na Vladi. Dejstvo pa je, da za
               prijetimi odzivi v bistvu takrat se pač nastaviš ogledalo, ja treba si je pogledati,
               priznati kakšne napake in poskušati stvari, ki, kjer pač imamo kakšen dober predlog
               tudi zelo, tudi popraviti. Na koncu mogoče samo še to. Leti 2014, 2015 sta bili
               intenzivni kar se tiče preliva evropskih sredstev, upam, da se nam to ne bo zgodilo
               je pa pomembno tudi za vse dogajanje naprej razumeti, da je bilo skoraj polovica
               sredstev celotne prejšnje finančne perspektive počrpanih v zadnjih 2 letih in seveda
               mi delamo z enim setom ljudi, vsi resorji, tudi mi, letos bo še ogromno zaključevanj
               zato predvidevamo tudi po tem kar dobivamo od resorjev v okviru izvedbenega črta za
               letošnje leto ugotavljamo, da bo dinamika nižja kot je bila predvidena tako, da vem,
               da bo letošnje leto praktično najslabše leto kar se tiče črpanja v tej finančni
               perspektivi. Verjamem pa tudi, da bomo v naslednjem letu ujeli teh približno 450
               milijonov evrov, ki smo jih praktično načrtovali, da bi v bistvu obdržali konstanto
               do konca črpanja in, da bomo seveda z sistemom omogočili, da ne pridemo še enkrat do
               tega velikega, te velikih zahtevkov takrat, ko bi se pravzaprav morali pripravljati
               že na naslednjo perspektivo.</p>
               <p>Toliko za enkrat. Veliko je izzivov, polno hitrost dosegamo in vsi ti izzivi očitno
               ne samo mene ampak sodelavce in druge resorje dodatno motivirajo. Malo daljša sem
               bila ampak mislim, da je bilo danes to pomembno. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Glede na to, da se je ta finančna perspektiva iztekla in, da so rezultati pozitivni
               se mi zdi prav, da ste bili malo daljša zato imate na voljo tudi prostor na tem
               odboru. Bi želel  še kdo
               izmed vladnih predstavnikov kaj dodati? Vidim, da ne. Povabljenim na sejo ne morem
               dati besedo, ker ni prisotnega nobenega izmed vabljenih. Zdaj pa odpiram razpravo
               članic in članov odbora in kot prvi se je prijavil podpredsednik, gospod Jožef
               Horvat. Izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa za besedo, gospod predsednik. Spoštovane kolegice in kolegi. Spoštovana,
               gospa ministrica, državna sekretarka, državna sekretarja, ostali predstavniki
               Vlade.</p>
               <p>Jaz bom tokrat kratek. Ja, spoštovana ministrica, čestitam. Čestitam mogoče za vsak
               operativni program posebej, bilo je vloženega veliko napora. Tukaj je treba seveda
               pohvaliti vaše sodelavce in tudi vse tiste na ministrskih resorjih, ki so kot ste
               uvodoma povedali zaslužni za to realizacijo črpanja kohezijskih sredstev za katero
               smo še pred dvema letoma bili zelo v skrbeh. Zakaj govorim o dveh letih, dve leti
               nazaj, jutri bo namreč natanko druga obletnica, ker je ta odbor in Odbor za
               gospodarstvo sprejel sklep zaradi katerega smo danes tudi tukaj pa dovolite, da ga
               preberem. To je bil seveda tretji sklep, glede na to, da naloge na področju evropske
               kohezijske politike najkasneje do 1. marca 2014 prevzame vladna služba pristojna za
               evropsko kohezijsko politiko bo Odbor za zadeve Evropske unije četrtletno spremljal
               učinkovitost črpanja sredstev evropske kohezijske politike. Ta sklep sva podpisala
               moja malenkost in takratna predsednica Odbora za gospodarstvo, gospa Alenka Pavlič.
               Tako, da tudi najbrž bi ta odbor lahko pristavi lonček k temu, ker je pač pritiskal,
               bili smo velikokrat naporni. Sploh glejte poslanci se zavedamo svojega poslanstva in
               pravzaprav moramo biti naporni, da potem imamo vsi skupaj rezultate in, da se teh
               rezultatov veselimo. Kot veste Krščanski demokrati zagovarjamo načelo subsidiarnosti,
               zagovarjamo lokalno samoupravo, zagovarjamo občine ampak to ne pomeni, da jih samo
               hvalimo. Danes sem kritičen, ker ni tukaj nobenega predstavnika, ne od skupnosti
               občin Slovenije, ne od Združenja občin Slovenije in ne v Združeni mestni občini.
               Glede na to, da zaključujemo ne samo leto 2015, zaključujemo prejšnji večletni
               finančni okvir bi bilo dobro, da bi tudi oni kaj rekli, predvsem zato kako naprej,
               kaj smo se naučili iz prejšnje finančne perspektive ampak okej najbrž bo še zato
               priložnost. Ko gledam prelive v državni proračun ugotovim naslednje. Primanjkljaj
               državnega proračuna je januarja, to je prejšnji mesec znašal 961.000 evrov, to se
               pravi manj kot 1 milijon. Lepši izgledi v primerjavi z lanskim letom, ko je
               primanjkljaj znašal 143 milijonov, se pravi 150 krat več je posledica bistveno višjih
               prelivov evropskih sredstev in močno zmanjšanje izdatkov za naložbe in naložbene
               transfere. Tukaj seveda želim predvsem izpostaviti višje, bistveno višje prelive
               evropskih sredstev. Tako, da ugotavljamo, da prav evropska plačila polnijo
               proračunsko luknjo, če smem tako reči. Država je prejšnji mesec prejela torej
               januarja je država prejela skoraj 55 milijonov evrov sredstev iz kohezijskega sklada.
               Tako, da so skupni prelivi evropskih sredstev znašali skoraj 90 milijonov evrov,
               prejšnji mesec samo. Ali skoraj trikrat več kot januarja lani. Porast je posledica
               zaključka investicijskega obdobja zaradi česar ima država več povračil za projekte,
               ki so se sofinancirali z evropskim denarjem. Toda, ker so evropski investicijski
               projekti zaključeni so se sesedli izdatki za naložbe in naložbene transfere, ki jih
               je bilo januarja zgolj 14 milijonov evrov kar pa je za 39 milijonov evrov manj kot
               januarja lani. To je zgolj za orientacijo, da vidimo tudi kako črpanje kohezijskih
               sredstev in izvajanje tovrstnih projektov vpliva na prelive in seveda tudi na odlive
               v državnem proračunu. Ko pravim, da  smo zagovorniki občin lokalnih skupnosti seveda je tukaj
               treba povedati, da tudi na tej ravni je bilo vloženega veliko napora. Bilo je
               potrebno veliko usklajevanj in jaz zdaj seveda samo upam, ker smo pač Slovenci tako
               narejeni, da ne bo kdo fasal po domače rečeno zaradi tega, ker je uspešen. Zdaj tukaj
               seveda želim citirati avtorja boba leta 2015, ki je povedal, da pač Slovenci lažje
               oproščamo lopovščino kot pa uspeh in ,da je dejstvo, da Slovenci oprostijo vse le
               uspeha ne. Tako, da jaz tukaj še izpostavljam to, da je dobro, da so bila dejansko
               vsa plačila dejansko realizirana tudi do 31. 12. 2015. In zdaj samo še eno vprašanje,
               gospa ministrica morda je čisto izven konteksta, čisto utopično, ko gledam naprej in,
               ko na drugi strani pa poslušamo predstavnike občin glede operativnega programa. Zdaj
               kar na enkrat dobivamo kritike, da operativni program ni dober, da je preveč mehkih
               vsebin, da vendarle v Sloveniji po občinah potrebujemo bistveno več infrastrukture
               in, da bi morali operativni program spremeniti. Sami vemo kaj to pomeni, spremembo
               operativnega programa najbrž kar nekaj, najbrž mesecev mrtvega teka in sprašujem ali
               je to sploh možno ali ste tudi vi dobili takšne bom rekel zahteve ali zdaj enostavno
               moramo potem sprejetem usklajenem operativnem programu delati in to čim bolj delati.
               In pri tem delo seveda želim vam, gospa ministrica pa tudi vsem nam veliko uspehov in
               sreče.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Besedo ima, gospod Simon Zajc. Izvolite.</p>
            </sp>
            <sp who="SDT7:ZajcSimon">

               <speaker>SIMON ZAJC (PS SMC):</speaker>

               <p>Hvala, gospod predsednik. Lep pozdrav vsem prisotnim, posebej ministrici in pa tudi
               kolegom.</p>
               <p>Ja tudi jaz se spomnim tiste vaše prve seje na tem odboru. Bila je kar dolga, takrat
               ne samo nisem tudi jaz dobil občutek, da noben ne verjame, zdaj jaz sem mislim, da
               nekdo želi, da vam ne uspe, da tej Vladi to ne uspe, ker ste takrat napovedali in
               danes pokazali, da ste izpeljali. No jaz sem bil eden tistih, ki pa sem verjel in sem
               danes res zadovoljen, da ste prišli s takšnimi rezultati sem. Upam, da tudi čez dve
               leti se pravi 2017 na koncu, ko bomo zares videli koliko smo bili dejansko uspešni,
               da bo podobna zgodba kot danes, da ne bo kakšnega negativnega presenečenja, jaz sem
               pa prepričan, da ne bo. Moram reči, da ja tudi jaz opažam, da ni nobenega
               predstavnika občin, sem pa na terenu tudi od teh istih predstavnikov slišal velike
               pohvale na vaš račun, na račun vaše službe in v bistvu kar Vlade kar se tiče obljub,
               ki ste jih dali. Namreč besedo gredo v smer pohvale kar se z vami zmenijo, kar vi
               obljubite, da se te stvari potem tudi uresničijo in mislim, da je to ena stvar, ki jo
               vsak sogovornik vlada in pa vaše službe zna ceniti in je za njih seveda pomembna, če
               želijo potem tudi naprej obljubljati in realizirati svoje projekte. Je mislim, da je
               danes čas pa ta trenutek, da čeprav Slovenci to težko prenesemo, da vas pohvalimo, da
               je vsem jasno, da ste vložili en ogromen napor. Mislim pa, da je vsem tukaj jasno
               tudi to, da vas pa ogromno napora še čaka. To me spominja na tisti film, zdaj ta
               zadnji od DiCapria, ki se mu ne neha. Ga napade medved, misliš, da je najhuje mimo,
               pade potem iz enega prepada v smreko, ki jo Indijanci lovijo skratka ni konca, ni
               konca in to tudi vas zdaj čaka. Jaz upam pa verjamem glede na to kar ste do zdaj
               pokazali, da boste seveda to uspešno držali pa, da se vam mogoče kdaj tudi malo
               umiri, da bo kakšen dan za počitek tudi na voljo.</p>
               <p>Zdaj zelo sem vesel, da je taka razlika odkar to spremljamo z 19 na 4 mesto. V
               zadnjih dveh mesecih samo za 5 mest glede držav, da smo prišli v tistih 8 držav, ki
               so uspele 95 % sredstev črpati to je mislim, da ena stvar, ki jo je treba povedati in
               pohvaliti in, da smo lahko zadovoljni in, da se to danes tudi čuti. Zdaj, če se
               navežem malo na besede, gospoda Horvata, jaz mislim, da  te mehke vsebine niso bile naša pogruntavščine
               kolikor je meni znano, to so pač zahteve Evropske komisije. Zdaj v teh preteklih smo
               recimo uspeli narediti to, da imamo 75.000 m² novih raziskovalnih in
               izobraževalnih ustanov. Mislim površin. Zdaj bo pa treba s temi mehkimi vsebinami pač
               napolniti to in to je tudi tisto, kar se je treba začeti zavedati in v katero smer bo
               treba izobraziti in občine in vse ostale, ki kandidirajo za ta evropska sredstva in
               to je tudi način in možnost za to, da dobimo še več delovnih mest. Zdaj smo jih
               dobili 45.000 v tej perspektivi, mogoče pa zdaj čas za to, da jih dobimo pa še
               dodatnih 45.000, 50.000. Mogoče bo manj betona vidnega, ampak delovna mesta se pa
               drugje poznajo, tako da jaz si želim, da boste tudi v tej prihodni perspektivi enako
               uspešni in da vas bomo lahko takole pohvalili, kot vas danes. Mislim, da vsi bomo,
               vsaj tako si želim. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Gospa Vojka Šergan izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovana gospa ministrica, državna sekretarka, sekretar in vsi
               ostali prisotni. Lep pozdrav kolegice in kolegi. Ja, tudi sama bi se rada seveda
               pridružila na nek način, bom rekla, čestitkam, ker jaz mislim, da v Sloveniji na
               splošno premalo govorimo o dobrih rezultatih, o uspehih, ker s tem, ko govorimo o
               uspehih nekako drug drugega dvigujemo. Če pa govorimo samo o slabih pa v bistvu se
               nam zdi, da ni poti naprej. Zato se mi zdi to izrednega pomena. Zelo pomembno je, da
               je bila, da je bil svet tako zelo uspešen, kar pa pomeni, tudi da je v bistvu z
               ustanovitvijo Službe vlade Republike Slovenije za razvoj in evropsko kohezijsko
               politiko, Slovenija dobila močno institucijo odgovorno za učinkovito in pravilno
               upravljanje ter izvajanje, za izvajanje evropske kohezijske politike. To, da je ta
               odločitev bila taka kot je, mislim, da kažejo rezultati, ki ste jih danes
               predstavili. Ti doseženi cilji in pa seveda izjemni rezultati, nekako nam dajo neko
               pot za naprej oziroma neko vizijo, da se da v bistvu tudi, če v nekem trenutku so
               zadeve zamujene, se da to nadoknaditi in se da dosegati, se da priti do dobrih
               ciljev. Jaz mislim, da se je tukaj predvsem pokazalo to, da je največja vrednota
               pravzaprav so ljudje, ki so pripravljeni skupaj sodelovati, delati in potem pridejo
               seveda tudi rezultati. To se je, se mi zdi prav tukaj pokazalo, da je zelo pomembno
               partnerstvo, da je zelo pomembno, da je bilo to sodelovanje v tem obdobju ko ste
               nastopili in ko je kazalo na to, da se cilji ne bodo dosegali, da ste te kazalce
               obrnili navzgor in da je prišlo do tega, da se je to črpanje sredstev tako uspešno
               zaključilo za to obdobje. Kar se pa tiče nadaljevanja oziroma izvajanja te politike
               za v prihodnje pa mislim, da je zdaj, da ste si v tem obdobju izjemno veliko izkušenj
               pridobili, dobili vpogled kaj vse se je dalo narediti in kaj se bo dalo narediti in
               jaz mislim, da so te mehke vsebine, čeprav nekateri, tudi jaz poslušam s terena, kaj
               pa zdaj, zdaj so pa mehke vsebine, kaj se bo zdaj zgodilo, zdaj pa ne bomo imeli kaj
               pokazati, ne bo delovnih mest. Jaz pa prav nasprotno mislim, mislim, da je zdaj
               priložnost, da se resnično pokaže ali znamo vsebine v vse te objekte, ki so bili
               zgrajeni za namen razvoja in preboja ali smo sposobni tudi to v bistvu zagotoviti in
               narediti. Ampak mislim, da bo tukaj treba tudi na terenu ljudi nekako osvestiti, da
               je potrebne te ideje nekako implementirati na tak način, da bo prišlo do odpiranja
               novih delovnih mest. Ker če se bojo, bom rekla, ideje v teh vsebinah dobro
               implementirale, potem se nam ni treba bati tudi za črpanje v naslednjem obdobju. Seveda bo pa treba novih
               naporov. Pa pri tem mislim, da se pač ne smemo ustrašiti, da bi mislim, da ne bi bilo
               teh idej. Ker nenazadnje gledamo tudi nekako tudi Pravo idejo in se mi zdi, da tam ne
               zmanjka podjetnikov z dobrimi idejami, zato sem prepričana, da je to, da se bo to
               zgodilo in da bomo uspešni tudi v naslednjem obdobju. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Besedo ima mag. Bojan Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo. Lep pozdrav vsem prisotnim, še posebej ministrici. Ne morem si
               pomagati, da se ne bi tudi sam pridružil pohvalam za preteklo delo in vse dobro tudi
               v prihodnje. Ne morem si tudi pomagati, da se ne bi pridružil razpravi, ki so jo
               trije moji predhodnika in predhodnica načeli in to je razprava o razliki med prejšnjo
               in sedanjo finančno perspektivo. Ministrica vi sami ste tudi že na tem odboru pa tudi
               javno večkrat izpostavili potrebo po spremembi miselnosti. Zdaj ne glede na to, da
               županov danes ni tukaj, lahko tudi sam potrdim to kar zaznavajo kolegi in kolegica na
               terenu, da vendarle, prvič obstaja upanje, da bomo še zmešali torej kak mešalec
               betona, po drugi strani pa bi šel še dlje, obstajajo namigi in prepričanja, da se bo
               vendarle dalo še sorazmerno veliko graditi. Utemeljujejo to stališče s tem, da pač
               tudi mehke vsebine nekje pod neko streho morajo biti. Zato bi rad seveda še spodbudil
               to razpravo k intenzivnejšemu premisleku k temu ali je v resnici za to, kar nova
               finančna perspektiva načrtuje potrebno še kaj graditi, oziroma čisto konkretno
               sprašujem, bo dovoljeno, do katere mere, v kakšnih deležih je to predvideno in kako
               so pravzaprav razdeljena ali predvidena razdelitev sredstev, med recimo temu čisto
               mehke vsebine, se pravi zaposlovanje ljudi, izvajanje programov in temu kar je bolj
               vezano recimo temu na opredmetena sredstva, kot so zgradbe in oprema. Naslednje
               vprašanje se pa navezuje na razpravo, ki smo ji bili priča včeraj na Odboru za zadeve
               Evropske unije v zvezi z usmeritvami za delovanje Republike Slovenije v institucijah
               Evropske unije. Nekateri kritični razpravljavci so včeraj izpostavili to, da je
               pravzaprav kak dokument pripravljamo, zaradi tega, ker ni strategije razvoja
               Slovenije. Mislim, da je kolega Horvat to še posebej izpostavil. Korektno je omenil,
               da je seveda strategija razvoja Slovenije v pripravi, zato bi seveda izkoristil
               priložnost in vas sprašujem kaj je bilo na to temo do sedaj opravljeno in kako
               predvidevate, da bo tekel postopek nadaljnje priprave in sprejemanja strategije.
               Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Čeprav to ni tema, bom ministrici izjemoma tokrat dovolil, glede na
               to, da gre za resnično ključen strateški dokument. Ampak še pred tem, bi dal besedo
               podpredsedniku odbora, gospodu Jožefu Horvatu. Izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala gospod predsednik in vsem se opravičujem, da se ponovno oglašam, ne bi želel
               biti napačno razumljen, ko sem govoril o možnostih spremembe operativnega programa.
               Jaz natančno poznam kakšno intonacijo je dala Evropa, če smem tako reči, torej tudi
               mi, za to finančno obdobje glede vsebin. Ampak, zgolj sem prenesel v ta, na to omizje
               neke želje, ja želje, ki se izražajo na lokalni ravni. Ker poglejte, res je, kar se
               tiče naše infrastrukture, okoljske in tudi druge, smo mi še vedno, če smem reči
               podhranjeni. Poglejte, samo eno stvar in zaključujem gospod predsednik, na eni strani
               želimo v Ustavo vpisati pravico do pitne vode.  Kaj to pomeni? To pomeni, da država mora zagotoviti
               vsakemu državljanu in državljanki pitno vodo. in se sprašujem ali imamo po celi
               Sloveniji, za vseh dva milijona in nekaj 10 tisoč prebivalcev zagotovljeno pitno
               vodo? Če bo to pisalo v Ustavi bo država to morala narediti in jaz pač seveda vidim
               neka sredstva iz Evrope, ki bi jih lahko počrpali zato se mi tukaj zdijo te zahteve
               iz terena, kot rečeno, dokaj logične.</p>
               <p>Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Tudi sam se pridružujem pohvalam, spoštovana ministrica. Če smo na prvi seji začeli
               slabo menim, da si boste to sejo zapomnila po tem, da imamo pred seboj ene izjemne
               rezultate, katere ste tudi napovedala in moram reči, da kot predsednik odbora sem
               izjemno vesel, da nam je bila zaupana ta naloga z odlokom o ustanovitvi delovnih
               teles na podlagi sklepa, ki ste ga sprejeli v prejšnjem mandatu, ko je predsedoval
               zdajšnji podpredsednik odbora. In moram reči, da me izjemno veseli, da prihajate sem
               s takšnimi dobrimi novicami in pozitivnimi rezultati.</p>
               <p>Hkrati naj vas pa še obvestim, da na nek način potekajo pogovori med Odborom za
               zadeve Evropske unije in SVRK o skupnem sodelovanju na slavnosti seji, ki bo
               potekala, vas predhodno obveščam, na slavnostni seji Odbora za zadeve Evropske unije,
               ki bo potekala predvidoma 6. 5., slavnostna seja ob dnevu Evrope bo potekala 6. 5.
               kjer bo najverjetneje ministrstvo vse te projekte ali pa večino teh projektov imelo
               možnost tudi predstaviti širši publiki, odboru, javnosti in pa vsem ostalim
               zainteresiranim.</p>
               <p>Tudi mene žalosti, da danes ni predstavnikov občin glede na to, da so bili v fazi teh
               trimesečnih kvartalnih poročil zelo aktivni, prisotni, tudi kritični in bi tudi
               pričakoval na nek način, da pridejo tudi takrat, ko so stvari na nek način urejene,
               tako da tukaj se pridružujem kritiki.</p>
               <p>Pa ne glede na to, moram še enkrat in ponovno izraziti to zadovoljstvo nad tem
               poročilom in s tem tudi zaključujem in vam kar predajam besedo za potencialne
               komentarje in odgovore. Izvolite.</p>
            </sp>
            <sp who="SDT7:unknown-F">

               <speaker>GOSPA __________:</speaker>

               <p>Hvala za besedo. Moram reči, da mi je kar malo nerodno danes ampak saj verjetno že
               naslednjič ne bo več isto.</p>
               <p>Je pa lepo slišati pa ne samo menim ampak mislim da vsem mojim sodelavcem in tudi
               vsem ostalim resorjem s katerimi smo tole skupaj dosegli.</p>
               <p>Jaz lahko samo rečem, da 31. 12., ko se je končal tisti delavnik smo skoraj jokali v
               moji pisarni, ker je bilo kar nekaj emocij na koncu, zato ker kar veliko ljudi ni
               moglo iti na dopuste takrat ko bi vsi praznovali. Tako da, zato je potem lepo deliti
               to in to verjemite, bom delila z vsemi ki so bili na istem čolnu. In v bistvu v
               Državnem zboru je to še posebej dobrodošlo za vse nas. Tako da, hvala vsem tistim, ki
               ste to povedali in tudi javno izrazili.</p>
               <p>Zdaj bom pa še šla v bistvu v dveh sklopih, dve praktični v bistvu dve vprašanji sta
               se odprli, prvo je potencialno odpiranje operativnega programa<gap n="…"/> Ja, to kar brbota po
               Sloveniji. Jaz verjamem, da vsi vemo v bistvu v temu odboru se zavedate in tudi
               gospod Horvat je zelo jasno povedal, seveda Evropa je dala zelo jasne smernice, ne
               Sloveniji, dala jih je vsem državam članicam s sprejeto strategijo EU 2020 in v tej
               strategiji je premik od investiranja v infrastrukturo v investiranje v mehke vsebine,
                   se pravi od zidov
               se selimo k mehkim vsebinam, selimo se k dvigu konkurenčnosti in selimo se k
               ustvarjanju novih delovnih mest. In seveda, to nikoli ni enostavno ker je tudi takšne
               projekte bistveno težje pripravljati.</p>
               <p>Zdaj pa, če grem nazaj k občinam, kaj so ključni problemi? V bistvu občine v prejšnji
               perspektivi so bile praktično, v bistvu je bila dodeljena kvota kar vnaprej in ta
               kvota je bila velika 600 milijonov evrov, ki se potem na en drugačen malo včasih
               boljši, včasih malo slabši način, v bistvu razdelila med občine.</p>
               <p>Tako je praktično vsak prišel do svojega kruha ali je imel pripravljen projekt ali ne
               ali je bil projekt dober ali ne, ali je bil razvojno usmerjen ali ne. In seveda, zdaj
               imamo situacijo obrnjeno. Moram reči, da kljub temu da se premikamo od investiranja v
               infrastrukturo na mehke vsebine, če razčlenimo ta operativni program je pravzaprav
               zelo jasen. 700 milijonov evrov je tistih, ki je izključno namenjeno mehkim vsebinam.
               To je vresnici isti znesek kot je bil v prejšnji perspektivi za operativni program
               človeških virov. Tukaj se ni praktično nič spremenilo, to je je ESS.</p>
               <p>Preostali znesek operativnega programa je pa bistveno nižji, ker v bistvu zdaj v tej
               perspektivi tisto kar smo dosegli je da bomo približno 900 milijonov evrov
               investirali v infrastrukturo in ta infrastruktura je v kohezijskem skladu, namenjena
               je pa predvsem izboljšanju na železnicah, deloma ceste in pa na infrastrukturi se
               pravi vode, okoljski.</p>
               <p>In seveda je za vse zdaj ta znesek relativno majhen, v prejšnji perspektivi je bilo
               tega skoraj milijardo 600 ampak to je tisto, kar imamo. Se pravi moramo biti zelo
               inovativni kako bomo to povečali ampak vsa ta infrastruktura bo šla v te iste občine
               in v te iste zgodbe, se pravi tukaj v bistvu zgodba ni od spodaj navzdol, prihaja od
               zgoraj navzdol.</p>
               <p>Potem je pa še tisto, kar je pa seveda namenjeno regionalnemu razvoju, tam je
               približno 1,5 milijarde. Tukaj se pa vsebine med seboj prepletajo in tukaj pa jaz
               verjamem, da pa potrebujemo tisti največji premik in tudi tukaj je tisto, kar
               verjamem da tudi pri občinskih projektih moramo spremeniti. Jaz, kamorkoli grem v
               bistvu predlagam vsem, ki jih srečam, da je čas ne samo v Sloveniji, čas je v celi
               Evropi za premik miselnosti od subvencij v to, da delamo samo takšne projekte in
               gradimo samo takšne stvari, ki nam bo potem tudi nekaj prinašali kar pomeni, da bo
               lahko država soinvestirala v enem manjšem deležu z nekimi garancijami, to je tam kjer
               ta projekt potem lahko sprejemajo tudi privatni investitorji, komercialne banke,
               pokojninski skladi in ostali. In ta mentalni premik je tisti, ki ga Slovenija najbolj
               potrebuje in verjamem tudi, ko bomo imeli prve takšne projekte narejene bomo to vsi
               znali, ker se bodo občine začele med seboj tudi učiti.</p>
               <p>Tako da, v bistvu moja reakcija na to temo je, jaz mislim da v temu trenutku je en
               velik strah da ne bo ničesar. Ampak strah ima velike oči in takrat je pač začeti
               treba delati stvari na drugačen način.</p>
               <p>Zdaj, mi smo lani tudi na zahtevo evropske komisije morali pripraviti analizo
               finančnih vrzeli in tam se je pokazalo, da v Sloveniji, ko gledamo česa komercialne
               banke ne pokrivajo imamo štiri ključne stvari. Ena so mikro krediti, ena so v bistvu
               ta manjša podjetja in mala in srednja podjetja. Ena velika vrzel se je odkrila tudi
               na v bistvu financiranje energetske učinkovitosti in ena urbanega razvoja, kjer so
               tudi občine zraven.  In
               tukaj verjamem da bomo o tem tudi še kaj govorili, ker o tem potekajo trenutno na v
               bistvu medresorsko kar intenzivne komunikacije. V bistvu, na vseh teh področjih
               želimo v bistvu ta sredstva dati upravljavcu, ki bo imel en ključni cilj in to je da
               tisto, kar bomo mi iz kohezijskih sredstev vložili da se bo multipliciralo, kar
               pomeni z energetsko sanacijo, če je trenutno namenjeno občinam 30 milijonov evrov da
               praktično preko v bistvu z dodatnimi investitorji in z našo investicijo v to zgodbo v
               bistvu ta obseg sredstev povečalo na večji obseg. In to so tudi stvari, ki se jih
               bomo enostavno zdaj morali naučiti, ker če se jih ne bomo v naslednji perspektivi jaz
               verjamem, da ne bomo uspešni, ker v bistvu tako kot se zdaj počasi se začenja že
               razgovor je več ali manj jasno, da praktično subvencij ne bo več. Kar pomeni da bomo
               vse, kar bomo delali bomo delali s finančnimi instrumenti. In v bistvu po eni strani
               s financiranjem tudi tistih delov gospodarstva, ki jih komercialne banke trenutno še
               ne pokrivajo, kar naj bi zapolnila država, deloma s temi v bistvu drugačnimi viri,
               ugodnejšimi krediti. Deloma s tem, kar bi poskušali recimo jaz vidim tukaj predvsem
               energetsko sanacijo tisto, kjer je en velik del kjer bi lahko res začeli pripravljati
               tudi projekte, ki bodo zanimivi za mednarodne investitorje, kar pomeni da moramo
               pripravljati večje zgodbe. Enako na urbanem razvoju.</p>
               <p>To so koraki, začetki in verjamem, da v bistvu z multiplikacijo teh sredstev je edina
               pot naprej, kako bomo potem tudi lažje zapolnjevali mehke vsebine. In zdaj grem na
               to, načeloma vsakemu projektu tudi v mehkih vsebinah je približno 10 % prostora za
               infrastrukturo. Se pravi ti deli so majhni, se pravi jih je treba prinesti zraven na
               drugi način, sestaviti en del s tistim delo, ki se tudi obnavlja, ga napolniti z
               vsebino, z vsebino pokriti dejansko z nepovratnimi sredstvi, načrt sam pa s
               povratnimi.</p>
               <p>Predolga sem ampak to je zgodba kako naprej in verjamem, da če se tega ne bomo
               naučili potem imamo in bomo imeli težave. Tako da to je v bistvu, kar se tiče
               občin.</p>
               <p>Kar se pa tiče, mogoče če se samo še dotaknem strategijo razvoja Slovenije, mi smo v
               lanskem letu začeli zelo intenzivno najprej smo v bistvu v celo zgodbo smo zaprosili,
               da nam pomaga pri samem procesu tudi OECD. V bistvu, skupaj smo pripravili najprej
               vse analitične podlage, da smo v bistvu potem organizirali eno delavnico. Delavnica
               je bila moderirana in sicer zgodila se je novembra lanskega leta. Na tej delavnici je
               bil cilj na nek način z različnimi predstavniki slovenske družbe doreči ali pa
               spodbuditi razpravo o viziji Slovenije 2050.</p>
               <p>Ta proces je zdaj v polnem teku, mi imamo zdaj prve osnutke in to pomlad oziroma
               predvsem mesec februar, marec in april bo zadeva zelo intenzivna. V marcu se bo to,
               kar je v tej predstavi kot nek osnutek vizije razkrilo, se bo prediskutiralo na
               moderiranih delavnicah po vsej Sloveniji razen v Ljubljani in Mariboru, tako da po
               manjših mestih, na petih dogodkih.</p>
               <p>Po drugi strani smo tudi že intenzivno začeli s posameznimi resorji, tako UMAR,
               Ministrstvo za finance in pa SVRK skupaj sodelujemo tudi v tej horizontalni skupini.
               Pač smo začeli intenzivne razgovore, mogoče že tudi korak naprej kako od tega naprej
               in tudi zdaj bomo v bistvu, ko se bo ta proces nadaljeval bomo seveda tudi enkrat
               prišli verjetno do tega odbora kjer bi v bistvu potem, ko bomo prišli bližje temu, da
               bomo imeli postavljeno vizijo v bistvu jo predstaviti. Zato, ker dejstvo je, da je to
               osnutek in dejstvo je, da vizija mora priti od spodaj navzgor, mora priti od ljudi in ne sme priti od
               politike same. Seveda, vsi skupaj bomo pa potem tisti, se pravi vlada, vi skupaj, ki
               bomo po tej fazi oziroma mi že zdaj poskušamo iti en korak naprej, postavili najprej
               strateške prioritete, potem pa še merljive cilje s kazalniki po katerih bomo vse to,
               kar smo postavili tudi merili.</p>
               <p>Tako da, jaz verjamem da bomo poleti letos prišli do osnutka teh strateških prioritet
               in do konca leta, do dokumenta, ki mu bomo potem lahko rekli strategija razvoja
               Slovenija, ki bo imela nekje pet do sedem ključnih strateških prioritet.</p>
               <p>Tako da, mogoče v naslednjem letu, to je pa naslednji plan pa jaz upam, da nam bo to
               časovnico uspelo tudi držati, ker je zelo intenzivna pa želimo narediti praktično
               akcijski načrt za naslednjih pet let, se pravi najprej je vizija 2050, strategija
               2030, akcijski načrt 2020 kjer pa želimo povezati to, kar si želimo in kar si bomo
               naslikali z realnostjo našega proračuna. Tako da, v bistvu to je pa zadnji korak ki
               bo pa verjamem tudi najtežji.</p>
               <p>Tako da, to je trenuten plan, to boste v bistvu tudi v medijih, v naslednjih mesecih
               spremljali. Jaz lahko vsakič znova kaj povem, v bistvu neformalno bo <stage>/ nerazumljivo/</stage>
               odboru, kakor koli boste želeli ampak v glavnem ta proces je zelo intenziven in se
               zelo dogaja. Tako da, toliko zaenkrat. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Ker ne vidim več želje po razpravi se vam spoštovana ministrica še enkrat najlepše
               zahvaljujem za predstavitev poročila in pa predvidenega plana dela. Vrata tega odbora
               so vedno odprta in ste več kot dobrodošli za kakršne koli predloge in sugestije.</p>
               <p>Tako da, na tej točki zaključujem razpravo in ugotavljam, da se je Odbor za zadeve
               Evropske unije na 73. seji seznanil s poročilom o črpanju sredstev evropske
               kohezijske politike 2007 – 2013 za obdobje januar – december 2015. Še enkrat,
               najlepša hvala za predstavitev in pozitivne ter dobre novice.</p>
               <p>S tem tudi končujem 1. točko dnevnega reda.</p>
               <p>In prehajamo na <title>2. TOČKO DNEVNEGA REDA – TO JE PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA V BOJU PROTI
                  TERORIZMU IN NADOMESTITVI OKVIRNEGA SKLEPA SVETA 2002/475/PNZ O BOJU PROTI
                  TERORIZMU</title>
               </p>
               <p>Gradivo k tej točki smo prejeli od Vlade, 4. 2. 2016 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predloga stališča v Državnem zboru je danes.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije kot pristojnemu odboru ter Odbor za
               pravosodje kot matičnemu delovnemu telesu. Slednji ga je obravnaval na 17. nujni
               seji, 17. 2. 2016 in sprejel mnenje, ki smo ga tudi prejeli.</p>
               <p>Na tej točki kar prosim državnega sekretarja na Ministrstvu za pravosodje, gospoda
               Darka Stareta, da nam predstavi ta predlog uredbe in pa zlasti predlog stališča
               Republike Slovenije do te uredbe. Izvolite.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala gospod predsednik. Lep pozdrav tudi ostalim poslankam, poslancem in
               prisotnim.</p>
               <p>Gre v bistvu za predlog stališča, ki ga je sprejela vlada na eni od zadnjih sej in
               sicer do predloga direktive, ki bi v bistvu nadomestil obstoječi okvirni sklep EU za
               boj proti terorizmu. Ta sklep je bil sprejet leta 2002, kot veste je pa Slovenija v
               bistvu v oktobru lanskega leta, torej leta 2015 podpisala tudi dodatni protokol k
               evropski konvenciji o boju proti terorizmu, ki je določil inkriminacijo tudi tako
               imenovanih terorističnih borcev oziroma potovanje v kraje, kjer se izvajajo
               teroristične akcije oziroma terorizem.</p>
               <p>Pomembno v temu kontekstu se zdi poudariti, poleg tega kar je razvidno iz gradiva
               naslednje, namreč terorizem kot pojem je bil opredeljen v preteklosti v različnih
               nadnacionalnih aktih, od  resolucij organizacij Združenih narodov v 80-ih letih, 90-ih letih po
               v bistvu tudi napadov na dvojčke v Ameriki in v Evropski uniji, ko je v bistvu
               Evropski svet sprejel konvencijo že v 70-ih letih in definiral terorizem kot kazniva
               dejanja. Ta predlog direktive sedaj v bistvu povzema vsa ta določila teh
               nadnacionalnih aktov predvsem pa tega okvirnega sklepa iz leta 2002 in pa tega
               dodatnega protokola, ki pa ga je Slovenija že pravzaprav v celoti inkriminirala v
               letu 2008, ko je bil sprejet nov Kazenski zakonik v Republiki Sloveniji, ki je
               nadomestil prejšnjega. Torej od leta 2008 imamo mi že inkriminirane vse
               inkriminacije, ki so jih določale te nadnacionalne določbe zlasti okvirni sklep
               Evropske unije iz leta 2002. Glede na to, da pa ta direktiva zdaj za razliko od
               dodatnega protokola h konvenciji, ki je bil sprejet in podpisan s strani Slovenije
               oktobra lanskega leta v Rigi, v bistvu polje kaznivosti širi tudi ne samo na
               potovanja v kraje, kjer se teroristična dejanja izvajajo, ampak tudi potovanja
               znotraj EU tam kjer imajo storilci bodisi bivališče, državljanstvo ali pa se nahajajo
               je pa Slovenija v tem stališču oziroma Vlada izrazila pridržek predvsem v kontekstu
               načela zakonitosti tako splošnega po Ustavi iz 87. člena kot načela zakonitosti, ki
               velja v našem kazenskem pravu po 28. členu Ustave Republike Slovenije, ki v bistvu
               terja določnost inkriminacije kaznivega dejanja. Iz tega vidika v kontekstu
               prizadevanja in pa skrbi za učinkovito varstvo človekovih pravic temeljnih načela
               zakonitosti in pa sorazmernosti pri inkriminacijah ravnanj, ki so kazniva dejanja za
               katere vemo, da je to v bistvu <q>"ultima ratio"</q> skrajno sredstvo kjer država posega v
               pravice posameznika, v predlogu stališča Vlade je izražen pridrže, da naši
               predstavniki v procesu sprejemanja te direktive ta pridržek uveljavljajo. Moram
               poudariti, da ta pridržek so že izrazili v dosedanjem postopku, ki je relativno hiter
               in je odziv Evropske komisije na dogodke v Parizu, kar Vlada tudi pozdravlja in je
               zelo naklonjena temu, da se tovrstno orodje čim prej sprejme predvsem zato, da se
               zagotovi podlaga za čim bolj učinkovito mednarodno sodelovanje varnostnih služb na
               področju boja proti terorizmu, ampak kot rečeno v okviru spoštovanja človekovih
               pravic, načela zakonitosti in sorazmernosti. Tako, da iz tega razloga v bistvu bi
               posebej, kar je tudi razvidno, rad poudaril ta pridržek, ki na nek način tudi pomeni
               prizadevanja za ohranjanje suverenosti Republike Slovenije na področju kazenskega
               prava kot skrajnega sredstva za poseg države v pravice posameznika.</p>
               <p>Zdaj, če bo kakršnokoli dodatno vprašanje bom z veseljem pojasnil, odgovoril. Toliko
               za uvod. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Za predstavitev mnenja matičnega delovnega telesa prosim
               predsednika tega delovnega telesa gospoda Matjaža Nemca. Izvolite.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Nimam nobenega poročila pripravljenega za današnjo sejo glede tega.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Dobro. Hvala lepa. Odpiram razpravo poslank in poslancev. Gospod Simon Zajec,
               izvolite.</p>
            </sp>
            <sp who="SDT7:ZajcSimon">

               <speaker>SIMON ZAJC (PS SMC):</speaker>

               <p>Jaz bi čisto na kratko. Vesel sem, da ima Slovenija zadržek pri tej zadevi in sicer
               ne bi si želel, da se tudi v Evropi zgodi to kar se je kje drugje po svetu, recimo v
               Združenih državah po 11. septembru zgodilo, to da smo kar na enkrat bili vsi zelo
               pripravljeni se odreči vsem svojim svoboščinam oziroma prekomerno svojim svoboščinam
               in mislim, da tej evforiji, če smem temu tako reči, v Evropi ne smemo nasesti in
               mislim, da Slovenija tukaj mora odigrati to svojo pokončno držo in vztrajati pri tem,
               da se to načelo zakonitosti upošteva, da ne bomo že samo zaradi misli lahko kar
               zaprti in tako naprej. Skratka, pozdravljam to, da je Slovenija tukaj ta pridržek
               izpostavila in upam, da glede na to, da so nekatere ostale države članice izpostavile
               enako, da se bo na koncu  našla taka rešitev oziroma da bo direktiva taka, da ne
               bomo se odrekli toliko svojim svoboščinam, da bo v bistvu na ta način terorizem na
               neki način zmagal. Zakaj se pa doseže s tem če se mi vsemu temu, zaradi česar smo v
               bistvu zadovoljni, da živimo v Evropski uniji v imenu varnosti, potem odrečemo.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala za vaše mnenje. Gospod Miha Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala. Jaz se pridružujem temu na zadnje izrečenemu stališču pač nikakor se ne smemo
               odreči svoboščinam, državljanskim pravicam in civilizacijskim pridobivam tudi kar se
               tiče svobodnega gibanja ljudi v zameno za neko <q>"ko bajagi"</q> vprašanje varnosti, ker
               nikakor v resnici nismo pretirano ogroženi. Tudi te ukrepi, ki jih ta direktiva
               vsebuje so v posameznih delih neizvedljivi in škodljivi in so narejeni po zgledu
               ukrepov, ki so jih ZDA sprejele po 1. septembru <stage>/ nerazumljivo/</stage>. Vemo, da ti ukrepi
               prekomerno posegajo v temeljne človekove pravice in da pač to krinko ogroženosti,
               varnosti državljanov izrabljajo za to, da opravičujejo tovrstne svoje posege. Zadnji
               predlogi EU se nenazadnje nanašajo na možnosti večjega nadzora državljanov in
               uzakonjanju podlag za omejitve gibanja. Pri tem je potrebno še opozoriti, da so poleg
               načelne spornosti še nepremišljeni in nedodelani in ohlapni. Sploh, ker se nanašajo
               na inkriminacijo potovanj znotraj EU in potovanj na tako imenovana krizna žarišča.
               Tukaj so ohlapne opredelitve in definicije teroristov, terorističnih združenj
               itd.</p>
               <p>Enotna definicija terorističnih organizacij ne obstaja in ne more obstajati. Na
               primer nekatere države EU odkrito podpirajo skrajne islamistične skupine in režime.
               Hkrati pa je recimo PKK – turška delavska stranka v interesu Turčije zablokirana kot
               neka teroristična organizacija. Iz moje perspektive ali pa če želite iz obče
               civilizacijske perspektivne so pa dandanes največji teroristi tisti z kravatami, ki
               iz zavetja svojih političnih funkcij z bombardiranjem uničujejo države in človeška
               življenja bližnjega vzhoda. Tega tovrsten direktiva nikakor ne odpravlja samo pač
               uporablja nestabilnosti sveta ali pa naše bolj neposredne soseščine za kratenje
               državljanskih pravic in svoboščin. Poleg tega so ukrepi, ki se nanašajo na prepoved
               financiranja terorizma povsem nezadostni in neučinkoviti in to je tista ključna
               točka, v kateri se terorizem res lahko zaduši in to brez, da bi posegli in ogrozili
               državljanske pravice naših državljanov. To nakazuje zelo očitno, da v EU nikakor ne
               gre za kakršnokoli resnično borbo proti grožnji terorizma, ker če bi želela resnično
               preprečiti financiranje terorizma bi moralo preprečevati pri samem izvoru. Prva taka
               intervencija pri samem izvoru je nafta in ISIS, ki se z njo poji trgovino preko
               Turčije. Turčija to najmanj tolerira hkrati pa prepušča tako borce islamske države
               kot njihovo orožje kot opremo. Tako oskrbovalno pot je treba presekati. EU, ZDA danes
               imajo sile v Siriji, ki bi to lahko fizično storile pa tega ne naredijo. Tudi Savdska
               Arabija nedvoumno financira različne islamistične skupine v svetu in ponovno EU tukaj
               stoji ob strani, to dopušča in zoper to nikakor ne ukrepa seveda, ker ji ni v
               interesu. Raje straši svoje ljudi, jih zapira z žico in jim jemlje njihove
               pravice.</p>
               <p>Ta direktiva je popolnoma neiskrena, <stage>/ nerazumljivo/</stage> zaslon za krčenje državljanskih
               svoboščin. Nekega učinka, resničnega učinka proti terorizmu ne bo imela, zato bi bilo
               treba poseči po kakšnih drugih vzvodih. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Besedo ima podpredsednica odbora, gospa Levičar.</p>
            </sp>
            <sp who="SDT7:LevičarMarinka">

               <speaker>MARINKA LEVIČAR (PS DeSUS):</speaker>

               <p>Hvala lepa za besedo predsednik. Lep pozdrav tudi v mojem imenu.</p>
               <p>Jaz se s kolegom Kordišem v večji meri ne morem  strinjati, samo delno, res delno, ampak to je že
               predmet drugih obravnav, ne današnjega predloga deklaracije.</p>
               <p>Mene vseeno ta pojav terorizma skrbi in mislim, da je prav, da se Evropa nekako
               poenoti in tudi s to deklaracijo nekako vpliva, da bi zmanjšali terorizem. Kolega
               Kordiš je to širše razpravljal jaz v to širšo razpravo se ne bi vključevala. Pa
               vendar, problem terorizma je zaskrbljujoč za vse članice EU in seveda tudi druge
               države. Tudi Slovenci se tega bojimo, čeprav upamo, da pri nas tega še ni tako kot v
               drugih evropskih državah pa vendar se pozna tudi v našem gospodarstvu, na področju
               turizma, je sigurno vpad turizma v drugih državah. Ta gospodarska panoga že trpi in
               še mnoge druge tudi zaradi tega. V javnosti pa je dostikrat slišati tudi bojazen, da
               je tudi med Slovenci pripadniki oziroma državljani slovenski, ki se borijo v okviru
               Daeša in drugih podobnih organizacij. To bi prosila za odgovor v zvezi s tem, če je
               to res. Koliko teh borcev se je morda že vrnilo v Slovenijo? Kako je v Sloveniji to
               pravno urejeno ta njihova obravnava teh morebitnih slovenskih teroristov, ki so
               sodelovali v kakšnih teh terorističnih organizacijah pa so sedaj doma v Sloveniji?
               Kako jih lahko v okviru naše zakonodaje obravnavamo in sankcioniramo? Toliko za
               enkrat. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala. Še kakšna želja po razpravi? V kolikor ne, bi vas, gospod državni sekretar,
               prosil za komentarje in odgovore. Izvolite.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Kar zadeva možnosti kazenskega pregona ljudi, ki naj bi bili domnevno udeleženi na
               teh kriminalnih oziroma terorističnih žariščih na bližnjem vzhodu naša zakonodaja kot
               smo že večkrat tudi povedali inkriminira tovrstna ravnanja. Bistveno je kako je
               država in njeni organi odkrivanja in pregona sposobna dokazati, da je neki
               posameznik, ki je bil objektivno gledano nesporno na tem območju, vendar z namenom,
               da je udeležen v terorističnih akcijah oziroma z namenom izvajanja terorističnih
               dejanj. Ravno ta direktiva, ki povezama kot sem omenil okvirni sklep iz leta 2002.
               Njena bistvena lastnost z vidika kazenskega prava je to, da inkriminira kot so
               samostojna kazniva dejanja tako imenovana pripravljalna kazniva dejanja. Kaznivo
               dejanje nastane v štirih fazah. Najprej je tako imenovani goli naklep torej <stage>/
               nerazumljivo/</stage>, ki nikjer v civiliziranih demokratičnih država ni kaznivo dejanje.
               Potem je pripravljalno dejanje, ki včasih nujno ni vidno ali pa ni očitno povezano s
               končnim kaznivim dejanjem, izvršitvijo oziroma posledico. Tretja faza je poizkus.
               Četrta faza je pa dokončano, ko je že posledica nastala. Ta kazniva dejanja, ki so
               sedaj povzeta s tem predlogom direktive in določeno v okvirnem sklepu pravzaprav
               pomenijo pripravljalna dejanja. Vsa sta pripravljalna dejanja je Slovenija
               inkriminirala leta 2008 v štirih kaznivih dejanjih. Eno je terorizem kot ga
               opredeljujejo vse te nadnacionalne pogodbe oziroma konvencije in resolucije. Posebej
               je inkriminiran v 109. členu Kazenskega zakonika tudi v bistvu financiranje terorizma
               na podlagi posebne Konvencije o preprečevanju financiranja terorizma iz leta 2004 in
               pa tudi usposabljanje, ščuvanje, spodbujanje k terorizmu. Vse to so ravnanja, ki so
               lahko v življenjski situacijah prisotna v različnih pojavnih oblikah. Kot povedano,
               glede na to, da je v bistvu kazenski pregon grožnja država in pa možnost, da ti
               odvzame prostost, svobodo in te zapre je to omejeno z namenom. Torej, država mora
               biti sposobna dokazati, da je nekdo nekaj od teh pripravljalnih dejanj naredil z
               namenom teroristične dejavnosti oziroma akcije. To je pač pozitivna obveznost države
               in njenih organov pri izvajanju oblasti, da to zagotovi. Kot vedno, tukaj gre za
               kolizijo dveh ustavnih kategorij varnosti državljanov in dostojanstva in na drugi
               strani pravice posameznikov do svobode gibanja, svobode izražanja itd.  In zaradi tega so v bistvu
               ta načela tako pomembna v kazenskem pravu. Jaz se pridružujem stališču, ki ga je
               izrazil predstavnik oziroma gospod poslanec namreč, ko rečemo, da je kazensko pravo
               skrajno sredstvo ravno zaradi tega, ker se posega tako intenzivno v svobodo
               posameznika je dolžnost hkrati tudi države, da veliko in več predvsem pa mednarodna
               skupnost naredi pri prepričevanju. Torej, da se odpravlja vzroke z mehanizmi
               vključevanje, identifikacijo vzroki in tako naprej, da do terorističnih dejanj sploh
               ne prihaja. In znan, znana je tista modra misel, neke modre osebe iz preteklosti ali
               državnika, ki je rekel, da nobena država še ni propadla zaradi terorizma ali pa
               zaradi kriminala, vse so pa v večini primerov zaradi kršitve človekovih pravic. In to
               je v bistvu zelo jasno sporočilo, da mora država, ko določa nekaj kar je kaznivo, kot
               kaznivo dejanje dejansko določati s tresočo roko in pa ob doslednem spoštovanju
               načela zakonitosti, ki v bistvu v tem kontekstu pomeni, da so zelo jasno in določno
               razumljivo opredeljeni tisti znaki, ki pomenijo storitev kaznivega dejanja. Sicer smo
               v polju miselnih deliktov, da nekdo samo, da odpotuje tako kot zdaj, kot je bilo zelo
               korektno tudi povedano in to je izraženo tudi v stališču, predlogu stališča Vlade, da
               so te določbe 9, 15. člena tega predloga direktiva zelo ohlapne, ker zdaj v bistvu
               potovanje kot rečeno ni inkriminirano samo, če je z namenom, da gre v ta teroristična
               žarišča ampak tudi, če je nek domnevni storilec po oceni neke varnostne službe potuje
               iz Slovenije v Nemčijo v kamorkoli, kjer znotraj Evropske unije kjer ima bivališče
               ali pa državljanstvo oziroma kjer ima neke življenjske interese. Tako, da s tega
               vidika je treba te znake zelo jasno definirati. Poleg tega je pa še nekaj iz vidika
               suverenosti države Slovenije ali pa katerekoli, da direktiva kot akt nadnacionalni v
               okviru Evropske unije po svojih pravni naravi ni tako zavezujoča kot je recimo
               uredba, da se neposredno uporablja ampak v bistvu je zavezujoča, da država te cilje
               in to področje v svoji notranji zakonodaji, na svoj način uredi, da izpolnjuje te
               cilje, ki jih direktiva zahteva.</p>
               <p>Tako, da te konkretni primeri, ki ste jih omenila ljudi, ki so tudi medijsko bili
               izpostavljeni, da so bili v teh krajih, da so potencialni storilci tovrstnih kaznivih
               dejanj, mislim, da je policija tukaj tudi predstavnik MNZ na to temo že kar izvedla
               nekaj predkazenskih postopkov in mislim, da so še v teku. Mislim, da ne zaradi
               terorizma kot takega ampak zaradi posredovanja nezakonitega orožja in tako naprej,
               ker preprosto kot je iz medijskih informacij jasno ni bilo možno preprečljivo
               dokazati, da je bil ta subjektiven element, torej namen posredovanja tega orožja za
               teroristična dejanja. In to je pa ta v bistvu razlika med miselnim deliktom in pa
               nekimi znaki, ki so jasni in pa sposobnostjo organov odkrivanja pregona, da nekaj
               dokaže. Ker sicer ni meje, potem smo onkraj človekovih pravic, ki so bile dosežene
               verjetno z mnogimi tragičnimi usodami, ker danes, ko preberemo ne vem v ustavi, da je
               svoboda, človekova pravica ali pa dolžnost spoštovati svobode zato, da je to prišlo
               ne vem leta 789 v neko prvo ustavo pa zdaj v tej civilizirani dobi, v ustavi vseh
               sodobnih držav je verjetno umrlo ali pa je bilo pogrešanih ogromno ljudi, ker je
               tistih, ki so imeli oblast in moč v bistvu zlorabljali to moč. Tako, da s tega vidika
               je to zavedanje pomembno in se mi zdi, da je res. V principu največji napor in
               dolžnost držav pa mednarodne skupnosti, da se odpravlja vzroke. Zdaj, ker smo pa pač
               na področju kazenskega prava je pa to zavedanje tisto, ki nas mora v bistvu na nek
               način spodbujati in pa zavezovati, da smo zelo, zelo v bistvu jasni, določni in pa
               kot rečeno kot skrajno sredstvo uporabimo tudi kaznivo dejanje zoper posameznika, da
               se ga lahko omejuje. Če bolj konkretno bi pa lahko mogoče, če želi predstavnik
               notranjih zadev na temo teh konkretnih postopkov, ker to ni v pristojnosti
               Ministrstva za pravosodje. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Državni sekretar, gospod Šefic, izvolite.</p>
            </sp>
            <sp who="SDT7:ŠeficBoštjan">

               <speaker>BOŠTJAN ŠEFIC:</speaker>

               <p>Ja, hvala lepa.</p>
               <p>Mogoče res čisto na kratko.  Seveda nekateri postopki potekajo, so predkazenski in
               seveda tukaj nebi niti razen tega kar je kolega Stare omenil ne bi širše govoril.
               Sicer pa moram reči, da mi seveda na vse tiste osebe, ki bi potencialno, za katere
               imamo te informacije, da bi nameravale potovati ali, da so bile na nekem območju in
               tako naprej seveda spremljamo tudi kolegi iz pristojnih služb. V tem tudi redno
               poročamo na Komisiji za nadzor obveščevalnih in varnostih služb zlasti na zaprtih
               sejah, ko gre pač za zelo subtilne podatke. Tako, da sem zelo kratek, da spremljamo,
               smo zelo pozorni je to seveda ena od bom rekel pomembnih prioritet kar se tiče
               varnost, zagotavljanja varnosti v Sloveniji.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Tudi za ta pojasnila ne vidim več želje po razpravi, torej zaključujem in, ker je
               predlog stališča bom rekel malo daljši vas članice in člane sprašujem, če lahko
               sklepamo brez branja celotnega predloga stališča ampak glasujemo o tem stališču, ki
               je zapisano na četrti in peti strani gradiva, ki nam ga je Vlada posredovala 4. 2.
               2016. Ne vidim nobenega nasprotovanja zato pričenjam glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem tudi končujem 2. točko dnevnega reda. Državnemu sekretarju iz Ministrstva za
               pravosodje se najlepše zahvaljujem in mu želim lep vikend.</p>
               <p>Prehajamo na <title>3. TOČKO DNEVNEGA REDA - ZASEDANJE SVETA EVROPSKE UNIJE ZA
                  PRAVOSODJE IN NOTRANJE ZADEVE, KI BO POTEKALO V BRUSLJU 25. 2. 2016.</title> Gradivo
               k tej točki smo prejeli od Vlade 18. 2. 2016 na podlagi 8. člena Zakona o sodelovanju
               med Državnim zborom in Vlado v zadevah Evropske unije. Kar prosim državnega
               sekretarja na Ministrstvu za notranje zadeve, gospoda Boštjana Šefica, da nam
               predstavi ta izhodišča.</p>
            </sp>
            <sp who="SDT7:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa, gospod predsednik. Spoštovane članice in člani odbora.</p>
               <p>25. februarja bo potekalo zasedanje sveta za pravosodje in notranje zadeve. Tokrat
               izjemoma v sestavi samo notranjih ministrov. Zasedanja se bo udeležila ministrica za
               notranje zadeve s svojimi sodelavci. To zasedanje bo potekalo ali pa ga lahko
               razdelimo nekako na dva dela. Prvi del bo predvsem namenjen zelo poglobljeni
               politični debati, v osnutku dveh zakonodajnih aktov in sicer prvi je predlog uredbe
               Evropske unije o evropski mejni in obalni straži. Kar je seveda v tem trenutku
               izjemno pomembno in je zelo aktualna tematika in drug predlog je predlog uredbe v
               spremembi Schengenskega zakonika v sistematičnem preverjanju vseh potnikov na
               zunanjih meja kar je pa seveda zelo povezano z aktivnosti bom rekel na varnostnem ali
               pa na področju boja proti terorizmu. Zdaj morda v zvezi s tem gre poudariti predvsem
               to, da je prva bom rekel, prvi pogovor o tej uredbi že, govorim seveda o evropski
               mejni in obalni straži potekal na neformalnem zasedanju v mesecu januarju v
               Amsterdamu kjer je seveda velika večina članic, držav članic podprla seveda ta
               predlog hkrati pa moram poudariti, da so bili tudi izraženi nekateri tehtni
               pomisleki, ki, katerim se pridružuje v določenih delih tudi Republika Slovenija. Zdaj
               ta agencija, ki je predvidena pravzaprav nekako nadomešča sedanji fronteks. Razlike
               lahko kasneje tudi bolj podrobno razloži ampak ključne pa so, da naj bi imela ta
               mejna in obalna stražna bistveno večje pristojnosti. Razpolagala bi z lastnimi viri,
               razpolagala bi z lastno opremo, bi jo lahko tudi nabavljala, imela bi tudi stalni
               sestav. Se pravi ne tako, da države članice vsakič za vsako aktivnost  posebej nekako zbira te
               sile ampak ima svoj, svojo ekipo. Prav tako bi imela večje pristojnosti pri
               sodelovanju s tretjimi državami in pa seveda tisto kar je izjemno pomembno lahko
               sprejema tudi samostojne ukrepe. Torej izvršni direktor lahko pripravi poročilo na
               podlagi ocene zmožnosti posamezne države, da ščiti to zunanjo mejo. Potem predlaga to
               upravnem odboru, ki lahko preuči oziroma, ki bi preučil te možnosti za dodatne
               ukrepe. Seveda vzporedno bi pa že evropska komisija lahko sprejela izvedbeni sklep,
               ki je potem osnova za napotitev predstavnikov te agencije na meje. In seveda znotraj
               tega so seveda policisti tudi drugih držav članic. Torej gre za bistveno povečanje
               pristojnosti takšne, torej predvidene agencije in pa seveda njenega izvršnega
               direktorja. Se pravi ta moč je zelo skoncentrirana v eni osebi.</p>
               <p>Zdaj kar se tiče našega stališča moram povedati, da ga podpiramo torej podpiramo to
               ustanovitev tovrstne mejne straže vendar imamo nekatere zadržke na katere opozarjamo
               in za katere menimo, da bo potrebno v nadaljnjih razpravah in že v tej razpravi,
               naslednji teden zelo jasno spregovoriti in bom rekel jih nekako odpreti in
               razčistiti. Prvič jasno mora biti zapisano, da se predlog uredbe nanaša na zunanje
               meje Evropske unije in ne zgolj na Schengensko mejo. To je izjemnega pomena za
               Slovenijo. Želimo seveda, da je delovanje agencije kot take prvenstveno osredotočeno
               na torej na zunanje meje, v tem primeru je recimo za Slovenijo pomembno kar je za
               Hrvaško in, da se te aktivnost eventualne aktivnosti potem ne izvajajo seveda na
               naših, na naših mejah, ker je seveda Hrvaška že ozemlje Evropske unije. Zadržani smo
               v tej fazi bom rekel opredelitve v tem delovnem gradivu do vloge izvršnega
               direktorja, ki lahko kot sem rekel samostojno sprejema zelo pomembne odločitve in, ki
               so te odločitve zavezujoče za državo članico. Zato menimo, da bi morala večja vloga
               pri odločanju o tem imeti vendarle tudi države članice. Recimo na, preko upravnega
               odbora. Seveda nekatera razmišljanja, to velja povedati, da so bila v smeri, da bi
               kar bom rekel svet imel to bom rekel to vlogo, vendar menimo, da seveda bi bilo to
               zelo ne operativnost, svet se vendarle ne sestaja bom rekel rabi veliko časa, da se
               sestane, da se zorganizira tako, da bi bilo tukaj veliko vprašanje učinkovitosti
               ukrepanja in seveda te tej rešitvi nismo najbolj naklonjeni. Seveda pa zelo podpiramo
               okrepljeno sodelovanje s tretjimi državami in predlagamo tudi oblikovanje oziroma
               vključitev držav kandidat s katerimi bi bilo lahko sodelovanje po našem mnenju še
               posebej tesno kjer bi vendarle tudi te kandidatke lahko že izkazale resnično voljo,
               da se vključujejo v naše skupne evropske aktivnosti. Seveda to bi čisto konkretno
               tudi pomenilo bistveno lažje urejanje recimo sedanje situacije kar se tiče zahodno
               Balkanskega migracijskega toka. Seveda bomo mi v, na naslednji fazi pripravili eno
               zelo celovito stališče do te uredbe pa tudi na podlagi te razprave, ki bo v
               naslednjem tednu in seveda ta uredba bo potem tudi na tem odboru verjamem zelo
               podrobno bom rekel obravnavana iz vseh zornih kotov, ker vendarle posega v določeni
               meri tudi v suverenost seveda držav članic.</p>
               <p>No drug pomemben akt v katerem bo govora je Schengenski zakonik. Gre predvsem zato,
               če zelo skrajšam, da se predvideva seveda nadzor nad vstopom in izstopom tudi nad osebami, ki so
               državljani držav članic Evropske unije. To je velika sprememba, velika tudi
               obremenitev, predvsem pa se nam malo poraja dvom ali bo s tem varnost bistveno bolj
               zagotovljena. Že sedaj je namreč v zakoniku možno v določenih primerih, v obdobjih
               ali pa ob določenih varnostnih situacijah ta strikten, dosleden nadzor uvesti. To je
               že danes možno, tako da seveda tukaj bo verjetno razprava precej dinamična. Po drugi
               strani bi pa seveda za nas to pomenilo zlasti v turistični sezoni, v teh obdobjih, ko
               ljudje množično potujejo preko Republike Slovenije, zelo velika obremenitev, pa
               seveda tudi zelo praktični zastoji. Tak postopek tudi kar nekaj časa traja. Jaz sem
               vam enkrat na tem odboru že govoril tudi o tem. Tako, da tukaj, kot rečeno, bo
               razprava zelo zanimiva, dinamična. Mi bomo te pomisleke in opozorila izrazili,
               predvsem pa seveda to tudi argumentirali z dobrimi rezultati, ki jih imamo in
               sedanjim delom na naši zunanji meji in seveda tudi konkretnimi rezultati, ki smo jih
               imeli v zadnjem daljšem obdobju.</p>
               <p>Drugi del zasedanja, tokratnega, bo seveda posvečen kot je zdaj že neka rdeča nit,
               migracijske problematike. Predvsem oceni trenutnih razmer in spremljanju izvajanja
               vseh sprejetih ukrepov, ki so bili do sedaj sprejeti na svetu ali pa na Evropskem
               svetu in pa izmenjavi mnenj v zvezi s sklepi februarskega Evropskega sveta, ki se
               danes pravzaprav končuje in predvsem implementaciji teh sklepov.</p>
               <p>Z vidika Slovenije moram reči, da sta dve točki zelo pomembni. Prvo, da je Evropski
               svet včeraj sprejel oziroma danes zgodaj zjutraj, seveda potrdil to, da je treba tudi
               našo usmeritev zadržati Schengen, okrepiti nadzor in narediti vse, da bo Schengen kot
               tak funkcioniral v polni meri tudi v prihodnje in drugič, da seveda tega tako
               imenovanega, grd izraz, pa vendar, tega azilnega shoppinga, se pravi, da bo vsak
               migrant sam odločil kje si bo zaželel, recimo zaželel, da zaprosi za mednarodno
               zaščito, seveda na to ne pristajamo. In to je tudi bilo stališče Slovenije. Obe
               opredelitvi sta izjemno pomembni tudi za naše nadaljnje delo.</p>
               <p>V tem okviru bodo zelo natančna poročila Evropske komisije, agencije Frontex EASO in
               pa seveda tudi glede tega kako potekajo izpostavljanja teh tako imenovanih žariščnih
               točk, hot spotov, kako poteka izvajanje projekta relokacije. Vi veste, da se bo
               Slovenija v to aktivno vključila. Kako poteka vračanje v tretje države in napredku
               pri implementacijah akcijskega načrta Evropska unija-Turčija katerega še posebej
               izpostavlja Nemčija. Ministrica bo posebej informirala vse kolege glede situacije v
               Republiki Sloveniji in o vseh izvedenih ukrepih v naši državi. Prav gotovo bo
               zanimiva izmenjava ali pa razprava tudi glede uporabe 26. člena Zakonika o
               Schengenskih mejah. Veste, da se to zdaj nanaša predvsem na Grčijo in na njihovo
               izvajanje vseh vez, ki izhajajo iz Schengena. Mi bomo tukaj seveda opozorili predvsem
               na to, da ne bi prihajalo v naslednjem obdobju, bom rekel, v narekovajih, do zlorabe
               tega inštituta, predvsem za to, da bi nekatere članice poskušale  zadržati, vzpostaviti ali zadržati
               notranje meje znotraj Schengenskega območja.</p>
               <p>Kar se pa tiče te konference na visoki ravni v migracijah vzdolž vzhodno mediteranske
               in zahodno balkanske poti pa moram povedati, da konferenca je napovedana, vendar do
               tega trenutka pravzaprav nimamo še popolnoma nobene informacije ne kje ne kako ne kdo
               niti vsebine. Tako, da žal mi načeloma seveda vsekakor bomo sodelovali kolikor bo in
               v okvirih tistih, ki jih mi imamo že opredeljene, pričakujemo pa, da bom v začetku
               naslednjega tedna nekaj več znanega. Toliko mogoče gospod predsednik na kratko.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala za to predstavitev.</p>
               <p>Odpiram razpravo in kot prvi se je k razpravi prijavil gospod Tilen Božič.
               Izvolite.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Omenjali ste, predvsem, to se pravi nekako, kakšne so te usmeritve oziroma kakšna
               bodo prizadevanja, se pravi, zadržati ta Schengen, obdržati nadzor in potem naprej,
               tudi ste omenili proti azilnemu shoppingu. Tukaj me samo zanima, če poveste nekaj več
               besed, kaj bo to pomenilo dejansko v praksi, zaradi tega, ker do sedaj je bil nekako
               ta, recimo prosti pretok, pa so se potem odločali in so šli na Švedsko in na Dansko,
               dokler je bilo to mogoče, potem imamo Nemčijo, Avstrijo, itn. Se pravi, so bile neke
               ciljne države. In sedaj bo verjetno, omenili ste že, relokacijo, ki je pa verjetno za
               izvajanje tega koncepta, se pravi, preprečevanje nekega azilnega shoppinga ključna.
               Se pravi, da dejansko bodo te relokacije v okviru nekih kvot, nekih dogovorov kjer bo
               treba doseči nek konsenz, pa me ravno s tem v zvezi zanima kako ocenjujete, da se bo
               to razvilo, zaradi tega, ker je verjetno tale, ko se ta pogoj izpolni, takrat še
               lahko potem, to se pravi, ta relokacija, takrat lahko potem govorimo, da se je
               učinkovito naslovilo ravno to težavo azilnega shoppinga.</p>
               <p>Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Moram reči, da<gap n="..."/> Gospod Kordiš, izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Svoje stališče pri tej točki bi lahko povzel približno tako kot sem ga že pri tistemu
               prvemu, mislim, da smo tukaj soočeni s kršenju pravic v imenu zagotavljanja varnosti.
               Mislim, da je to pač nek grob okvir v katerem se dogajajo te spremembe Schengenskega
               zakonika. Mislim, da je prav in ustrezno, da je Slovenija pri tem vprašanju zadržana.
               Mogoče bi morala biti celo bolj ostra, sploh ker gre za krepite represije izven
               demokratične kontrole skozi, seveda govorim o Frontexu, ki naj bi se preoblikoval v
               novo agencijo z novim imenom pa potem več pristojnosti, stalno posadko, kakor ste
               rekli, skratka veliko več manevrskega prostora in pooblastil naj bi pridobil. In v
               tem predlogu je kar nekaj novosti, ki s predlaganimi postopki posegajo v suverenost
               držav članic in praktično izključujejo iz odločanja, kar je izjemno problematično.
               Mislim, tukaj dobivamo, tukaj se krepi nek nadnacionalni represivni aparat, ampak nad
               njim v resnici bdi, ždi in ga opravlja določena neizvoljena birokratska kasta do
               katere državljani, ljudje v Evropi nimajo nobenega dostopa, nimajo nobenega
               manevrskega prostora pri odločanju oziroma odpoklicu svojih predstavnikov. In to se
               mi zdi izjemno problematično kot se mi zdi tudi izjemno problematično, da gradivo
               sicer to prepoznava, ampak ta realnost žal ni vključena v stališče, ki ga bo
               Slovenija zagovarjala na temo. To se mi zdi, tukaj mislim, da bi morali narediti en
               korak naprej in to jasno zapisati tudi v stališče republike za Slovenijo in potem
               seveda ne samo deklarativno za tem stališčem tudi praktično stati. Še enkrat
               ponavljam, nesprejemljivo je, da se neke demokratične svoboščine ukinjajo posredno
               preko tega, da se krepi nek represiven aparat izven demokratične kontrole, represiven
               aparat, ki ga ima v rokah  kopica neizvoljenih birokratov.</p>
               <p>Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Ne vidim več želje po razpravi, vas gospod Šefic prosim za odgovore.</p>
            </sp>
            <sp who="SDT7:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Zdaj, kar se tiče tega, bom rekel, to kar se je zdaj dogajalo ta prosta ali pa
               odločitev posameznega migranta, ki bo zaprosil za mednarodno zaščito, zdaj sistem je
               popolnoma jasen. Tudi po ženevski konvenciji in po evropski zakonodaji, v prvi varni
               državi. In seveda, kar se tiče Evropske unije je prva varna država seveda Grčija zato
               smo mi tudi ves čas trdno na tem, da seveda je treba urediti, vzpostaviti sistem ,ki
               velja, se pravi vsak migrant, ki pride in želi zaprositi za mednarodno zaščito, to
               stori v prvi varni državi.</p>
               <p>Seveda moramo pri tem povedati, da to ni absolutno obligatorno, še posebej, če zaradi
               določenih okoliščin migrant ni imel priložnosti zaprositi za to. To je treba
               upoštevati. Se pravi absolutno to ni nujno, je pa res, da ti migrantje, ki potujejo
               zdaj v temu trenutku seveda pridejo veliko varnih držav preden pridejo do ciljne
               države in iz tega zornega kota se je tudi ta ne najlepši izraz seveda nekako zdaj,
               bom rekel, neformalno uveljavil.</p>
               <p>Zato je naše trdno stališče, da je treba na začetku te migracijske poti zadeve
               urediti, ugotoviti kdo želi zaprositi za mednarodno zaščito, na podlagi tega pa
               izvajati relokacijo. Je pa popolnoma jasno, da je ob tem migracijskem toku in ob
               obremenitvah, ki jih imamo vse države na tej poti nemogoče oziroma zelo težko torej
               skrbeti za vse te migrante, za vso oskrbo, logistiko, varnost in tako naprej, hkrati
               pa izvajati intenzivno tudi relokacijo.</p>
               <p>No, zdaj končno ta, bom rekel, naša mantra, ki smo jo nekako od septembra ves čas
               poudarjali, izpostavljali in tako naprej, je šla tudi, bom rekel v širši krog držav
               članic in to spoznanje je vedno močnejše, da je te stvari potrebno urediti. Seveda
               urejalo se ne bo čez noč, to je en proces, preprosto zardi tega, ker Grčija je v
               zadnjem obdobju naredila napredek, to je treba povedati, tako kar se tiče povečanja
               kapacitet, kot se tiče večje prisotnosti Frontexa v Grčiji, ki pa je še vedno
               premajhen. Predvsem pa, tudi Grčija je dobila ustrezno pomoč, tudi finančno,
               strokovno, v opremi. Zdaj seveda to pomoč je potrebno okrepiti, če so takšne potrebe
               seveda mora pa tudi Grčija narediti vse, za to, da svoje obveznosti izvede.</p>
               <p>Seveda na podlagi tega pa lahko potem intenzivno začnemo izvajati relokacijo in
               izvedemo relokacijo, ki je bila lansko leto tudi dogovorjena. In v temu okviru kot
               rečeno Slovenija ne glede na obremenitev bo oddala ta program in seveda prevzela tudi
               svoj del odgovornosti, tako kot smo se k temu zavezali. S tem seveda se bo tudi
               bistveno spustila ta migracijska pot, obstoječa. Seveda je pa naša naloga, da potem
               seveda preprečujemo ilegalne migracije in vse tiste, bom rekel pojave, ki pogosto te
               ilegalne migracije spremljajo. V kolikor tega ne bo seveda so potem nujni ti, bodisi
               multilateralni ali unilateralni ukrepi, ker preprosto države članice teh obremenitev
               na takšen način kot zdaj potekajo, ne vzdržijo.</p>
               <p>Kar se pa tiče seveda te agencije mejne, torej mejne straže kot mi pravimo. Jaz se
               strinjam s temi opozorili, tudi sami smo jih, bom rekel zapisali. Mi smo si tudi
               pribeležili vašo razpravo. Strinjamo se, da je tukaj treba seveda paziti da ne gre za
               pretirano poseganje v, bom rekel, suverenost držav.  Seveda je pa res nekaj, da na drugi strani
               ugotavljamo in opažamo, da seveda Frontex s tem sistemom tako kot je zdaj in s temi
               orodji seveda ni učinkovit. Torej, najti bomo morali neko ravnotežje med seveda
               učinkovitostjo in recimo to, da ima stalne sile, da ima svojo opremo, da lahko tukaj
               ne vidimo težav seveda na drugi strani pa je predvsem postopek odločanja,
               ocenjevanja, nesprejemljivo je za nas da recimo niso upoštevane schengenske
               evalvacije, ki redno potekajo v to oceno. Skratka, cela vrsta elementov, ki jih bo pa
               potrebno delati in seveda si zagotoviti ta nadzor tudi nad to agencijo. Ne more to
               biti, bom rekel, izključna pristojnost enega izvršnega direktorja, tu je naše
               stališče jasno.</p>
               <p>Kar se pa tiče Schengena, tukaj sem tudi sam opozoril, da seveda nam se predvsem
               postavlja vprašanje smotrnosti. Tukaj so dileme in na te dileme, še enkrat poudarjam,
               bomo opozorili, glede na to, da bom rekel, nam te zadeve zdaj, v obstoječem sistemu
               tudi na podlagi teh skupaj opredeljenih indikatorjev seveda zelo dobro tečejo in
               dajejo rezultate. Je pa seveda treba razumeti, da nekatere države, zlasti znotraj
               Schengena, ki niso na tej meji seveda in so pod velikim pritiskom terorizma so
               doživele te zadeve seveda so zaskrbljene čeprav je tudi res, da je večji del teh
               storilcev, vsaj do zdaj znanih seveda, se gibalo znotraj schengenskega območja.
               Torej, niso prišli od zunaj in potem izvedli neko akcijo.</p>
               <p>To je tudi pomembno, da ostane oziroma, da na tem strokovnem področju se zelo
               podrobno analizira ocene in seveda tudi na podlagi teh ocen potem sprejemajo takšne
               zelo zahtevne in občutljive rešitve. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Ker ne vidim več želje po razpravi jo tudi zaključujem in dajem na glasovanje predlog
               sklepa: Odbor za zadeve Evropske unije se je seznanil z izhodišči za udeležbo
               delegacije Republike Slovenije na zasedanju Sveta Evropske unije za pravosodje in
               notranje zadeve, ki bo v Bruslju 25. 2. 2016 in jih podprl. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(? članov.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnikoma notranjega ministrstva. S tem tudi zaključujem
               3. točko dnevnega reda.</p>
               <p>In prehajamo na <title>4. TOČKO DNEVNEGA REDA – TO JE ZASEDANJE SVETA EVROPSKE UNIJE ZA
                  IZOBRAŽEVANJE, MLADINO, KULTURO IN ŠPORT, KI BO POTEKALO V BRUSLJU 24. 2. 2016.</title>
               </p>
               <p>Gradivo k tej točki smo prejeli od Vlade, 17. 2. 2016 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Dr. Andreja Barle Lakota, prosim, če nam državna sekretarka na Ministrstvu za
               izobraževanje, znanost in šport predstavite ta izhodišča in pa stališča Republike
               Slovenije. Izvolite.</p>
            </sp>
            <sp who="SDT7:BarleLakotaAndreja">

               <speaker>DR. ANDREJA BARLE LAKOTA:</speaker>

               <p>Gospod predsednik, hvala za besedo. Lepo pozdravljeni vsi navzoči.</p>
               <p>Zdaj, zasedanje sveta se bo osredotočilo na tri točke dnevnega reda in sicer osnutek
               resolucije sveta za spodbujanje in socialno-gospodarske konvergence in vključenosti v
               EU preko izobraževanja. Ta dokument je bil dolgo časa v razpravi. Slovenija je k
               njemu dala kar nekaj pripomb. Ključna naša pripomba in stališče so bili pa povezani z
               razumevanjem izobraževanja. Vsakič znova smo opozorili, da izobraževanje ne more biti
               razumljeno samo instrumentalno kot podlaga ali pa namenjeno izključno usposabljanju
               za trg dela zato smo opozarjali na terminološke izraze, se pravi da se izobraževanje
               vse bolj krčilo na razumevanje veščin in ne na te širše dimenzije izobraževanja.
               Moram reči, da v teh razpravah so bili potem naši predlogi sprejeti tako da je bil
               dokument s tega vidika popravljen in dopolnjen.</p>
               <p>In druga stvar, katero je Slovenija opozarjala v času razprave je bila vključenost
               digitalne pismenosti kar je pa v dokumentu zdaj tudi vključeno. Tako da bo šlo za
               sprejetje tega dokumenta.</p>
               <p>Druga točka bo šlo za politično razpravo. Šlo bo spet za vprašanje povezovanja
               izobraževanja, trga dela in družbe. Tukaj predvideva tri ključne točke o katerih bodo
               razpravljali, prva je povezana spet z odzivnostjo izobraževanja na trg dela, druga z
               vzpostavljanjem teh partnerstev in tretja je povezana z ostalim, tega  širšega okolja. Naša
               ministrica se bo osredotočila ponovno na razpravo predvsem na točki čemu je
               izobraževanje sploh namenjeno. Se pravi izobraževanje ima tudi širša poslanstva, ne
               samo neposredno instrumentalno razumljeno kot za trg dela pri čemer se seveda te
               odzivnosti kot ji rečemo, ne izogibamo in posebej poudarjamo, kaj vse v Sloveniji
               delamo na področju povezovanja med gospodarstvom, potrebami gospodarstva in
               izobraževanja, pri čemer bomo posebej poudarili vprašanje vajeništva, posebej bomo
               poudarili tudi razvojno-raziskovalno delo na temu področju, se pravi vključili smo se
               v raziskave <q>"skill strategy"</q>, vključili smo se v raziskavo <q>"PIAK"</q><stage>/?/</stage>, ki meri
               kompetence odraslih vendar smo se v te raziskave in v vse te aktivnosti vključili z
               zavedanjem o širšem poslanstvu izobraževanja, to je stališče Slovenije, zelo
               jasno.</p>
               <p>In tretji del tega dogodka bo tekel v zvezi s spodbujanjem državljanstva in temeljnih
               vrednot na področju izobraževanja. Gre za nadaljevanje razprave v zvezi s Pariško
               deklaracijo, se pravi gre za vprašanje vključevanja državljanske vzgoje v sistem
               vzgoje in izobraževanja. Mi bomo tukaj seveda pojasnili na kakšen način to poteka v
               Sloveniji, pojasnili bomo ta kurikularni pristop, se pravi to ozko delovanje znotraj
               šole vendar bomo naglasili absolutno potrebo po odpiranju šole na temu področju v
               širšem okolju in po povezovanju s starši.</p>
               <p>To so ključna sporočila.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za to predstavitev.</p>
               <p>Odpiram razpravo. Gospod Miha Kordiš, izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo. Bom zelo kratek pa bom problematiziral pri tej točki to, kar po
               navadi v povezavi z izobraževanjem po navadi problematiziram. </p>
               <p>In sicer, to je da se problematika prehoda na trg dela in zaposlovanja ponovno
               prenaša na izobraževanje, češ da mladi izobraženi ne dosegajo spodnje ravni kompetenc
               in da zaradi tega ostajajo brezposelni, kar seveda nikakor ne drži. Problem je tukaj
               na strani kapitala, na strani industrije, na strani trga dela ne pa na strani mladih
               in njihove izobrazbe. In pač kakršna koli diagnostika, ki se želi spopadati z
               brezposelnostjo na načni, da krivdo za to brezposelnost obeša na mlade in
               izobraževanje bo ne samo uničujoča za naš izobraževalni sistem, bo tudi neučinkovita
               za reševanje same brezposelnosti.</p>
               <p>Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za vaše mnenje.</p>
               <p>Gospa Vojka Šergan, izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Lepo pozdravljeni.</p>
               <p>Ja, jaz sem opazila oziroma vidim, da je nekako v tej agendi zajeto tudi, da so
               vključeni tudi migrantska problematika. In to se mi zdi izrednega pomena, ker
               vzporedno s tem kar se na temu področju dogaja mislim, da je to pomembno da bomo te
               migrante, ki se nam bodo zgodili nekako res pristopili k tej integraciji, ker to bo
               ne nazadnje velikega pomena v temu smislu, da ne bo potem tudi težav med
               prebivalstvom in tako naprej. In tudi ne samo za samo zaposlitev tudi zaradi tega, da
               se vključijo na vsa področja v družbo. Tako da to se mi zdi bistvenega pomena.</p>
               <p>Seveda pa je pomembno tudi to, da še naprej enako podpiramo to vseživljenjsko učenje,
               ker ne nazadnje je resnično potrebno, se opaža na terenu, da ljudje niso
               usposobljeni, da so te kompetence zelo omejene na nekaterih področjih in da je to
               potrebno vsekakor spodbujati in usmerjati. </p>
               <p>Tako da, pozdravljam to. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Gospa Marinka Levičar, izvolite.</p>
            </sp>
            <sp who="SDT7:LevičarMarinka">

               <speaker>MARINKA LEVIČAR (PS DeSUS):</speaker>

               <p>Hvala lepa.</p>
               <p>Jaz bi imela samo eno kratko vprašanje in sicer, kako daleč je Slovenija v projektu
               uvajanja vajeništva?</p>
               <p>Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam.</p>
               <p>Spoštovana državna sekretarka, izvolite.</p>
            </sp>
            <sp who="SDT7:BarleLakotaAndreja">

               <speaker>DR. ANDREJA BARLE LAKOTA:</speaker>

               <p>Hvala lepa.</p>
               <p>Najprej morda na prvi dve vprašanji, kar se tiče odnosa med izobraževanjem in trgom
               dela, upam da smo bili dovolj jasni, da je točka znotraj katere razpravljamo o
               izobraževanju  jasna,
               torej izobraževanje ima več poslanstev in ne more prevzemati več odgovornosti za
               tisto za kar pač ni in ne more biti odgovorno.</p>
               <p>Druga točka, migranti. Migranti so seveda posebno področje našega interesa, še
               posebej v zadnjem času, čeprav moram povedati, da tudi te ekonomske migracije v
               zadnjih letih ni bilo malo. So šole, ki se s tem izrazito soočajo in zdaj tisto, kar
               mi znotraj šolskega sistema postorimo je seveda, da damo nekoliko več ur za učenje
               jezika, s katerim posameznika vsaj približno usposobimo za to, da sploh lahko sledi
               pouku. Nedvomno namreč je, da ima vso pravico za vključevanje v sistem, tukaj ni
               problema, bolj je problem enakih možnosti, če jezika ne zna. Zdaj, s tem valom
               priseljenskim se pa stvar odpira samo nekoliko v drugi luči, če so prej te migracije
               bile predvsem s področja, ki so nam jezikovno bližje in je bila ta jezikovna bariera
               morda manjša seveda to odpira dodatne dimenzije.</p>
               <p>Na ministrstvu bomo poskušali te dimenzije preseči tudi s pomočjo kohezijske
               politike, z razvojnimi sredstvi iz tega področja, tako da upam, da bomo to področje
               kolikor toliko znosno obvladovali. Se pa seveda pogovarjamo tudi z Ministrstvom za
               notranje zadeve, da bi povezovali inštrumente, ki jih imajo oni za migrantsko
               problematiko, kjer se tudi učijo jezika in tako s temi inštrumenti, ki jih imamo mi.
               Ker otrok, ko vstopa v sistem naj bi, če bi ti inštrumenti bili dovolj dobri že vsaj
               osnove jezika obvladal.</p>
               <p>Zdaj, kar se tiče pa vajeništva moram povedati pa to, da imamo dobro sodelovanje z
               Ministrstvom za delo in z Ministrstvom za gospodarstvo. Ministrstvo za delo je v
               preteklem mesecu napisalo osnutek tistega dela delovno-pravne zakonodaje, ki je
               potrebna in je podlaga za uvedbo vajeništva, na ta del, na ta osnutek. Zdaj pri nas
               pripravljamo tisti del, ki ga mora šolska zakonodaja normirati, opredeliti. Torej
               pričakujemo da bo, tako kot je ministrica obljubila, v prvi polovici tega leta nek
               osnutek vendarle zagledal luč sveta<gap n="…"/> Osnutek zakona, se pravi to je normativna
               podlaga.</p>
               <p>Vzporedno s tem pa skupaj z Ministrstvom za gospodarstvo se dogovarjamo za točno
               določenimi panogami kako in na kakšen način uvesti vajeništvo v šolski sistem, kakšni
               so ustrezni modeli. Namreč, izkazalo se je, da na nacionalni ravni uvajati neke
               splošne modele nima nobenega smisla, ker so potrebe panog tako zelo različne.
               Opredeljeno je bilo devet panog, skupaj seveda z Gospodarsko obrtno zbornico in z
               Ministrstvom za gospodarstvo. Devet panog, ki so posebej zainteresirane za uvedbo
               vajeništva. Z vsemi devetimi so bili opravljeni pogovori in tudi z vsemi devetimi že
               nastavljeni opredeljeni modeli, ki bi ustrezali posamezni panogi za uvedbo
               vajeništva.</p>
               <p>Moram reči, da imamo v skupini, ki pripravljata normativne podlage in ta model tudi
               seveda predstavnike sindikatov, ravno zato, da smo dovolj pozorni tudi na zaščito
               pravic dijakov.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za ta dodatna pojasnila.</p>
               <p>Zaključujem razpravo in na glasovanje dajem naslednji predlog sklepa: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanju Sveta Evropske unije za izobraževanje, mladino, kulturo in šport, ki bo
               potekalo v Bruslju 24. 2. 2016 in jih podprl. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnikoma Ministrstva za izobraževanje, znanost in
               šport.</p>
               <p>S tem tudi zaključujem 4. točko dnevnega reda in 73. sejo Odbora za zadeve Evropske
                  unije. <stage type="time">Seja se je končala 19. februarja 2016 ob 11.04.</stage>
               </p>
            </sp>
         </div>
      </body>
   </text>
</TEI>