<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZFIMP-nujna-55-2016-04-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">1F4954391D39A633C1257F92001F8E17</idno>
               <idno type="custom" subtype="day">64AB8C8B8AB0D496C1257F990038EFDD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=64AB8C8B8AB0D496C1257F990038EFDD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-55-2016-04-14.OZFIMP" n="55">
               <name>nujna seja</name>
               <date when="2016-04-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-55-2016-04-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-55-2016-04-14.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA FINANCE IN MONETARNO POLITIKO</stage>
            <stage type="session">55. nujna seja</stage>
            <stage type="date">(14. april 2016)</stage>



            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 15.02.</stage>
            <stage type="mag"/>


            <sp xml:id="SDT7-OZFIMP-nujna-55-2016-04-14.sp1">

               <speaker>PREDSEDNICA URŠKA BAN:</speaker>

               <p>Spoštovane kolegi in kolegice. Predstavnici Ministrstva za finance, mediji, ostali
               prisotni. Lepo pozdravljeni. Pričenjam 55. nujno sejo Odbora za finance in monetarno
               politiko. Imam nekaj pooblastil, ki jih bom prebrala. In sicer mag. Bojana Krajnca
               nadomešča Kamal Izidor Shaker. Poslanca Luka Mesca nadomešča dr. Franc Trček.
               Poslanko Vojko Šergan, Janja Sluga in Nado Brinovšek, Bojan Podkrajšek. S sklicem,
               postopkovno izvolite gospod Trček.</p>
            </sp>
            <sp xml:id="SDT7-OZFIMP-nujna-55-2016-04-14.sp2">

               <speaker>DR. FRANC TRČEK (PS ZL):</speaker>

               <p>Hvala za besedo predsedujoča, lep pozdrav še v mojem imenu vsem skupaj. V imenu
               Združene levice imam postopkovni predlog o umiku edine točke dnevnega reda. Zakaj, s
               tem odlokom, ki je predmet točke v bistvu začrtamo predvsem tudi obseg socialne
               države do leta 2019. Z njim bomo še nadalje zaostrovali varčevanje pri socialnih
               transferjih, pri ogroženosti. Imamo zgodovinsko visoko stopnjo revščine, ki se ne
               zmanjšuje. S katero se ta Vlada resno ne ukvarja. Odkrito povedano vsak 6 državljan
               ali državljanka živijo pod minimumom tveganja revščine. Ena četrtina sodržavljank in
               sodržavljanov tolče revščino in ta program stabilnosti, ki je priloga odloka je tudi
               glede na lanski pomanjkljiv. Manjkajo določeni bistveni parametri. Je bolj skop, pol
               krajši in vložen je bil 8.4. tako, da tudi ni bilo nekega resnega časa za preučitev.
               Iz vsega tega navedenega, ker je bil tudi že skrajni čas, ne glede na koalicijsko,
               nekoalicijsko, ideološko prečenje, da se začnemo ukvarjati s ključnim izzivom za
               večino državljank in državljanov, to je boj z revščino, bolj proti spirali kulture
               revščine, postopkovno predlagam umik točke dnevnega reda in prosim, da o tem
               glasujemo. Hvala za besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp3">

               <speaker>PREDSEDNICA URŠKA BAN:</speaker>

               <p>Hvala lepa. Zdaj moja obrazložitev tega postopkovnega vašega predloga. <stage type="mag"/> <stage>(nadaljevanje)</stage> V skladu s poslovnikom je
               morebitne predloge za širitev ali umik točke z dnevnega reda potrebno vložiti do
               pričetka seje nato pa se na sami seji o tem predlogu ali za umik ali za širitev tudi
               glasuje. Če le teh do začetka seje ni, potem velja tak dnevni red, kot je bil
               predlagan s sklicem. In o predlogih v zvezi z dnevnim redom tudi ni mogoča razprava
               poslancev, mogoče je samo stališče predstavnikov poslanskih skupin oziroma
               predlagatelja. Imate še eno postopkovno, prosim za drug postopkovni predlog.</p>
            </sp>
            <sp xml:id="SDT7-OZFIMP-nujna-55-2016-04-14.sp4">

               <speaker>DR. FRANC TRČEK (PS ZL):</speaker>

               <p>Gospa predsedujoča, pred samim začetkom seje sem vam ustno podal ta postopkovni
               predlog. Hvala za besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp5">

               <speaker>PREDSEDNICA URŠKA BAN:</speaker>

               <p>Poglejte vi meni niste obrazložili vašega postopkovnega predloga, jaz ga nisem dobila
               v taki obliki, da bi ga lahko dala na glasovanje, zato sedaj. Ja izvolite gospod
               Horvat. Postopkovni predlog.</p>
            </sp>
            <sp xml:id="SDT7-OZFIMP-nujna-55-2016-04-14.sp6">

               <speaker>JOŽEF HORVAT (PS NSi):</speaker>

               <p>Hvala lepa gospa predsednica, lep pozdrav vsem. Državni sekretarki na Ministrstvu za
               finance. Gospa predsednica, kolegice in kolegi jaz predlagam, da to točko, obravnavo
               te točke začasno prekinemo dokler ne dobimo jasnih zagotovil kakšna bo ekonomska
               politika, ki bo definitivno vplivala tudi na proračun sektorja države za obdobje 2017
               do 2019. Dokler, naprej dokler ne dobimo tudi natančnih zagotovil kdaj se bo začela
               izvajati ustavna določba in Zakon o fiskalnem pravilu in tukaj seveda predvsem mislim
               pokazati na problem, velik problem, ki ga imamo, to je, da se ne izvaja Ustava, da se
               ne izvaja Zakon o fiskalnem pravilu, ker nimamo fiskalnega sveta. Kolegice in kolegi
               z dvotretjinsko večino je ta Državni zbor sprejel spremembo Ustave, z dvotretjinsko
               večino je ta Državni zbor sprejel Zakon o fiskalnem pravilu, zdaj pa imam občutek,
               prepričajte me, da se motim, da pravzaprav Vlada nima nobenih, kot da nima nobenih
               skrbi in sploh nimamo nobenih informacij ali minister dela, minister za finance dela
               kaj na iskanju novih kandidatov za člane fiskalnega sveta, ki so prav pri tej
               vsebini, to je odloku o okviru za pripravo proračunov sektorja država za obdobje od
               2017 do 2019 ključnega pomena. Zato res iskreno predlagam razmislek, da začasno
               obravnavo te točke prekinemo. Imamo še dovolj časa, da pridobimo ključne informacije,
               ki jih tukaj vsaj mi Nova Slovenija zahtevamo in je še tudi priložnost, da to točko
               potem kljub vsemu ob zadovoljivih informacijah postavimo na aprilsko sejo Državnega
               zbora. Res lepo prosim tukaj za premislek, lepo prosim ne se zaletavati.</p>
            </sp>
            <sp xml:id="SDT7-OZFIMP-nujna-55-2016-04-14.sp7">

               <speaker>PREDSEDNICA URŠKA BAN:</speaker>

               <p>Hvala lepa. Zdaj, jaz sem že v uvodu povedala kakšni so pogoji ali za umik ali za
               razširitev dnevnega reda. Ta točka je bila napovedana, do začetka seje nisem prejela
               drugih predlogov. To je že del vsebinske razprave zakaj naj ne bi bila točka primerna
               za današnjo obravnavo in bi bil lahko tak sklep, ga bom dala na glasovanje, ko bomo
               odprli vsebinsko to točko dnevnega reda. Zdaj pa, če vztrajate pa lahko dam na
               glasovanje vaš predlog, da se današnja seja prekine in razpravo nadaljuje na eni
               izmed naslednjih sej, ko bo gradivo ustrezno pripravljeno. Bom dala tak predlog
               najprej na glasovanje, potem pa ima postopkovno še gospod Pogačnik. Glasujemo o tem
               predlogu, ki ga je, ki sem ga povedala. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Sklep ni sprejet. <stage type="mag"/><stage>(nadaljevanje)</stage>
               Postopkovno ima, gospod Pogačnik.</p>
            </sp>
            <sp xml:id="SDT7-OZFIMP-nujna-55-2016-04-14.sp8">

               <speaker>MAG. MARKO POGAČNIK (PS SDS):</speaker>

               <p>Nič umikam, da sem pač podoben predlog prej morda je še kolega Horvat predlagal pa
               ste ga predlagali vi, hotel predlagati. Jaz mislim, da je skrajno neresno, da dobimo
               to gradivo. Jaz mislim, da to gradivo je neprimerno za nadaljnjo obravnavo, predvsem
               je, so določeni del podatkov pomanjkljivo napisan, predvsem pa dejstvo, da ta Vlada
               oziroma ta koalicija ni sposobna sestaviti fiskalnega sveta, ki je pa ključna, ki bi
               mogel biti bi rekel tisti, ki bi rekel kljukice. Ali bi rekel te številke, ki ste jih
               vi zapisali ustrezajo ali sploh ne ustrezajo. In moj predlog je, da dokler ne bo
               Državni zbor potrdil fiskalnega sveta bi rekel, da to gradivo ne odbor, ne Državni
               zbor ne morata obravnavati. In jaz res ne razumem tudi poslank in poslancev
               koalicije, da ste tako suvereno z 9 glasovi glasovali proti temu predlaganemu
               sklepu.</p>
            </sp>
            <sp xml:id="SDT7-OZFIMP-nujna-55-2016-04-14.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ker ta predlog sklepa ni bil izglasovan je tak dnevni red kot smo ga prejeli s
               sklicem za današnjo sejo odbora tudi določen.</p>
               <p>Prehajam na <title>1. TOČKO DNEVNEGA REDA – PREDLOG ODLOKA O OKVIRU ZA PRIPRAVO
                  PRORAČUNOV, SEKTORJA DRŽAVA ZA OBDOBJE OD 2017 DO 2019.</title> Predlog odloka je
               Državnemu zboru predložila Vlada Republike Slovenije in je objavljen na spletni
               strani Državnega zbora z dne 8. 4. 2016. Vlada je v dopisu, ki je priložen predlogu
               odloka tudi predlagala Državnemu zboru, da predlog tega odloka obravnava na aprilski
               seji Državnega zbora zato bom ob koncu razprave predlagala sklep, da se s to točko
               dnevnega reda tudi razširi aprilska seja Državnega zbora. Odbor bo kot matično
               delovno telo to točko obravnaval na podlagi posameznih členov poslovnika Državnega
               zbora 107., 108., 169a. in 171. člena. K temu predlogu smo poleg samega besedila
               odloka prejeli še mnenje Zakonodajno-pravne službe, dopis s strani združenj občin,
               skupnosti občine in Zveze mestnih občin Slovenije in 2 amandmaja koalicijskih
               poslanskih skupin. K tej točki so bili vabljeni predstavniki Ministrstva za finance
               in predstavnica Zakonodajno-pravne službe. Pričenjam drugo obravnavo predloga odloka
               v kateri bomo na podlagi 171. člena v povezavi s 126. členom poslovnika Državnega
               zbora opravili razpravo in glasovanje o posameznih delih oziroma točkah predloga
               odloka. Za uvodno obrazložitev predloga odloka dajem besedo državni sekretarki na
               Ministrstvu za finance, gospa Vraničar Erman, izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp10">

               <speaker>MAG. MATEJA VRANIČAR ERMAN:</speaker>

               <p>Hvala lepa, gospa predsednica za besedo. Lep pozdrav vsem. </p>
               <p>Predlog odloka v okviru za pripravo proračunov sektorja država je nov dokument, ki ga
               do zdaj nismo poznali čeprav smo proces na podlagi katerega je določen ciljni saldo
               sektorja država in pa največji možni obseg izdatkov sektorja država izvajali že
               doslej, ves čas odkar v bistvu obstajajo pravila pakta za stabilnost in rast in kar h
               čemur nas zavezujejo evropska pravila. Te odločitve oziroma te podatke o ciljnem
               saldu sektorja država in pa o ciljnem obsegu, najvišje možnem obsegu izdatkov
               sektorjev država smo vsako leto vključevali v program stabilnosti, ki je bil v
               pristojnosti Vlade oziroma ga je Vlada potrdila in posredovala evropski komisiji v
               nadaljnjo obravnavo v okviru procedur, ki so predvidene s tako imenovanim evropskim
               semestrom. Na podlagi Zakona o fiskalnem pravilu, ki je bil sprejet lansko leto se ta
               postopek oziroma ta proces določanja ciljnega salda država in pa najvišjega možnega
               obsega izdatkov sektorja država seli, če lahko rečem v tako poljubno iz Vlade v
               Državni zbor na podlagi 6. člena in prehodne določbe 17. člena je Vlada za pripravo
               programa stabilnosti v letu 2016 dolžna <stage type="mag"/><stage>(nadaljevanje)</stage> Državnemu zboru poslati predlog odloka oziroma predlog
               okvira za pripravo proračunov sektorja država za 3 naslednja leta in na podlagi
               odločitve Državnega zbora o samem ciljnem saldu sektorja država za ta leta in
               najvišjega možnega obsega izdatkov je Vlada na to dolžna pripraviti program
               stabilnosti in ga do 30. aprila posredovati evropski komisiji v nadaljnjo proceduro.
               Na podlagi 6. člena, ki Zakona o fiskalnem pravilu, ki določa tudi skrajne roke v
               katerih mora Vlada posredovati gradivo Državnemu zboru in sicer drugi odstavek
               določa, da moramo posredovati predlog okvira Državnemu zboru najkasneje 20 dni pred
               rokom za posredovanje programa stabilnosti evropski komisiji, torej do 10. aprila in
               določanje rok za Državni zbor, da mora okvir obravnavati in v recimo tem pozitivnem
               scenariju sprejeti najpozneje 5 dni pred rokom za posredovanje programa stabilnosti
               evropski komisiji, torej do 25. aprila. V skladu s temi roku je Vlada ob upoštevanju
               pomladanske napovedi Umarja in ob upoštevanju različnih podatkov v zvezi s
               pričakovanimi odhodki in pričakovanimi prihodki sektorja država v letošnjem letu in
               naslednjih treh letih predlagala Državnemu zboru v potrditev predlog odloka kakršen
               je pred vami. V skladu s 6. členom Zakona o fiskalnem pravilu predlog odloka vsebuje
               2 vrsti odločitev. Najprej se v 2. členu določa ciljni saldo celotnega sektorja
               država in najvišji možni obseg izdatkov celotnega sektorja država merjen po
               obračunski metodi, torej po ESA metodologiji. V skladu s temi izhodišču predlagamo,
               da se kot, da se ciljni saldi sektorja država za leto 2017, 2018 in 2019 določijo
               tako, da bo v naslednjih 3 letih zagotovljeno zniževanje deficita sektorja država za
               0,6 % bruto domačega proizvoda. Najvišji možni obseg izdatkov sektorja država pa je
               določen glede na ocenjeno višino prihodkov posamezne enote, institucionalne enote
               sektorja država in ta najvišji možni obseg izdatkov je očiščen izdatkov, ki drugi
               enoti sektorja država predstavljajo prihodke. Torej gre za konsolidiran obseg
               izdatkov. V 3. členu pa je v skladu z napotilom iz tretjega odstavka 6. člena določen
               najvišji, so pa določeni cilji saldi in najvišji obseg izdatkov za posamezno blagajno
               javnega financiranja. Moram opozoriti, da so podatki v 3. členu pripravljeni na
               podlagi denarnega toka, to je po načelu po katerem se pripravljajo finančni načrti
               javnofinančnih blagajn zaradi tega podatkov ni mogoče preprosto sešteti in jih
               aplicirati na podatke iz 2. člena kar je potrebno v bistvu še privedba iz denarnega
               toka v obračunsko, v obračunske enote. Upoštevaje tako zakonske norme, ki pri
               pokojninski in zdravstveni blagajni določajo že po veljavni zakonodaji, da ti dve
               blagajni ne moreta ustvarjati medletnega deficita oziroma, da je njuno poslovanje,
               njihov finančni načrt mora biti zravnan in ob upoštevanju rezultatov poslovanja občin
               v letu 2015 ter predvidevanj o njihovem, o njihovem poslovanju v letu, v naslednjih
               letih se <stage type="mag"/><stage>(nadaljevanje)</stage> predlaga, da
               te tri javne blagajne torej občine, zdravstvena in pa pokojninska blagajna v obdobju
               2017 do 2019 ne bodo ustvarjale dodatnega deficita, hkrati pa se za državni proračun
               predvideva deficit v letu 2017 v višini največ 1,7 % BDP, v letu 2018 0,9 in enako
               tudi v letu 2019. Na segmentu državnega proračuna se namreč kompenzirajo presežki
               oziroma primanjkljaji ostalih enot sektorja država, ki v odloku niso zajeti, ker pač
               Zakon o fiskalnem pravilu zato ne daje ustrezne pravne podlage, tukaj so mišljene
               javne agencije, javni skladi, javni zavodi, ki se financirajo iz javni, pretežno iz
               javnih sredstev nato proračunski skladi in pa gospodarske družbe, ki se pretežno
               financirajo iz javnih sredstev.</p>
               <p>Kot dodatna obrazložitev k, h gradivu je dodan osnutek programa stabilnosti, gre za
               osnutek dokumenta ne še končno njegovo končno verzijo, ki ga bo Vlada predvidoma
               potrjevala potem, ko bo Državni zbor odločal o samem odloku, v osnutku programa
               stabilnosti pa so že nakazane ključne usmeritve ekonomske politike v naslednjem
               obdobju naj spomnim, da se program stabilnosti dela samo za dvoletno obdobje in se
               pravi za leto 2016 in 2017 in ne za tri letno obdobje kolikor znaša okvir, večletni
               proračunski okvir in med temi ukrepi ekonomske politike naj izpostavim na strani
               prihodkov, javno finančnih prihodkov projekt prestrukturiranja bremen javnih dajatev
               vključno s posodobitvijo sistema obdavčitve nepremičnin kjer pričakujemo konkretne
               ukrepe že v letošnjem letu, nato zmanjšanje administrativnih oviri tako na davčnem
               kot tudi na drugih področjih tudi tukaj ste v Državnem zboru že obravnavali kar nekaj
               predlogov na to temo, druge predloge lahko pričakujete še tekom letošnjega leta in
               smo jih že večkrat napovedovali. Pričakujemo tudi nadaljnje aktivnosti na področju
               povečanja učinkovitosti pobiranja javnih dajatev tako kar se tiče delovanja davčnih
               blagajn, kot se tiče tudi izboljšanega oziroma bolj intenzivnega, še bolj
               intenzivnega delovanja na mednarodni izmenjavi podatkov, ki je eden ključnih
               instrumentov za preprečevanje oziroma omejevanje mednarodnih primerov izogibanja
               plačilu davkov.</p>
               <p>Na področju javnofinančnih prihodkov se bo tudi v tem obdobju nadaljevala
               restriktivna politika, ki se dotika sredstev za zaposlene oziroma sredstev za stroške
               dela v javnem sektorju, na področju socialnih transferov, na področju subvencij bomo
               nadaljevali s politiko, da želimo glavnino ali pa v pretežni meri subvencije v obliki
               nepovratnih sredstev ukinjati in jih nadomeščati s povratnimi sredstvi kjer je to
               seveda ekonomsko upravičeno in pa po letošnjem letu, ko smo že ob sprejemanju
               proračuna poudarjali, da bodo investicije iz javnih sredstev zaradi ponovnega zagona
               nove finančne perspektive nekoliko zastali se v naslednjih letih pričakuje okrepitev
               zagotavljanja sredstev za investicije, za investicije, ki se bodo financirale iz
               javnih sredstev. V dokumentu napovedujemo tudi nadaljnji trend zmanjševanja dolga
               sektorja država, ta obseg dolga sektorja država se bo začel zmanjševati že v
               letošnjem letu in ta trend bomo <stage type="mag"/><stage>(nadaljevanje)</stage> nadaljevali, naj vas spomnim, da glede na to, da je
               Slovenija prešla iz korektivne v preventivni oziroma ni še bil sprejet končni
               formalni sklep ampak je pa že uraden podatek, da je bil deficit v letu 2015 nižji od
               3 % kar pomeni, da preidemo iz korektivnega v preventivni del pakta za stabilnosti in
               rast in moramo poleg ciljev, ki jih zasledujemo na deficitu zasledovati tudi cilj
               zniževanja dolga sektorja država in sicer v povprečju za enaindvajsetino presežnega
               dolga, torej dolga nad 60 % BDP. Gospa predsednica mogoče toliko za uvod, ostalo pa
               potem v razpravi, hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Obveščam vas, da poslanko Suzano Lep Šimenko na današnji seji nadomešča poslanec
               Zvonko Lah. Zdaj pa dajem besedo predstavnici Zakonodajno-pravne službe, gospa Sonja
               Bien Karlovšek. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp12">

               <speaker>SONJA BIEN KARLOVŠEK:</speaker>

               <p>Hvala.</p>
               <p>Zakonodajno-pravna služba je podala pripombe k 2. in 3. členu predloga okvira. Dve
               sta bili upoštevani s predlaganima amandmajema koalicijskih poslanskih skupin, tretja
               pripomba pa se nanaša na navedbo, ki je sedaj še zmeraj prisotna v spremenjenem 3.
               členu predloga okvira in sicer za navedbo, ki ustreza ciljnemu saldu sektorja država
               iz prejšnjega člena in je povezana z uporabo metodologije načela denarnega toka, ki
               se razlikuje od metodologije ESA 2010, ki je uporabljena v 2. členu in temelji na
               načelu poslovnega dogodka. Ta navedba je po naši oceni terjala dodatno obrazložitev.
               Hvala.</p>
            </sp>
            <sp xml:id="SDT7-OZFIMP-nujna-55-2016-04-14.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa prehajamo najprej na razpravo o posameznih delih odloka in potem tudi o na
               glasovanje. Predlog odloka ima 4, člene, predlagam, da na koncu v skladu z našo
               prakso glasujemo o vseh delih akta skupaj, če ni nasprotovanj potem smatram, da je ta
               predlog sprejet in dajem v razpravo 1. člen predloga odloka h kateremu ni vloženih
               amandmajev in dajem najprej besedo, gospodu Trčku, izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp14">

               <speaker>DR. FRANC TRČEK (PS ZL):</speaker>

               <p>Ja, hvala za besedo.</p>
               <p>Seveda bom kot je to običajna praksa, ker gre navsezadnje za neke kratke dokument s
               kratkim številom členov razpravaljal o celoti. Glejte pozorno sem poslušal, gospo
               Vraničar, ki je pač varuhinja ključnega šparovčka v tej družbi in državi, če se tako
               izrazim z ekipo njenih dam. Zdaj seveda, če prevedemo to ubesedovanje, gospe
               Vraničarjeve v neki jezik, ki bo bolj razumljiv tudi ne makroekonomskih poslankam in
               poslancem ter ljudstvu. Mi se dejansko pogovarjamo o tem kako bo ta družba in država
               do tam nekje leta 2000 funkcionirala. Skratka do izteka tega desetletja, do izteka
               mandata, mandata te Vlade, ki seveda tudi nekako, če se pogovarjamo o prihodkovni
               strani o kateri skoraj nič ni govora proračun. Mene je tako malo groza, da
               ugotavljam, da se meni od največjih makroekonomistov v tej sestavi Državnega zbora
               ampak nekdo mora biti in ta Vlada nekako edino kaj obljublja nepremičninski davek
               leta 2020, ko ne bo več na oblasti.</p>
               <p>Zdaj sama, gospa Vraničarjeva je rekla, da gre za nov dokument, ga do sedaj nismo
               poznali, konec citat ane. Govora je bilo tudi o programu stabilnosti, ki je povezan s
               tem dokumentom, ki naj bi bil potem na osnovi tega odloka, ki bo sprejet državnemu
               zboru finaliziran, če se tako izrazim. Skratka o čem se mi zdaj tukaj pogovarjamo,
               pogovarjamo se ne o nekem kot bi rekli v jeziku, profesiji s katere jaz prihajam
               final draftu, pogovarjamo se o nekem polovičnem draftu, ki je bom rekel tudi
               informacijsko skop in potem se pogovarjamo o spet nekam, nekem predlogu pomembnega
               dokumenta na katerega se ta draft veže in zaradi tega smo čeprav iz, upam si reči
               različnih <stage type="mag"/><stage>(nadaljevanje)</stage> ideoloških
               opozicij prečenj dejansko vsi tukaj prisotni člani opozicije predlagali ali seveda
               prekinitev umik te točke dnevnega reda dokler nekako ne dobimo večje število
               informacij. Glejte ta Vlada počasi leze že proti polovici mandata, mi tukaj ne vem
               neka seja drugega odbora človek ne more dobiti tabele o 30 vrtinah koliko vode bo
               prišlo ven, koliko bo prišlo notri, pogovarjamo se o neki dosti bolj resni temi na
               osnovi nekih polovičnih podatkov. Dobro gospa državna sekretarka je razložila kaj
               pomeni korektivni del kako se mora po dvajsetinah in tako naprej ampak, če gremo
               gledati ta polovični draft pač ugotavljamo, da se gre o neko relativno hitro
               konsolidacijo, levji delež bo seveda na strani odhodkov. Dobro neko minimalno
               povečanja izdatkov ampak potem relativno na BDP se to zmeri in se pokaže, da BDP
               pada. Zdaj kaj to nekako pomeni, to pomeni, da ne bo uvajanja nekih novih ukrepov, ki
               bi preprečevali to o čemer sem na novinarski konferenci danes govoril v imenu
               Združene levice, ukvarjanje s problematiko revščine. Obseg socialne države se bo še
               naprej krčil in dejansko povedano socialne zaščite bo manj in na ta način Vlada v tem
               mandatu ne bo moglo izpolniti obljube, ki je bila dana v socialnem sporazumu, da bo
               letos uskladila minimalni dohodek z minimalnimi življenjskimi stroški.</p>
               <p>Po drugi strani me tudi zanima glede zdravstvenega varstva. Očitno se bo Vlada
               odpovedala oziroma koalicija tudi ukinitvi dopolnilnega zdravstvenega zavarovanja. O
               tej uvedbi nepremičninskega davka sem že govoril. Nič kaj bistvenega ni o obdavčitvah
               kapitalskih dobičkov in drugih dohodkov iz kapitala. Manjkajo pa seveda tudi neki
               bistveni podatki v tem dokumentu. Zdaj, če nekako na kratko strnem politično poanto
               tega predloga gre nekako tako, kdo bo glasoval za ta odlok, bo dejansko glasoval, da
               socialno ogrožanju v tej državi, ki sem jih prej omenjal do leta 2019, je bil do leta
               2019 obsojeni na socialno pomoč, če izhajam iz sedanjega stanja, ki je 100 evrov
               nižja od minimalnih življenjskih stroškov in 300 evrov pot, skoraj 300 evrov pod
               statističnim pragom tvegane revščine. Če prevedemo to ubesedovanje gospe
               Vraničarjeve, vsem dolžnim spoštovanje in o tem se mi zdaj vsebinsko pogovarjamo, ne
               pogovarjamo se zgolj o nekem papirčki, ki ga moramo imeti, ker smo to obljubili, ker
               Bruselj nalaga gor in dol.</p>
               <p>Skratka očitno je po mnenju Vlade in te koalicije stanje revščine tako dobro oziroma
               ga ne vidijo, da pač je treba uvesti dodatne varčevalne ukrepe na področju socialnih
               transferov. Vlada se ukvarja samo z odhodki ne ukvarja se z aktivo na prihodkovni
               strani in potem imamo neko striženje med programom stabilnosti, ki se bo pošiljal v
               Bruselj in tem kar se nekako tukaj nam govori. Zdaj seveda nekako izhajajoč iz tega,
               če se dotaknem, da za socialno zaščito v Sloveniji že tako ali tako namenimo 20 %,
               skoraj 20 % manj kot je to evropsko povprečje je dejansko ta predlog harikiri, ne
               morem drugega reči in zato bi imel nekaj vprašanj za predstavnike Vlade. Definitivno
               bi pričakoval ob takšnem dokumentu, da se nekako v hišo primaje tudi resorni
               minister, da moramo vedno, gospo Vraničarjevo tukaj trančiri, če se tako izrazim
               ampak pač, ker ga ni moram spraševati vas. Skratka prvo vprašanje ali obljube zaveze
               iz strategije 2020 in socialnega sporazume še veljajo, kako bodo realizirane glede na
               to kar je tukaj zapisano, zakaj v času največje konsolidacije uveljavljate samo
               nevtralne davčne ukrepe namesto, da bi aktivno povečevali prihodke.<stage type="mag"/><stage>(nadaljevanje)</stage> Zakaj zmanjšujete pravičnost edinega
               dela davčnega sistema, ker vsak prispeva po svoji zmožnosti področje dohodnin in zdaj
               tudi neko vprašanje kako Vlado oziroma kako bo Vlada usklajevala obljube v zvezi
               NATO, da bo povečevala stroške za vojaško obrambo, ko delež glede na BDP in
               povečevalo izdatke za policijo s tem, da bo drastično znižala delež države v BDP.
               Zdaj, če se bo delež izdatkov zniževal, hkrati se bo povečevala ta obljuba do
               represivnih resornih sistemov države, se bodo pač sredstva morala nekje drugje
               zmanjšati. Skratka ali to zdaj pomeni še dodatno krčenje na področju zdravja,
               izobraževanja, socialnih izdatkov in še zlasti, zlasti pokojnin. Skratka tovrsten
               predlog je nadaljnji napad na veliko večino državljank in državljanov Slovenije, ki
               nam nekako sporoča, da zaradi nekih makroekonomskih lepotnih friziranj je človek
               strošek, ki se ga še naprej reže kot klobaso. Pa da ne boste zdaj mislili, da nek
               sociolog nekaj naklada na pamet. Zadnje čase sem se dosti ukvarjal s tako imenovanim
               japonskim sindromom, japonska je relativno zelo zadolžena država z malo gospodarsko
               rastjo s tudi kakšnim zgubljenim desetletjem, ki pa seveda se zaveda verjetno bolj
               kot mi teh nekih naših radikalizacij in zdi se mi, da prvič sklepamo na osnovi nekih
               polovičnih pol draft informacij, drugič imam občutek, da se koalicija sploh ne zaveda
               kako pomembne zadeve tukaj pretresamo in sklepamo in seveda tretjič ta Vlada, ki je
               prišla z moralno etičnimi obljubami katere so ljudje razumeli na način Ecce homo,
               glej človek dejansko s tem obljublja, da je to bila ena velika figa ali pa celo več
               fig in upam, da bo, gospa državna sekretarka mi odgovorila na zastavljena vprašanja.
               Seveda takšnega odloka v Združeni levici nikakor ne moremo podpreti.</p>
            </sp>
            <sp xml:id="SDT7-OZFIMP-nujna-55-2016-04-14.sp15">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo, gospod Horvat. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp16">

               <speaker>JOŽEF HORVAT (PS NSi):</speaker>

               <p>Hvala lepa za besedo, gospa predsednica. Vsem prav lep pozdrav še enkrat.</p>
               <p>Najprej sam sebe sprašujem in prosim, če mi kdo odgovori kakšna škoda za državo bi
               nastala, če bi ta odlok obravnavali na majski seji Državnega zbora. Glejte ta odlok,
               ta dokument je prišel tako rekoč zadnji trenutek tako rekoč skozi zadnja vrata kot
               radi rečemo in zdaj se bo celo dnevni red seje Državnega zbora, ki se začne v
               ponedeljek širil z obravnavo in sprejemom tega odloka. Glede na to, da smo z nekakšno
               grenkobo izvajali razprave o proračunih za leto 2016 in 2017, ko ni bil sprejet niti
               eden, niti eden opozicijski amandma, ko so se dejansko zidovi, da ne rečem kaj
               drugega postavljali med koalicijo in opozicijo sem le imel neko upanje, da bo pa
               naslednjič drugače. Gre za ključne dokumente proračuni države so ključni dokumenti in
               sem nekako imel upanje, očitno sem preveč naiven, da bomo le z roko v roki snovali te
               ključne dokumente. Ljudje so ogorčeni, ker pravijo, da se ne moremo nič zmeniti in
               zgleda, da bo res tako šlo tudi naprej. Poglejte jaz sem preko televizije spremljal,
               da je gospod Mramor, minister za finance bil pri svojem kolegu, gospodu Scheubelom
               kjer sta govorila o evropski metodologiji, nič ne vemo o tem najbrž bi bilo pošteno,
               da bi gospod Mramor prišel tudi pred ta odbor in povedal kaj sta se dogovorila, kdaj
               bo torej neka nova evropska metodologija, ker zdaj tukaj vidimo, da imamo ene
               projekcije po evropski metodologiji in potem po neki metodologiji Ministrstvo za
               finance. Glejte bilo bi korektno, da bi evropski finančni minister leta ali kot piše
               revija The banker najboljši finančni minister Evrope in jaz sem lahko ponosen, da se
               razumemo, <stage type="mag"/> <stage>(nadaljevanje)</stage> da bi prišel
               pred ta zbor in povedal kaj sta se s Scheubelom pogovarjala, pa ga ni in ne vemo kaj
               je bilo tam, več ali manj neka zmeda je preko medijev prišla in resnično ne vemo kako
               bo zadeva šla naprej. Ali bo zdaj ta evropski finančni minister leta poteptal
               evropsko metodologijo? Mene to resnično skrbi. Ja, imamo Poslovnik, gospa
               predsednica, imamo zakon, če hočete Zakon o fiskalnem pravilu, imamo Ustavo Republike
               Slovenije. Pričakoval pa sem, da bomo imeli tudi fer play, da bomo fer obravnavali ta
               za mene res ključni odlok, vendar je moj proceduralni predlog in tudi vaš potem
               koalicija, tudi vi sami ste ga povozili. Zdaj berem prilog program stabilnosti 2016
               osnutek, stran 1 do 19. Vlada Republike Slovenije še naprej vztraja na začrtani poti
               in tako naprej. In poglejte, to razlaganje, da metodologija Evropske unije ni o.k. z
               vidika spoštovanja zakonske določbe nima nikakršnega smisla. Ne nas prosim siliti v
               to, da zaradi tega, ker se ne upošteva Ustava, ker se ne upošteva Zakon o fiskalnem
               pravilu z dvotretjinsko večino sprejet v Državnem zboru, prosim ne nas siliti v to,
               da spišemo impeachment. In potem bo spet ogenj v strehi kaj ta opozicija dela, zakaj
               ropota, preveč ropota, zakaj ne sodeluje in tako dalje. Res sem danes slabe volje,
               res. In Zakon o fiskalnem pravilu je v 15 členu zelo jasen, skladno z dinamiko
               določeno na podlagi pakta za stabilnost in rast. Jaz to določbo brez kakršnegakoli
               dvoma razumem, da se naslanjamo na evropske predpise in ne na poročila IMF ali OECD
               na evropske predpise. In, ko gledam sliko 2.2. z naslovom saldo sektorja države in
               ciklično prilagojeni saldo v odstotkih BDP je sicer narejen po obstoječi metodologiji
               Evropske komisije in potem preračun Ministrstva za finance, zdaj ne vem katerega naj
               upoštevamo, ali smo že zunaj Evropske unije in evroobmočja, ampak kako zdaj. In ne
               vem od kod sedaj podatek, da se proizvodnja vrzel zapira šele leta 2019, evropska
               poročila, ki jih spremljamo v okviru evropskega semestra že nekaj časa kažejo, da se
               proizvodna vrzel out pout gap v Republiki Sloveniji zapira v letošnjem letu.
               Proizvodna vrzel je na sliki iz jesenske napovedi, žal nimam projektorja, da bi jo
               pokazal, zelo jasno predstavljena, ne morem zdaj na žalost slike razložiti, vsak pa
               to zna pogledati, lahko tudi povem spletni naslov. In ponovno poudarjam mi smo se z
               zakonom naslonili na predpise, ki implementirajo določbe pakta za stabilnost in rast,
               torej na evropske predpise in to po mojem mnenju vključuje tudi upoštevanje njihovih
               izračunov. Kot sem uvodoma že povedal mi ne poznamo ekonomske politike, ne poznamo
               tudi ukrepov s katerimi bi realizirali fiskalni napor. Večkrat sem povedal, da moramo
               fiskalni napor recimo 0,6 % na drugi strani predstaviti s katerimi ukrepi ga bomo
               dosegli, enkrat je to gospod minister razlagal, da bomo vzeli družinski politiki,
               vojski, kot se to običajno dela in tako naprej, ampak to ni strukturni napor. <stage type="mag"/> <stage>(nadaljevanje)</stage> In fiskalni napor v
               odstotkih BDP za letošnje leto 0,6 % BDP, za naslednje 0,3 %, 2018 0,3 %, 2019 0,3 %.
               Jaz že veliko časa opozarjam na to dinamiko, ki sem jo zdaj citiral in da bi ta
               morala biti po sprejemu Zakona o fiskalnem pravilu bolj intenzivna. Od lanske
               obravnave proračunov za leti 2016 in 2017 na Andrejevi komisiji, če smem tako, na
               Komisiji za nadzor javnih financ o teh odstotnih točkah nihče več noče nič reči. To
               sedaj postaja že popolnoma očitno od takrat se v nobenem dokumentu številke za
               obdobje po letu 2016, kjer je dinamika o.k. 0,6 %, to je o.k., ne pojavil več. Kdaj
               jih bomo končno videli? Kdaj nam bo Vlada razkrila to dinamiko, da vidimo ali se bomo
               držali Zakon o fiskalnem pravilu ali ne? Res bi si želel, da bi to razpravo, zdaj je
               še čas, prekinili, da nam minister za finance malo več pojasni kakšna bo davčna,
               ekonomska politika do leta 2019, šele takrat, kot je tudi govoril dr. Trček, bi se
               lahko pogovarjali o tako ključnem odloku kot ga imamo sedaj na mizi. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp17">

               <speaker>PREDSEDNICA URŠKA BAN:</speaker>

               <p>Besedo je želela gospa Vraničar Erman. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp18">

               <speaker>MAG. MATEJA VRANIČAR ERMAN:</speaker>

               <p>Hvala lepa. Saj za vsebinska pojasnila se bom oglasila kasneje, ko se zaključi prvi
               krog vprašanj. Rada bi v tem trenutku samo opravičila ministra, ki je odstoten zaradi
               tega, ker je na službeni poti v tujini, sicer bi bil seveda tukaj z nami oziroma z
               vami. Pričakujem, da v kolikor bo sprejeta odločitev, da se odlok obravnava na
               aprilski seji, bo minister prisoten na zasedanju. Hvala.</p>
            </sp>
            <sp xml:id="SDT7-OZFIMP-nujna-55-2016-04-14.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Nadaljujemo z razpravo. Postopkovni predlog? Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp20">

               <speaker>JOŽEF HORVAT (PS NSi):</speaker>

               <p>Hvala lepa. Se opravičujem, da motim v tem smislu. Jaz bi prosil res gospo državno
               sekretarko, če lahko pove kakšna škoda bi nastala, če bi ta odlok obravnavali na
               majski seji Državnega zbora. Hvala vam za ta odgovor.</p>
            </sp>
            <sp xml:id="SDT7-OZFIMP-nujna-55-2016-04-14.sp21">

               <speaker>PREDSEDNICA URŠKA BAN:</speaker>

               <p>Izvolite, gospa Vraničar Erman.</p>
            </sp>
            <sp xml:id="SDT7-OZFIMP-nujna-55-2016-04-14.sp22">

               <speaker>MAG. MATEJA VRANIČAR ERMAN:</speaker>

               <p>Vlada je predlog okvira Državnemu zboru posredovala v rokih, ki so določeni z drugim
               odstavkom 6. člena Zakona o fiskalnem pravilu. Zakon o fiskalnem pravilu določa tudi
               kako mora Vlada postopati v kolikor Državni zbor ne sprejme odloka v rokih, ki še
               omogočajo sprejetje programa stabilnosti. Konkretno te rešitve oziroma tega primera
               kot ga imamo letos, ko prvič sprejemamo program stabilnosti, zakon ne naslavlja.
               Vendar nas nesprejetje okvira v slovenskem Državnem zboru ne odvezuje obveznosti, da
               Evropski komisiji posredujemo program stabilnosti, ki ga sprejme Vlada in ga
               posreduje v bistvu Evropski komisiji, ga mora posredovati do 30. maja. Zagotovo pa bi
               bilo slabo sporočilo, če se ta program stabilnosti naredi ne da bi bil okvir
               sprejet.</p>
            </sp>
            <sp xml:id="SDT7-OZFIMP-nujna-55-2016-04-14.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Nadaljujemo z razpravo. Naslednji ima besedo gospod Battelli. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp24">

               <speaker>ROBERTO BATTELLI (PS IMNS):</speaker>

               <p>Hvala lepa, gospa predsednica.</p>
               <p>Nekateri smo pač prisiljeni stalno eno in isto vprašanje, ker odgovorov konsistentnih
               ni in vprašanje je naslednje, tudi ob tej priložnosti. Ali in kako če sploh je v te
               izračune vključeno vračanje v proračun tistih 5 in več milijard, ki smo jih, se pravi
               5 in več milijard davkoplačevalskega denarja, ki je bil namenjen zasutju bančne
               luknje. Namreč, če ta zadeva ni razčiščena, moramo vedeti, da bo težko kogarkoli
               prepričati, da je <stage type="mag"/> <stage>(nadaljevanje)</stage>
               potrebno na vseh področjih države dodatno zategniti pas in tudi če to ni razčiščeno
               je nekredibilnost vlad in parlamenta toliko večja in če to traja dolgo časa je
               izjemno nevarno, se vzpostavi izjemno nevarno stanje za stabilnost demokratičnih
               institucij v naši državi. Hvala.</p>
            </sp>
            <sp xml:id="SDT7-OZFIMP-nujna-55-2016-04-14.sp25">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospe Bratušek. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp26">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Jaz se pravzaprav sprašujem kje imamo določen postopek sprejemanja tega akta, ki je
               danes pred nami. Jaz se strinjam v Zakonu o fiskalnem pravilu je določeno, da je ta
               dokument potreben, ampak tam je določeno še marsikaj drugega, zato bom zdaj prebrala
               po členih kaj zakon določa in ugotovila ali pa vsi skupaj bomo ugotovili, da kakšna
               stvar manjka. 6. člen govori o okviru za pripravo proračunov. Prvi odstavek: okvir za
               pripravo proračuna v sektorju države, v nadaljnjem besedilu okvir, je akt v katerem
               se v skladu s 3 členom tega zakona za posamezna leta določi ciljni saldo sektorja
               države in najvišji obseg izdatkov sektorja države. Ciljni saldo sektorja države in
               obseg. Vlada predlog okvira posreduje Državnemu zboru in fiskalnemu svetu. Me zanima
               kam ste ta okvir poslali. Mogoče je bil fiskalni svet ustanovljen, pa mi niti ne
               vemo. Tako, da če se držimo zakona bi verjetno bilo prav, da se držimo vsega ne samo
               tistega kar nekdo misli, da je treba. O.K. Potem jaz upam, da se kolegi v koaliciji
               zavedate, da te številke, ki jih boste danes potrdili, morajo držati, ko boste
               sprejemali proračune ali pa proračun za leto 2017. Lahko polemiziramo kaj bo z
               občinami, ker tudi za občine določate zelo natančne številke in ne vem mogoče tista,
               ki bo zadnja želela sprejeti proračun, ga bo morala sprejeti v višini 0 evrov, ker
               bodo vse ostale porabile to kvoto. Tako, da nič ni dorečeno samo odlok kjer so neke
               številke kar tako nametane boste potrdili. Jaz upam, kolegice in kolegi, da se
               zavedate, ampak res, da se zavedate kaj delate.</p>
               <p>Seveda so, vsaj upam, te številke, ki so v tem odloku napisane, posledica nekih
               izračunov. Zato imamo v nadaljevanju osnutek programa stabilnosti in ta dokument je
               pod to novo Vlado iz leta v leto bolj zanimiv. Še v lanskem letu je imel mislim, da
               37 strani, letos smo že samo na 19. Manjka po moji oceni ključna tabela, mislim, da
               so tabele tako ali tako predpisane in obvezne po evropski metodologiji, tabela 2.2.,
               to je saldo sektorja države in ciklično prilagojeni saldo v deležu BDP in seveda to
               ne manjka naključno, ampak manjka zato, ker bi ven padle katastrofalne številke. Zdaj
               si moramo s šablono potegniti in ugotoviti, da se strukturni saldo v letu 2016 v
               primerjavi z letom 2015 poslabšuje, da v letu 2017 in 2018 ne bo narejeno praktično
               nič in da boste novi vladi za leto 2019 pustili praktično celotno delo. To je iz tega
               dokumenta razvidno in to spoštovane kolegice in kolegi boste potrdili. Še bolj
               zanimiva je obrazložitev številk. Politika javnofinančnih prihodkov za obdobje od
                  2017-2019.<stage type="mag"/> <stage>(nadaljevanje)</stage> Takole
               ste napisali: "Cilj davčne politike je tudi v tem programskem obdobju postopna
               konsolidacija javnih financ in prehod k zdravim javnim financam. To pomeni, da je na
               področju davčne politike pomembna priprava ukrepov, ki bodo ugodno vplivali na
               pospeševanje gospodarske aktivnosti, s čim manjšimi distorzijskimi učinki krepili
               konkurenčnost poslovnega okolja in hkrati vodili k stabilnim in predvidljivim
               javnofinančnim razmeram." Konec citata. Podpišem takoj. Samo ko gremo pa dve vrstici
               nižje, kjer so napisani pa konkretni ukrepi, ki jih nameravate izvesti, piše pa
               takole: "Prestrukturiranje bremen javnih dajatev vključno s posodobitvijo sistema
               obdavčitve nepremičnega premoženja." Konec citata. Edina stvar, ki bo očitno
               pospešila gospodarsko aktivnost in povečala konkurenčnost poslovnega okolje je
               nepremičninski davek. In to z letom 2020. Spet ob eni drugi Vladi. Nič drugega
               prestrukturiranja ni omenjenega niti z besedico. Naslednja točka, zmanjšanje
               administrativnih ovir s ciljem izboljšanja poslovnega okolja in tretja, izboljšanja
               učinkovitosti pobiranja javnih dajatev. Mini davčna reforma, davčna reforma ali
               kakorkoli temu rečete in obljubljate nič. Potem pridemo do politike javnofinančnih
               odhodkov, ki je - mislim, da gre za zelo pomembno politiko - zapisna na manj kot eni
               strani, z ogromno praznimi vrsticami. Sredstva za zaposlene, socialni transferji,
               subvencije in investicije. To so štiri kategorije, ki ste jih obdelali. Jaz, me čudi
               ali pa me ne čudi, da Desusa ne zanima kako bodo urejene pokojnine ob tem, da bodo
               potrdili ciljno maksimalno višino odhodkov. Socialni transferji na področju izdatkov
               za socialne transferje bodo ohranjeni že sprejeti ukrepi oziroma uvedeni novi ukrepi
               s katerimi se bo omejila nadaljnja rast sredstev za te namene. Vas ne zanima kateri?
               Načrtovana pot konsolidacije odhodkov sektorja države na področju sredstev za
               zaposlene, katerih glavna kategorija so plače v javnem sektorju, nič. Ob tem, da
               tečejo dogovarjanja, nič. Ne, ni mi jasno na osnovi česa, ampak res mi ni jasno na
               osnovi česa nameravate ta dokument podpreti. Upam pa da se zavedate kaj vaš glas za
               pomeni. Niti ni dorečeno kako se bo v nadaljevanju ta dokument spreminjal, če se
               sploh bo lahko spreminjal. Skratka cel kup nedorečenosti za to, da zadostimo eni
               normi, to je kar v zakonu piše, da pač mora biti. To je vse. Vse ostale negotovosti,
               ki so na mizi, s tem se ne ukvarjate in vam je popolnoma, očitno popolnoma vseeno.
               Mislim, da sem v strokovnem življenju sodelovala vsaj pri pisanju ene 30 državnih
               proračunov in lahko vam je kolegice in kolegi popolnoma jasno, da za številko
               9.527.000.000 za državni proračun, kot je navedeno v odloku stojijo zelo konkretni
               ukrepi in zelo konkretni izračuni. Ne bo potem, ja pa to nismo vedeli. Ste in morali
               bi nam povedati kaj za to številko stoji, če jo v Državnem zboru podpremo. Ne pa v
               dveh stavkih napisati kaj se dogaja, kaj se bo, če se bo dogajalo na prihodkovni
               strani in kaj se bo moralo zato, da bo odlok spoštovan dogajati z odhodki državnega
               proračuna. Tako, da žal mi je, žal mi je da so dokumenti, ki jih imamo danes pred
               sabo narejeni tako slabo, kot jaz mislim, da <stage type="mag"/> <stage>(nadaljevanje)</stage> še niso bili v Državni zbor posredovani pa sem
               prepričana, da zaposleni na Ministrstvu za finance znajo iz svojih rok dati bistveno,
               bistveno boljše stvari. Ampak očitno niso mogli ali pa niso smeli. Tako, da resnično
               razmislek, če kolegov v koaliciji ne zanima kaj je za temi številkami stoji. To je v
               bistvu skladno z Zakonom o fiskalnem pravilu začetek postopka priprave državnega
               proračuna. Ampak nimamo oziroma vprašanja imamo samo na eni strani, odgovorov ne vem
               bomo videli ali jih bomo dobili ali pa ne ampak v dokumentih, ki so pred nami jih ni
               in to ni dobro.</p>
            </sp>
            <sp xml:id="SDT7-OZFIMP-nujna-55-2016-04-14.sp27">

               <speaker>PREDSEDNICA URŠKA BAN:</speaker>

               <p>Hvala lepa. Besedo ima gospod Prikl.</p>
            </sp>
            <sp xml:id="SDT7-OZFIMP-nujna-55-2016-04-14.sp28">

               <speaker>UROŠ PRIKL (PS DeSUS):</speaker>

               <p>Hvala lepa. Lep pozdrav še z moje strani. Jaz ne želim polemizirati z nobenih od
               predhodnih govornikov, hkrati ne želim dajati premajhnega pomena temu okviru za
               pripravo proračuna za proračuna sektorja država. Pa vendarle ena ugotovitev, seveda
               je ta dokument v mnogo čem limitiran ali pa če hočete omejen s samim sprejemom zakona
               o zlatem oziroma zakona o fiskalnem pravilu. Zdaj kaj je ključen namen tega
               dokumenta. Dva sta, dva cilja sta in sicer opredeliti ciljni saldo sektorja država,
               kot celota in posamezne blagajne javnega financiranja ter najvišji možni obseg
               izdatkov za sektor država in posamezne blagajne, kakor tudi seveda proračune lokalnih
               skupnosti. Meni je ob tej priložnosti, to seveda moram povedati malo žal, da smo
               dobili na mizo tudi dopis združenja vseh treh lokalnih skupnosti. Tako na prvi pogled
               bi človek rekel, da je zelo tragično, zelo alarmantno, jaz verjamem, da temu seveda
               ni tako. Če sem prav obveščen seveda ti pogovori med lokalnimi skupnostmi in državo
               potekajo. Jaz mislim, da je potrebno poudarek dati ne za to koliko bo povprečnina,
               ali bo evro več ali bo evro manj ampak predvsem na tri ključne momente. Prvi in
               seveda najbolj pomemben je ta, da se nekatere obveznosti občinam, lokalnim skupnostim
               zmanjšajo, da se jih ne forsira, da delajo to ono tretje, kar morda ni potrebno ali
               pa ni neobhodno potrebno. Druga zadeva je seveda ta, da se odpravijo tiste resnično
               nepotrebne in v nebo vpijoče administrativne ovire in seveda tretja je ta, kar pa
               morajo seveda tudi občine vzeti v zakup, da se nekaterih zadev lotijo bolj racionalno
               in da racionalizirajo svoje samoposlovanje. Zdaj, seveda, če mi danes v tem dokumentu
               ne bi pogovarjali bi verjetno bilo vprašanje zakaj pa smo do 30.4. pošiljali to v
               Evropo skupaj s programom stabilnosti, predhodno pa nismo nič o tem rekli, nič se
               pogovorili v Državnem zboru in bi zopet bilo narobe. Zato je prav, da tukaj kakšno
               razpravo tudi to temo rečemo. Žalosti me seveda, da to moram seveda tudi jaz
               ugotoviti, da še vedno nimamo fiskalnega sveta. Pa smo imeli predlog na mizi. Zdaj,
               seveda ne želim poimensko govoriti, pa vsi vemo katera imena so bila kot kandidati za
               ta fiskalni svet. Mislim, da zelo kompetentna, zelo konkurenčna imena, pa jih na
               koncu nismo potrdili, ker je bila pač potrebna dvotretjinska večina. Ampak tisti, ki
               jih niste potrdili, tisti se dajte zamisliti zakaj o tem še kakšno ni rekel fiskalni
               svet. Nekateri ste bili zelo, moram tukaj povedati bolj kot Desus zainteresirani za
               sprejem fiskalnega pravila, ko je pa šlo za imenovanje fiskalnega sveta pa že
               nekoliko manj zainteresirani, da se to sprejme. Zelo pohvalno je, da se poslanke in
               poslanci tudi sprašujejo kakšno je mnenje Desusa tukaj in kakšen je mar Desusa tukaj
               za upokojence. Mi imamo zagotovila s strani Finančnega ministrstva, da ne glede na to
               kakšne so seveda te številke, da bodo te številke, ki govore o najvišjem obsegu
               izdatkov tako za proračun kot za, če hočete v temu konkretnem primeru za pokojninsko
               blagajno, so to takšne številke, ki bodo omogočale troje. Prvič, nemoteno
               izplačevanje pokojnin takšnih kot so, <stage type="mag"/><stage>(nadaljevanje)</stage> drugič, ki bodo omogočale nemoteno izplačevanje torej
               regresa v obdobju, ki je tukaj naveden in to regres je za vse upokojence kar smo tudi
               opredelili v koalicijski pogodbi. In tretjič seveda, da bodo nemoteno potekale
               valorizacije pokojnin skladno z dogovorom zapisanim v koalicijske pogodbe. Tako, da
               tukaj seveda ni odveč skrb za upokojence in veseli me, da se skrbi tudi drugih strank
               za upokojence eksplicitno izraženje, jasno se to seveda ne pozablja in bomo burno
               bdeli nad tem, da bo temu seveda tako.</p>
               <p>In ob zaključku seveda, ja morda še samo to jaz mislim, da ne vem sicer kako je
               kolega Trček, ki ga seveda cenim tudi kot makroekonomista kot je sam povedal, da je.
               Ne vem kako je prišel do teh številk, da, če bomo glasovali za ta odlok bodo DSP
               torej socialne pomoči kot se je kolega Fran izrazil v letu tem in tem toliko in
               toliko, to se iz tega ne, da razbrati tukaj moraš imeti pa res neka še bolj
               poglobljena znanja. Jaz sem prepričan, jaz sem prepričan kolega Trček, če smem
               nadaljevati in zaključiti, da vendarle ta država je in bo ostala socialna država in,
               da bo seveda v proračunu države se vedno našlo toliko sredstev, da bodo, da se bo
               poskrbelo za pravice tistih, ki si jih sami ne morejo na nek način zagotoviti in, da
               bo zanje seveda poskrbela država. Je pa res, da s fiskalnim pravilom smo si marsikaj
               zakoličili, zatrasirali, če hočete ampak vendarle proračun je toliko fleksibilen in
               toliko fleksibilnosti v proračunu ostaja, da bomo tiste poglavitne funkcije vključno
               z investicijami na področju infrastrukture, onkološko zahtevnih in <stage>/ nerazumljivo/</stage>
               programov dosegli in, da vendarle se nam lahko obeta in prepričan sem, da temu bo
               tako tudi saj tukaj je še perspektiva. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp29">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem, gospodu Širclju. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp30">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa. </p>
               <p>Zdaj mene zanima v zvezi s tem dokumentom, ki je pač bil napisan predvsem
               konsistentno s tega dokumenta. Že v bistvu že na drugi strani oziroma prvi strani pač
               naletimo na vprašanja, ki do zdaj niso bila rešena. Omenjena je bila tukaj Komisija
               za nadzor javnih financ, jaz sem dal tudi vprašanja ministru za finance v zvezi z
               metodologijo primanjkljaja, presežnega primanjkljaja in tako naprej. In seveda tudi v
               zvezi s tem kar je evropska komisija napisala v enem izmed svojih dokumentov pred
               približno mesecem dni ali mesec in pol, takrat je bila tudi sklicana nujna seja
               Komisije za nadzor javnih financ kjer je napisala, da je pa Slovenija tista država
               kjer je tveganje glede presežnega primanjkljaja največje, to je 2,8 % za leto 2017,
               ta podatek je namenjen v evropski dokument oziroma vsaj 1 evropskem dokumentu. Zdaj
               tukaj ima država, tukaj bom rekel ima ena evropska komisija zgleda več teh dokumentov
               pa tudi bom rekel pri nas si Vlada pač vzame tiste podatke, ki dejansko ji v
               določenem primeru najbolj ustrezajo vendar, če gremo že za proračun za leto 2016 in
               2017 že tam je komisija izglasovala sklep, da proračuni oziroma te dokumenti niso
               popolni in, da jih je treba seveda popraviti, tisti popravek bom rekel je bil
               formalno pravno sicer narejen vendar vsebinsko ne v takšni smeri kot smo dejansko tam
               govorili. To pa je predvsem v smislu, da je treba za takšen primanjkljaj dejansko
               ustvariti ali pa pripraviti in potem izvesti tudi določene ukrepe, ukrepe, da se bo
               to dejansko tudi uresničilo. In, če zdaj gledamo nekatere strokovne članke v zvezi s
               tem mislim, da so objavljeni, zadnji je bil tudi v pravni praksi potem pač ugotovimo,
               da tukaj se ta mnenja razlikujejo. Namreč gre v bistvu zato, da bi morala država
               dejansko ali na odhodkovni strani ali na prihodkovni strani na eni strani povečati
               ali prihodke ali zmanjšati odhodke vendar seveda to približno na letni ravni v višini
               dodatnih <stage type="mag"/><stage>(nadaljevanje)</stage> 350, 300
               milijonov, če želimo dejansko doseči ta ciljni primanjkljaj v letu 2020. Zdaj
               minister za finance se je pač izgovarjal na metodologijo Evropske unije in evropske
               komisije, ki ni prava. In baje tako pravi še 7 držav, da kar jaz povem kaj minister
               pripoveduje tudi v tem dokumentu na strani 5 piše, da ne moremo na podlagi skupne
               metodologije EU utrditi kot trdi komisija, da se slovensko gospodarstvo pregreva in
               seveda iz tega potem izhaja verjetno tudi en izmed teh, ena izmed teh težav. In, če
               moramo zdaj poslati to evropski komisiji, zdaj evropska komisija te metodologije ne
               spreminja ne glede na to kar minister pravi. Ne glede na to, da so morda na delovni
               ravni celo kaj zgodi, da se ustanovi kakšna komisija, kakšna delovna skupina, ki bo
               kaj pregledovala in tako naprej vendar jaz mislim, da evropska komisija potrebuje
               veliko več časa, da bi to uradno formalno tudi naredila. V Sloveniji pa ne bo dala
               nekega odpustka zaradi tega in tukaj zdaj vidim jaz tukaj ta drugi razkorak, se pravi
               prvi razkorak vidim pri tem, da pač nekateri strokovnjaki pravijo seveda drugače kot
               pravi Vlada, Vlada pravi se izgovarja na metodologijo evropske komisije ukrepov pa
               dejansko ni. Ne glede na vse tele številke, ki so tukaj napisane so bile verjetno
               napisane že večkrat in seveda številke so napisane, življenje teče pa dalje ne
               življenje pa teče tudi mimo, mimo teh številk in je običajno veliko je drugačno kot
               ga napovedujejo te številke. Tako, da seveda meni se seveda najprej vprašanje
               postavlja v zvezi z relevantnostjo teh številk, če nimamo skupne metodologije, a
               katera metodologija zdaj tukaj dejansko tukaj velja, a je to metodologija Ministrstva
               za finance, metodologija Evropske komisije ali po kom mi zdaj to delamo. Tako kot
               kaže ni skupne metodologije, mi smo tisti, ki odstopamo od evropske komisije,
               minister tukaj opravičuje tudi svoje ocene na tej podlagi skratka se ne drži tega kar
               pravi evropska komisija za ostale države, izgovori so različni in tukaj je seveda
               vprašanje. Zdaj glede samih ukrepov, ki bi pa morali slediti tem makroekonomskim
               napovedim pa se strinjam s tistimi, ki pravijo, da jih dejansko ni. Prvič, da jih
               dejansko ni in drugič mi smo trdili tudi že ob sprejemu Zakona o fiskalnem pravilu,
               da je seveda, so vse tiste formule pa vse tiste opredelitve ali pa definicije s
               tujkov vseh teh pojmov bom rekel zelo spolzko, zelo spolzki in si pač vsak po svojih
               lahko razlaga, tako si zdaj tudi minister razlaga pa si jih Evropa malo drugače
               razlaga in skratka tukaj pridemo seveda zdaj do neke zmede in preko te zmede želimo
               pač dejansko nekaj narediti. In ravno zaradi tega, ker fiskalno pravilo in z Zakonom
               o fiskalnem pravilu ni bil stvaren in, ker ni bil natančen in, ker ni natančno
               določal te opredelitev in tudi tiste formule niso bile eksaktne oziroma niso povedale
               tistega kar bi morale. Ja zaradi tega nismo podprli tega Zakona o fiskalnem pravilu,
               zaradi tega nismo podprli Zakona o fiskalnem pravilu in analogno temo tudi nismo
               potrdili fiskalnega sveta in glejte imate koalicijo in sami se znajdite kako boste
               dobili dve tretjine glasov. To ne mečite opoziciji. Vi imate koalicijo in vi veste in
               zdaj, če minister ali pa, če Vlada pač ugotavlja, da nima več ali pa nima
               dvotretjinske večine za fiskalni svet potem naj pač v temu primerno ravna. S tem, da
               seveda tej Vladi pa temu ministru pa pravzaprav zelo ustreza, da ni fiskalnega sveta
               pač nima nadzornika a ni to fajn, pa se lahko spreneveda glede metodologije pa se
               lahko spreneveda glede vsega. Saj je to v redu, poskusili smo, nismo uspeli v
               parlamentu in zdaj bomo še za to opozicijo malo okrivili. Ne te, te <stage type="mag"/><stage>(nadaljevanje)</stage> vloge te zgodbe pa ne, gospod Prikl
               sami ste odgovorni za vladanje in kar sami vladajte s takšno ali drugačno večino.
               Saj, ko jo bo zmanjkalo, je še tista navadna, potem pa je itak konec Vlade.</p>
            </sp>
            <sp xml:id="SDT7-OZFIMP-nujna-55-2016-04-14.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Najprej replika, gospod Prikl. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp32">

               <speaker>UROŠ PRIKL (PS DeSUS):</speaker>

               <p>Seveda ni korektno, da bi se na opozicijo koalicija izgovarjala. Spoštovani kolega
               Šircelj ni šlo to na SDS, ni šlo to nate osebno, vsi tisti vedo, ki so bili v
               dvotretjinski kvoti, ki so potrdili fiskalno pravilo niso pa potem fiskalnega sveta
               potrdili. Jaz ne mislim tukaj braniti ministra, jaz sem eden izmed tistih poslancev,
               ki je najbolj kritičen. Jaz upam, da korektno kritičen do ministra ampak v tem
               primeru pa vendarle prinesel, pripeljal v Državni zbor predlog torej predlog kako se
               že reče sveta, fiskalnega sveta pač ni bil izglasovan pa so bili razno razni
               strokovnjaki notri tudi takšni, ki sodelovali pod desnimi in levimi vladami, ki so
               evropsko kompetenčni in strokovno nesporni ampak okej je pač takrat bila odločitev
               takšna, da fiskalnega sveta si ne bo potrdilo in to je to, ne mislim pa s tem seveda
               ukrivljati kakorkoli posameznika ali pa dele koalicije oziroma opozicije, pardon.
               Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp33">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj v tem krogu je še, gospod Trček prijavljen potem pa bom prosila, gospo
               Vraničarjevo za dodatne obrazložitve in odgovore potem pa bomo nadaljevali z
               razpravo, izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp34">

               <speaker>DR. FRANC TRČEK (PS ZL):</speaker>

               <p>Hvala.</p>
               <p>Sem mislim, da bo gospa že prej odgovarjala ampak dobro vseeno. Zdaj ena zadeva
               metodologija, evropska metodologija takšna metodologija druga metodologij. Glejte jaz
               sem metodolog, vsak tisti moj najbolj takšen lev študent dokler sem predaval
               indikatorja družbenega razvoja si je metodologijo moral prebrati. Ali veste včasih
               vam banalno striže ena država vam opredeli dolgo mitrani igrani film dokler je bilo
               še na traku do 3 kilometrov, druga pa na 5. Zdaj tako izgovarjati se na metodologijo
               in s tem recimo rad predsednik OZP pridemo malo tako evropsko, metodologija se
               prebere, se pogleda, se vidi ali je šlampasta ali ni, kje striže, kje ne striže in
               vse teži k robustnosti kazalcev in metodologij. Ni tukaj tople vode za odkrivati.</p>
               <p>Zdaj druga, druga zadeva moramo dati v Evropo do 30. 4. Sem bil na neki službeni s
               predsednikom Državnega zbora v Romuniji, zelo takšna propulzivna proaktivna
               predsednica Odbora za zadeve EU romunskega parlamenta kjer smo se pogovarjali pa
               dobro kaj smo zdaj mi Evropa ali smo neki pašalut a bomo zdaj mi malo proaktivna
               Evropa ali vedno tukaj trepetamo, da je to treba v Evropo dati potem pa v Evropo se
               nekaj pošlje pa se nam včasih smejejo okrog one moje slavne strategije pametne
               specializacije, ki je ne vem kolikokrat smo jo pošiljali tako mislim benigni so ti
               izgovori pa bi bil že skrajni čas nekako, da se nehajo. Zdaj najprej bom, gospodu
               Priklu malo pojasnil neke zadeve od kod vem, seveda iz teh 19 strani dokumenta zelo
               težko kaj zveš. Tukaj je dokumentov ali veste to tako kot metodolog in kot
               raziskovalec teh zadev prolongacija stran 13, table 4,1 dolgoročna zdržnost javnih
               financ do leta 2060. Pa kaj mi vemo kaj bo leta 2060 ne po tej prolongaciji bo ta
               država, če bo obstaja v kakršnemkoli agregatnem stanju bila 5,48 bolj zadolžena kot
               dolg države izražen v odstotkih BDP, če to pravilno berem ali veste zakaj to govorim
               zato, ker so takšni dokumenti v bistvu meni šlamastika, mi verjetno zelo težko
               prolongiramo zadevo do leta 2030, kaj pa do leta 2060, ko nas verjetno večina ne bo
               več. Seveda kot je rekla neka gospa, ki je sestavila 30 proračunov Združena levica ne
               živi v nekem oblačku tudi mi imamo kakšne ljudi po ministrstvih, ki delajo z nami in
               nam kaj povedo in še kje drugje. Zdaj kako vem evo Desus je v koaliciji, Desus je v
               vseh koalicijah od leta 2000, ne sicer najmanj zahteven partner kot pravijo. Vlada je
               postavila neko <stage type="mag"/><stage>(nadaljevanje)</stage>
               strategijo Evropa 2020, ki, kolega Prikl to veš. Zavezo boja proti revščini, kjer naj
               bi se število socialno izključenih do leta 2020 zmanjšalo za 40, po podatkih, ki jih
               imamo iz državne statistike 2010-2014 se je zgodilo ravno obratno povečalo se je za
               44 tisoč in jih je sedaj že čez 400 tisoč. Tudi samo Ministrstvo za delo ugotavlja
               zmanjševanje učinkovitosti socialnih transferov, ker jih dobi premalo ljudi, ki se o
               prenizki. Kako vem? Neki cinični odgovor bi bil, dobro, včasih se tudi s Priklom
               peljem v Maribor, ampak tričetrt časa se peljem z vlakom in ljudje ne vem pljuvajo za
               menoj, se derejo za mano. V nedeljo bom pa to povedal saj imamo čas, sem dejansko
               doživel, ko sem šel malo v <stage>/ nerazumljivo/</stage> ker sem moral iti v delegacijo pa me ena
               gospa tam opazi, otrok joče, oče gre na šiht v Avstrijo in sem jaz bil kriv za vse
               kar se je v tej državi zgodilo od 1945 leta naprej, glih da me ni stepla tam, ampak
               ok., jaz jo čisto razumem. To ni smešno, seveda to so neke grozljive zadeve. Moja
               draga mi pošilja tukaj SMC neke linke do časopisnih člankov ali se zavedamo kako
               revščina vpliva na otroke itd. Dejansko povedano mi seveda tega cilja do 2012 ne bomo
               nikakor dosegli. Že prej sem omenil koliko damo za socialno zaščito. Seveda bo Desus,
               ki je, dajmo biti odkriti anomalija, nobena resna država nima take stanovske stranke.
               Ne žalim, da to dejstva. <stage>/ nerazumljivo/</stage> jo v Srbiji v neki koaliciji, malo na
               Hrvaškem in pika in je konec. Po tej logiki delitve bo naslednje volitve dobila
               Združena levica, ki jo bom jaz preimenoval v Stranko revežev in se lahko začnem
               pripravljati na leto 2019 na prevzem oblasti. Če se sedaj pogovarjamo o upokojencih
               to, to, to kot je gospod Prikl nasadil rožice. Koliko pa je od leta 2000, ko ste pri
               koritu po domače povedano dejansko padla vrednost penzije, preko palca eno in pol
               pokojnino so izgubili še malo več. To so neka dejstva, ki se jih da preverjati in
               govorim sedaj in korektno in kritično in vam lahko tukaj naslednjič prinesem vse
               podatke in se bomo o tem pogovarjali. Malo smo se dotaknili tudi teh nesrečnih občin,
               s katerimi sem se v življenju kar dosti ukvarjal. Ministru sem pol leta težil naj mi
               da neko matriko dejansko iz katere bi se delala optimalizacija in me je pošiljal naj
               grem tisti katalog brati. Seveda, saj sem ga bral še preden sem padel v parlament.
               Jaz verjamem kot je rekla Alenka, da obstajajo ljudje po ministrstvih, ki znajo te
               podatke vrteti, ki znajo optimalizirati te zadeve, ampak iz takih in drugačnih
               razlogov se to očitno ne počne ali pa se počne in ne pride v ta parlament. Jaz v
               parlamentu ne vem tudi če bom kdaj v koaliciji, že sedaj me imajo moji polno, da ne
               rečem kaj, ne bom odločal nekaj na pamet. Jaz hočem imeti neke podatke, tukaj bomo pa
               mi ne vem kaj na zaupanje izglasoval kot, da se bom ponovil, da nas bodo rezali kot
               klobaso. Zakaj to zadevo občin že enkrat ne uredimo, saj vsakemu, ki ima malo
               možganov jasno, da vse občine ne morejo imeti istega nabora nalog. Že po obsegu
               normalne države so šle v neko reformo lokalne samouprave, ki imajo različno, če se
               tako izrazim glavarine, da ne bom predolg, ampak ne, mi bomo tukaj štrikali po čez.
               Mi iz opozicije smo itak vsi idioti karkoli, nismo dobronamerni itd. Iz teh podatkov
               tako kot kažejo dejansko za večino ljudi v tej državi vključno z upokojenci, da ne
               govorimo o mladih, ki se jih delno amortizira, skriva na plečih staršev, ki to več ne
               zmorejo in nekega študija se pač večini kaže slabo. Dobro, če bo šla na volitve
               Stranka revežev bo dobila tisto o čem Janez Janša sanja že, ne vem, desetletja ali
               več, 50 plus. To je dejansko sporočilo tega, upam si reči pa ne bi bil rad žaljiv do
               resornega ministrstva, ker vem, da je gospa Vraničar z ekipi zna tudi kaj boljšega
               pripraviti, spačko od dokumenta. To so pač neka dejstva, ki jih imamo tukaj. Jaz ne
               rabim 30 državnih <stage type="mag"/> <stage>(nadaljevanje)</stage>
               proračunov pripraviti, mogoče sem jih ene 100 občinskih prebral pa kakšnega državnega
               pa sem tukaj manj kot dve leti pa mi je to nekako že jasno. Skratka to je neka
               maksimalna neodgovornost in pol v koaliciji pa vedno rečete joj sem, citiram kolega,
               ki se s fuzbalom pa glede Maribora lahko dosti strinjava lahko najbolj plus korektno
               kritičen gor in dol, pa bi ampak Evropa, ampak uno ampak to. Mislim, dajte, odrastite
               že enkrat prosim vas lepo. Hvala za besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp35">

               <speaker>PREDSEDNICA URŠKA BAN:</speaker>

               <p>Replika? Ja izvolite gospod Prikl.</p>
            </sp>
            <sp xml:id="SDT7-OZFIMP-nujna-55-2016-04-14.sp36">

               <speaker>UROŠ PRIKL (PS DeSUS):</speaker>

               <p>Ja jaz se seveda moram tukaj, jaz cenim mojega kolega Trčka, vendar le na to, da je
               Desus anomalija v tej zgodbi bi se seveda moral in se odzivam v tem trenutku. Ampak
               potem ko ga pa dalje poslušam pa moram reči, da je zelo težko slediti mu, ker tu
               začne pa zelo daleč stran konča. Ampak, ko sebe naziva kot opozicija, kot del
               opozicije za idiota pol pa bom jaz tukaj se tudi ustavil pa zaključil.</p>
            </sp>
            <sp xml:id="SDT7-OZFIMP-nujna-55-2016-04-14.sp37">

               <speaker>PREDSEDNICA URŠKA BAN:</speaker>

               <p>Hvala lepa. Gospa Vraničar Erman imate besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp38">

               <speaker>MAG. MATEJA VRANIČAR ERMAN:</speaker>

               <p>Hvala lepa. Tako, kot je bilo v razpravi rečeno ta odlok je začetek letošnjih
               procedur v zvezi s sprejemanjem sprememb proračuna 2017 in proračuna za 2018. Ideja,
               ki stoji za tem dokumentom že od same obravnave Zakona o fiskalnem pravilu dalje je,
               da se s tem dokumentom določijo cilji in da se omogoči, da do uveljavitve oziroma do
               priprave proračunov se sprejmejo tudi potrebni konkretni ukrepi za to, da se ti cilji
               dosežejo. In to je s tem dokumentom tudi narejeno. Lahko se strinjam, da bi za
               popolnost gradiva morala biti opravljena tudi obravnava na fiskalnem svetu oziroma,
               da bi bilo prav, da bi bil sprejet že Zakon o javnih financah. Zakon o javnih
               financah pripravljamo, v javni obravnavi, ki je že zaključena smo dobili ogromno
               število pripomb. Vsak vleče na svojo stran in ključen element pa je nobene
               stabilnosti v javnofinančnem načrtovanju. Pustite nas, da delamo kar hočemo, dajte
               nam našo vrečko denarja in je to to. Na tako delo na področju sistemskega urejanja
               javnih financ pač ne moremo pristati. Zaradi tega smo si vzeli dodaten čas, da zadeve
               uskladimo, opravimo dodatne razgovore ampak žal hitreje, kot delamo enostavno ne gre.
               In to verjamem, da veste tudi vi. Ne glede na to, da Zakona o javnih financah še ni
               uveljavljenega novega. In ne glede na to, da fiskalni svet še ni imenovan pa vendarle
               ocenjujemo, da smo dolžni izpolniti svoje obveznosti, ki jih pred nas postavlja Zakon
               o fiskalnem pravilu in to s tem odlokom smo tudi poskušali narediti. Kar se tiče
               posameznih elementov oziroma posameznih razprav. Najprej kar se tiče, bom komentirala
               tudi program stabilnosti. Program stabilnosti je predložen kot osnutek, kot dodatna
               obrazložitev in mora biti še dopolnjen in nadgrajen. Do določene mere bo nadgrajen
               tudi glede na to kaj smo se, kakšna je bila razprava glede nacionalnega reformnega
               programa v Državnem zboru. Določene stvari se dogajajo vzporedno in bojo lahko do
               konca aprila konkretnizirane. Tudi na področju prihodkovne strani proračuna, ki naj
               zagotovi ustrezen nivo javnofinančnih prihodkov. Imamo sicer že v tem dokumentu pa je
               bilo zgleda spregledano, na strani 7, prvi odstavek pod naslovom Prestrukturiranje
               bremen javnih dajatev, kjer smo napovedali <stage type="mag"/> <stage>(nadaljevanje)</stage> malo davčno reformo oziroma davčno prestrukturiranje,
               pa bo v bistvu ta del v času do konca aprila lahko konkretiziran oziroma podrobneje
               opredeljen. Tudi kar se tiče Zakona o davku na nepremičnine, govorimo o celoviti
               uveljavitvi, ne govorimo o tem, da bo zakon sprejet šele v letu 2020. Zakoni bodo
               predloženi Državnemu zboru oziroma zakona dva sta bosta predložena Državnemu zboru
               tako, da bi lahko bila sprejeta do konca letošnjega leta, se pravi v začetku jeseni
               najpozneje, po možnosti že prej. Tako, da bo besedilo kar se tega tiče zapisano
               jasneje, bo pa zaradi vseh omejitev, ki jih vidimo pri strokovni pripravi gradiva,
               potrebno določiti prehodno obdobje za popolno uveljavitev novega režima obdavčevanja
               nepremičnin in nato je opozorjeno v tem gradivu.</p>
               <p>Kar se tiče realizacije vračanja v proračun sredstev, ki so bila porabljena za
               pokrivanje bančne luknje. Ta sredstva se vračamo v proračun predvsem na dva načina,
               po eni strani skozi dividendno politiko do bank, ki jim je bila državna pomoč
               zagotovljena in tukaj so prihodki predvideni iz tega naslova. Po drugi strani pa se v
               skladu z Zakonom o javnih financah državno premoženje oziroma kapitalske naložbe, ki
               se prodajo, prihodki iz tega naslova se namenjajo za poplačilo oziroma za zniževanje
               skupnega obsega javnega dolga. Kar se tiče drugih možnih ukrepih na področju
               prihodkovne strani proračuna, še enkrat poudarjam, da program stabilnosti govori o
               letih 2016 in 2017 in naša ocena je, da je obremenitev dohodkov iz kapitala v tem
               trenutku primerna in zaradi tega ne načrtujemo dodatnih ukrepov na tem področju,
               razen v delu v kolikor je obdavčitev kapitala oziroma dobička gospodarskih družb
               sestavni del ukrepov, ki jih pripravljamo na področju prestrukturiranja bremen javnih
               dajatev. Na odhodkovni strani so ukrepi napovedani v splošnem zaradi tega, ker smo si
               s tem dokumentom zastavili cilje, ki jih želimo na posameznih področjih doseči,
               konkretne ukrepe pa bodo pripravila resorna ministrstva oziroma morajo še biti
               spogajana s sindikati v kolikor se tiče plač v javnem sektorju.</p>
               <p>Kar se tiče metodologije. Povejte mi kateri razumen minister za finance bi predložil
               ali pa zahteval javnofinančno konsolidacijo v obsegu, ki bi pomenila uničenje vseh
               družbenih sistemov in izničenje možnosti nadaljnje gospodarske rasti. Metodologija
               taka kakršna je daje nelogične in nesmiselne rezultate. V letu 2015 smo imeli 2,9 %
               gospodarsko rast, znižali smo deficit za 1,2 % BDP, evropska metodologija nam od 1,2
               % BDP prizna 0,4 % strukturnega napora, ampak hkrati 2,9 % gospodarska rast pomeni
               pod potencialno gospodarsko rast. Ta ista metodologija za leto 2016<stage type="mag"/><stage>(nadaljevanje)</stage> pri 1,8 % rasti gospodarstva
               ocenjuje, da je ta gospodarska rast nad potencialna in, da prihaja do pregrevanja
               gospodarstva. Za leto 2017 ta ista metodologija za Slovenijo določa, da je 2,3 %
               gospodarska rast za 1,9 % točk nad potencialno rastjo po kateri bi slovensko
               gospodarstvo lahko raslo, da ne bi prišlo do pregrevanja. Hkrati za nemško
               gospodarstvo na primer ta ista metodologija za leto 2017 določa, da ob njihovi
               gospodarski rasti, ki je mislim, da je predvidena tam okrog 1,8 %, da njihova
               gospodarska rast zaostaja za potencialno za 0,4 %. To so tiste nelogičnosti na katere
               opozarja minister in o katerih začenjajo ministri prihodnji teden razpravo na
               neformalnem ekofinu. Evropska komisija prepoznava, da tukaj ne gre za logične
               rezultate in tudi zaradi teh nelogičnih rezultatov, ki niso samo odraženi na
               situaciji Slovenije ampak vsaj 8 držav, ki so v podobnem položaju kot mi, torej gre
               za države, ki so na zunanji meji Evropske unije, ki so sorazmerno majhne in
               sorazmerno močno odvisne od izvoza oziroma od situacije na mednarodnih trgih. Ravno
               zaradi tega se v tem dokumentu predlaga zniževanja strukturnega deficita po 0,6 %
               nominalno in predpostavka tega dokumenta je, da je to skladno oziroma, da bomo
               prepričali evropsko komisijo, da je takšna pot konsolidacije skladna z evropskimi
               zavezami. Naj opozorim, da smo še vedno v razmerah, ko Zakon o fiskalnem pravilu
               deluje v prehodnih določbah, ker nismo še dosegli strukturno uravnoteženega
               proračuna, proračunov sektorja država pardon veljajo prehodne določbe torej ne
               formula, ki ste jo omenil vi, gospod Šircelj. To kar se tiče tega, kar se tiče
               spreminjanja dokumenta naj opozorim 6 odstavek 6. člena Zakona o fiskalnem pravilu,
               postopek je okvirno določen in lahko potem tem postopku v bistvu tudi predlagamo
               spremembo odloka v kolikor bi se izkazalo to za potrebno. Naša ocena je, da so ciljni
               deficiti določeni na način, da jih ne bo potrebno spreminjati, če pa bi se tekom
               letošnjega leta izkazala drugačna izkazal drugačen rezultat predvsem prihodkov
               sektorja država glede na načrtovane odhodke bi ta sprememba ocene prihodkov za
               naslednje pomenila ta nova ocena prihodkov letošnjega leta spremembo ocene prihodkov
               za naslednja leta in posledično lahko tudi ob nespremenjenem ciljnem saldu tudi
               spremenjen najvišji obseg izdatkov sektorja država ampak kot rečeno postopek za odziv
               na tovrstne, tovrstna dogajanja je določen z Zakonom o fiskalnem pravilu in obstoji
               mehanizem po katerem lahko delujemo in prilagajamo, prilagajamo postopke. Glede
               sodelovanja lokalnih skupnosti, lokalne skupnosti, z lokalnimi skupnostmi vodimo
               razpravo v tem trenutku o Zakonu o fiskalnem, o javnih financah in pomemben del
               razprave je tudi način kako naj občine sodelujejo pri oblikovanju večletnega
               fiskalnega okvira. Predlagali smo jim dvoje, da občine delajo dvoletne proračune in
                  <stage type="mag"/><stage>(nadaljevanje)</stage> da imajo možnost
               sodelovanja, konkretnega sodelovanja pri oblikovanju fiskalnega pravila, pardon, pri
               oblikovanju večletnega fiskalnega odkriva. V razpravah, ki smo jih do sedaj imeli so
               občine jasno povedale, da ne želijo sodelovati pri določitvi večletnega fiskalnega
               okvira. Težko sprejemajo obveznost, da bodo pripravljali dvoletne proračune nekatere
               predvsem večje občine jih že sedaj, ampak niso k temu zavezane. Razpravo z njimi bomo
               še nadaljevali, ni še zaključena, ampak to je tisti občutek, ki smo ga do sedaj
               imeli. Kar se tiče obsega njihovih odhodkov določen je kot sem rekla na podlagi
               realizacije leta 2015, kjer so ustvarili za dobrih 28 milijonov presežka gledano
               skupaj konsolidirane prihodki in odhodki občinskih proračunov. Za naslednja leta
               pričakujemo, da bi lahko občine dejansko globalno gledano poslovale z uravnoteženimi
               proračuni. To v ničemer ne prejudicira predhodnih dogovor glede povprečnine glede
               višine povprečnine in glede sprememb Zakona o financiranju občin, ki ravno tako v
               razpravi. Glede zagotovil, ki jih je omenjal gospod Prikl. Jaz bi bila tukaj malo
               bolj previdna v izjavah. Ne bi rada sprožala polemike v zvezi s tem.</p>
               <p>Kar se tiče rokov za predložitev dokumenta o Evropski komisiji naj opozorim samo na
               to, da so posledice tukaj nekoliko drugačne kot pri aktih, ki so podlaga za naše
               črpanje evropskih sredstev. Lahko precej negativno kakršnakoli zamuda vpliva na naš
               položaj ne samo v Evropski uniji, ampak predvsem na finančnih trgih.</p>
               <p>Kar se tiče tabele 4.1 – dolgoročna vzdržnost javnih financ. Gre za eno od
               dolgoročnih projekcij, ki od nas zahteva metodologija Evropske komisije in pomeni
               projekcijo kaj se nam zgodi, če se ne sprejmejo nikakršni ukrepi za obvladovanje
               dolgoročne vzdržnosti javnih financ. Se pa lahko strinjam, da rezultati, ki se kažejo
               v letih 2040, 2050, 2060, da so teoretični in da ne morejo biti realni.</p>
               <p>Samo še to. Glede realizacije zavez iz socialnega sporazuma in pa Evrope 2020. To je
               sicer bolj vprašanje za resorna ministrstva. To morajo biti njihove prioritete. Hvala
               lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp39">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospodu Trčku.</p>
            </sp>
            <sp xml:id="SDT7-OZFIMP-nujna-55-2016-04-14.sp40">

               <speaker>DR. FRANC TRČEK (PS ZL):</speaker>

               <p>Hvala lepa za besedo. Sem se spet oglasil.</p>
               <p>Očitno se vidi, da koalicijski poslanci. Ma, saj so tabelice, Alenka, niti teh 7, 8
               strani gradiva niste prebrali, ker na strani 8 zelo jasno piše o socialnih
               transferjih, ki se jih obdela v eni vrstiti in tri četrt, bom prebral: "Na področju
               izdatkov za socialne transferje bodo ohranjeni že sprejeti ukrepi oziroma uvedeni
               novi ukrepi, s katerimi se bo omejila nadaljnja rast sredstev za te namene." In sama
               gospa Vraničar je rekla, da je kolega Prikl preveč optimistično, neka obljuba.</p>
               <p>O čem se mi tukaj pogovarjamo? Mi se pogovarjamo o nekih proračunih predvsem za
               naslednji dve leti v bistvu bi se pa morali <stage type="mag"/><stage>(nadaljevanje)</stage> pogovarjati o politični ekonomiji pa ne bom sedaj <stage>/
               nerazumljivo/</stage> pregloboko. Mi bi si morali odgovoriti na eno zelo preprosto vprašanje,
               ki je tudi navsezadnje vprašanje EU ali bo ta preživela ali pa bo, bom odkrito
               povedal, crknila, ali delam za to, da živimi ali pa živim za to, da delam in potem od
               tega dela ne morem preživeti. Vedno več ljudi je v tem položaju zlasti na periferiji
               EU, v katero nas je že na začetku mandata začel uvrščati gospod finančni minister.
               Gospodarska rast verzus kvaliteta življenja jaz seveda bolj vsebinsko gledam na to
               gospodarsko rast kot ljudje iz proračunskega dela finančnega ministrstva. Seveda smo
               mi neko izvozno gospodarstvo to je jasno, ampak iz teh parih strani jaz ne vidim kako
               bomo mi to naprej poganjali. Kot sem že napovedal, ko smo se jeseni zbrali očitno bo
               to leto ogromno govora <stage>/ nerazumljivo/</stage> bodo administrativne ovire, zmanjševanje,
               sproščanje, ampak to je za enkrat še vedno naravni floskul. Mi bi najprej morali
               doreči to vprašanje politične ekonomije in potem iz nje razmisliti socialno,
               gospodarsko, pokojninsko reformo. Vsak človek, ki zna malo sešteti dva in dva, to kar
               se je včeraj pojavilo v javnosti, kaj? Več kot polovica ljudi, ki imajo posel v tej
               državi ima neto plačo manj kot tisočaka. Če si bo preračunal penzion za polno penzijo
               bo imel penzijona cirka 600 evrov, če ima minimalno plačo bo imel penzijona 360, 380
               evrov. S čim si boste plačali dolgotrajno oskrbo? To je neka zadeva, da sem jaz
               Desusov poslanec, ki v bistvu je anomalija v parlamentarnih praksah, ker razen par
               držav tega ne pozna in to je politološki citat, ni to, da bi jaz sedaj žalil Desus
               parlamentarce. To so neka dejstva. Tudi, po tem sama državna sekretarka je rekla,
               bomo neke cilje, potem bo pa to neko medresorsko usklajevanje resorjev, potem pa bodo
               neki konkretni upi. Mi se sedaj tukaj o nekih, ne vem, jaz bi hotel videti kaj so ti
               cilji, kaj so resorski konkretni ukrepi, kaj je medresorsko sodelovanje, kakšna je
               scenaristka, kaj s temi cilji predvidevamo, na kaj različni ukrepi ciljajo in potem
               bi se nekako vsebinsko pogovarjali. Seveda se mi lahko strinjamo pa niti nisem hotel
               tako blazno izpostavljati tega dokumenta tabelice 4.1 kaj se zgodi, če se nič ne
               zgodi, all equal. Jaz bi v tem dokumentu pričakoval vsaj neke grobe scenaristke kaj
               moramo narediti, da se to ne bo zgodilo. Mi na veliko tudi tukaj del opozicije, ne
               vem, mladi poslanec Čuš rukne nekaj na facebook, da straši ljudi, da ima policija še
               več dela namesto, da bi se pogovarjali s policijsko demografsko, integracijsko in
               drugačno politiko. The Economics je napisal že nekaj let nazaj…</p>
            </sp>
            <sp xml:id="SDT7-OZFIMP-nujna-55-2016-04-14.sp41">

               <speaker>PREDSEDNICA URŠKA BAN:</speaker>

               <p>Prosim, da se držimo teme.</p>
            </sp>
            <sp xml:id="SDT7-OZFIMP-nujna-55-2016-04-14.sp42">

               <speaker>DR. FRANC TRČEK (PS ZL):</speaker>

               <p>Zelo se držim teme, kolegica. Leta 2045 bo v UK živelo 25 % ljudi, ki bodo preseljeni
               od drugje, da bomo mi lahko bolje živeli. Mi imamo tukaj neki dokument na rangu neke
               seminarske naloge dodiplomca s katerim začenjamo debato o proračunu to moramo hitro
               poslati v Bruselj. Jaz ne vem, ali se vi zavedate odgovornosti ljudi iz koalicije,
               ker mi smo itak tudi za neko dežurno smetalo, če se malo izrazim v jeziku moje
               matere? To boste sedaj požegnili, nekaj se bo poslalo v EU. Zakonodaja, ki se tukaj
               nekako pripravlja je v zraku. Saj še medresorskega usklajevanja nimate kaj šele mi v
               opoziciji. Pridem na neki drugi odbor minister za infrastrukturo nekaj govori,
               državni sekretar za notranje zadeve se za glavo drži. To so neka dejstva, v katerih
               živimo. Če bi bili pametni bi iz koalicije predlagali, da to ustavimo. Da se v ene 14
               dni zberejo še dodatne informacije in da se, potem resno pogovarjamo. Očitno se ne
               bomo resno pogovarjali.<stage type="mag"/><stage>(nadaljevanje)</stage>
               Za konec bi samo nekaj rekel, uravnoteženi proračuni občin. Gospa Vraničar midva oba
               veva kako so občine zadolžene. Da se ne bova še pogovarjala o nekih notranjih
               dolgovih. <stage>/ medsebojno pogovarjanje/</stage> Ni druga stvar. So povezane zadeve. Seveda, zato
               tudi občine nočejo prevzemati neke odgovornosti in kakšne občine tudi navsezadnje
               tudi ljudi nimajo, da bi se toliko "zafrkavali" s proračunom. Ne vem, mogoče bo gospa
               Alenka s.p. odprla in jim bo pomagala v tem. Nočem biti žaljiv, ampak to so neke
               zadeve, ki bi jih morali imeti in bi morali nekako optimalizirati, mi se pa tukaj
               pogovarjamo, ne vem, jaz ko grem kuhati ričet, da se bom samo ukvarjal, čebulo imam,
               ali imam še kaj drugega, nimam, bom ričet skuhal. Tako ne moremo državne proračune
               delati. Hvala za besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp43">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospodu Priklu.</p>
            </sp>
            <sp xml:id="SDT7-OZFIMP-nujna-55-2016-04-14.sp44">

               <speaker>UROŠ PRIKL (PS DeSUS):</speaker>

               <p>Hvala lepa še enkrat.</p>
               <p>Pri socialnih transferjih. Prvič, da se razumemo. Jaz bi bil najbolj zadovoljen, da
               bi lahko zapisali še raje pa, če bi lahko udejanjili, da denarnih socialnih
               transferjev ne bo, da niso potrebni. Ko govorimo o denarnih socialnih transferjih
               govorimo seveda o izrednem DSP, govorimo o rednem DSP, govorimo o socialno varstvenem
               priimku, govorimo o nadomestilih brezposelnim osebam in pogojno tudi otroški dodatek,
               kolega Trček? Na žalost verjetno bodo ti socialni transferji, ki sem jih naštel
               potrebni tudi v obdobju 2017, 2018, 2019 pa tudi naprej. Želim pa si seveda, da
               neprimerno v manjšem obsegu, ker bodo pač drugi ukrepi pripomogli k temu, da ne bo
               toliko opravičencev do navedenih transferjih. Toliko o socialnih transferjih in o
               interpretaciji besedila, ker res, da piše v dveh vrsticah.</p>
               <p>Druga zadeva. Jaz se seveda trudim biti zelo previden pri svojih izjavah še posebej,
               ko govorimo o pokojninah, ampak pri tem, ko govorimo o pokojninah seveda
               interpretiram svoja lastna stališča in svoje poglede na to. V predhodni razpravi, ko
               sem govoril o nemotenem izplačevanju pokojnin in valorizacij pa sem enostavno
               povzemal Zakon o pokojninskem in invalidskem zavarovanju in koalicijski sporazum.
               Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp45">

               <speaker>PREDSEDNICA URŠKA BAN:</speaker>

               <p>Replika. Gospod Trček.</p>
            </sp>
            <sp xml:id="SDT7-OZFIMP-nujna-55-2016-04-14.sp46">

               <speaker>DR. FRANC TRČEK (PS ZL):</speaker>

               <p>Hvala za besedo. Seveda jaz poznam <stage>/ nerazumljivo/</stage> kolega Prikla. Je delal tudi v
               resorju, se spoznam na to, ampak jaz teh drugih ukrepov razen kozmetičnih tudi iz
               razreza tega prvega višinskega treninga, če se atletsko izrazim v proračunu dejansko
               ne vidim in jih tudi dejansko ne bo in potem bi povejte, kako bomo v Mariboru
               reševali problem deložacij? Odgovori mi. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp47">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospe Bratušek, izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp48">

               <speaker>MAG. ALENKA BRATUŠEK (PS NP):</speaker>

               <p>Hvala. Tudi v bistvu razprava zelo jasno je pokazala, da pravzaprav se sploh ne ve
               kaj boste danes potrdili. Neko številko, natančno izračunano številko kaj je za njo
               pa nihče nima pojma. Imajo pojem na Ministrstvu za finance zelo dobro vedo, lahko
               naštejejo kateri ukrepi so vključeni v te številke, samo za vas in nas je to skrito.
               Razlika je ta, da bo vas, ko boste pripravljali proračun bolj bolela glava kot nas,
               najbolj bo pa ljudi, zato bi bilo fer in korektno, da povemo danes kaj na področju
               pokojnin je tukaj vključeno, ne pa, da potem post festum pride Desus kot veliki borec
               za upokojence in z zastavo, sedaj bom pa jaz zagotovil 2 evra vsakemu upokojencu.
               Danes boste potrdili okvir in natančno odločeno kaj to pomeni za posamezni segment
               ljudi. Jaz ne vem, če se tega zavedate ali se tega ne zavedate, očitno se ne
               zavedate. To je resni dokument.</p>
               <p>Številke za državni proračun, če se jih dotaknemo, o tem sicer govori 3. členu, upam
               predsednica, da mi vseeno dovolite, da to povem. Poglejmo po letih! Leta 2016 je
               skladno s proračunom, če ne boste nič spreminjali višina odhodkov 9 milijard 540.
               Leta 2017 9 milijard 527. Ali ve kdo od vas, spoštovali kolegi v koaliciji, koliko je
               sprejeti proračun za leto 2017? 100 milijonov nižji. Leta 2108 9 milijard 573 in glej
               ga zlomka, potem pride konec vaše vlade, potem <stage type="mag"/><stage>(nadaljevanje)</stage> pa za 160 milijonov nižji odhodki. Kdo bo temu verjel?
               Mislim, kdo bo temu dokumentu, ko ga pošljete ali pa daste iz rok, kdo bo temu
               verjel? Vse kar bi bilo potrebno narediti prelagate na naslednjo vlado. To je
               neodgovorno.</p>
               <p>Kar se tiče pa fiskalnega sveta. Gospod Prikl, ko smo sprejeli fiskalno pravilo, ja,
               ne bi ga sprejeli brez Nove Slovenije in takrat Poslanske skupine Zavezništva, ne bi
               ga, ampak ko ste ob prvi obletnici vlade se tolkli po prsih kaj vse ste naredili je
               to sprejetje fiskalnega pravila bil eden izmed redkih ukrepov, s katerimi ste se
               lahko pohvalili in ste se in nikoli ne omenili, da je pri tem pomagala opozicija,
               nikoli. Tako da, če želite dobiti glasove kogarkoli, jaz lahko govorim v imenu svoje
               poslanske skupine, potem je treba potrkati na vrata poslanske skupine, predstaviti
               predlog, da bi lahko mi tudi kaj vprašali in tega pri fiskalnem svetu ni bilo. To
               izključno vzemite na svoj hrbet. Napaka, mogoče, tako kot je bilo prej povedano tudi
               namenoma narejena, ampak tako se ne dela, tako se ne usklajuje stvari, za katere
               potrebuješ dvotretjinsko večino. Vzemi ali pusti, to je res odlična metoda.</p>
               <p>Prav bi bilo, državna sekretarka, z vsem spoštovanjem, da nam poveste za tri ključne
               največje kategorije odhodkov, plače, socialne transferje in pokojnine kaj je v tem
               izračunu za leto 2017, 2018 in 2019 upoštevano.</p>
            </sp>
            <sp xml:id="SDT7-OZFIMP-nujna-55-2016-04-14.sp49">

               <speaker>PREDSEDNICA URŠKA BAN:</speaker>

               <p>Hvala lepa. Gospod Horvat, imate besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp50">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Jaz bi imel eno vprašanje. Glede na državno pomoč Novi Ljubljanski banki, ki ga je EU
               dovolila v višini 1,55 milijarde evrov 18. decembra 2013 ob tem, da se je Slovenija
               zavezala, sprejela pravzaprav katalog zavez med drugim tudi privatizacijo Nove
               Ljubljanske banke do 31. 12. 2017 bi torej ta okvir moral vsebovati na prihodkovni
               strani tudi znesek kupnine. Najbrž v letu 2018? To bi prosil, da mi razložite, ali
               vsebuje ali ne in če da, koliko? Obdobje do 2019 je izjemno pomembno. Jaz sem
               razočaran, da izgleda kot je dr. Trček povedal ne bo neke nove ekonomske politike,
               vsi v Evropi in v svetu jo delajo, mi pa izgleda, da puščamo kako bo bo, nekako bo
               že, ampak tak pametne države ne delajo, ne smejo delati. Do leta 2019 se bo marsikaj
               spremenilo.</p>
               <p>Tukaj je sedaj bilo tudi veliko diskusije o financiranju socialne države, o tem se
               premalo pogovarjamo. Seveda je prav, da smo socialna država, moramo biti socialna
               država, ampak premalo se pogovarjamo o tem kdo bo pa financiral socialno državo. Mi
               že dolga leta se gremo, če se preselim na področje pokojnin, se gremo pokojninske
               goljufije, goljufamo pravzaprav sami sebe. Res je, da imamo zapisano v naših
               pravilih, da če pokojninska blagajna ni vzdržna, da jo pač pomaga finančno
               servisirati državni proračun. Od leta 2009 pa do lanskega leta smo iz državnega
               proračuna za pokojnin dali več kot celotni proračun, 1,5 milijard evrov. Jaz si
               želim, da bi imeli takšen sistem, da bi dejansko v ožjem pomenu besede bila
               pokojninska blagajna vzdržna. To nam ne uspeva in ne vem ali bomo sedaj s <stage type="mag"/> <stage>(nadaljevanje)</stage> takšno ekonomsko politiko
               kot bomo očitno nadaljevali s takšno kot doslej, ne bomo reševali problema, ki ga
               poznamo vsi, ta pa je, da vsako leto za eno milijardo evrov več potrošimo kot
               ustvarimo ali še bolje rečeno eno milijardo premalo ustvarimo. Mi moramo takšno
               ekonomsko politiko vzpostaviti, da bomo, vem, da to ne gre od danes na jutri, ampak
               da bi recimo tam leta 2018, 2019 se vsaj približali temu cilju, da bomo za eno
               milijardo več ustvarili. To se da na ta način in edino na ta način, da se ustvarijo
               nova delovna mesta, boljše plačana delovna mesta ali pa kot sem poslušal nekatere
               vsebine, nekatere referate iz Davosa, da bodo ustvarili roboti. Zdaj to zveni morda
               malo znanstveno fantastično, futuristično, ampak razvoj gre v tej smeri. In tukaj je
               moje razočaranje, da ne vidim nekih ukrepov nove ekonomske politike, boljšega,
               ugodnejšega okolja za investicije za nova delovna mesta, ki bi izdatneje polnili
               proračun in tudi pokojninsko blagajno, ki zdaj ne bi smela biti tema in na nek način
               se mi zdi nekorektno, da se ukvarjamo oziroma ukvarjate bolje rečeno v koaliciji s
               tem kako boste, kot je kolegica Alenka Bratušek rekla, penzijonistom popravili
               penzije v povprečju 2 evra na mesec ali dve kepice sladoleda kot večkrat pravim. Za
               200 evrom bi jim morali popraviti ne za 2 evra, torej 100-krat več, to bi moral biti
               naš cilj. Se pravi več moramo ustvariti in najbrž vsi vemo kje se dela denar oziroma
               kje raste denar, kdo ustvarja denar. In tudi na področju tako imenovane vitke države
               se nič ne dogaja, država je preveč požrešna, glede na to koliko ustvarimo. In glejte
               kakšni scenariji nas čakajo še do leta 2019, nočem biti skeptik, nočem biti pesimist,
               ampak samo navržem, glejte, če pade Ciprosova vlada zdaj v Grčiji kaj se lahko zgodi.
               Včeraj smo na Odboru za zunanjo politiko govorili o referendumu na Nizozemski, potem
               imamo referendum kmalu v Združenem kraljestvu. Kaj to pomeni? To pomeni, da ser lahko
               zgodi, da bo Evropska unija oslabljena, da se bo gospodarstvo ohlajalo. Mi pa vemo,
               da večino tega kar izvozimo, večino, mislim, da dobrih 80 % izvozimo prav v države
               Evropske unije. Tako, da lahko na nek način trepetamo, če se bo najmočnejše
               gospodarstvo v Evropski uniji tudi ohlajalo, ker bo to čutilo tudi slovensko
               gospodarstvo in tudi državni proračun. Na nek način pa si lahko razlagam, najbrž mi
               je to dovoljeno, da je minister za finance tako zelo pohitel s tem odlokom, ker s
               kakšnimi zadevami, roko na srce, zamujamo tudi kakšno leto ne samo na finančnem
               področju, ampak da je minister s tem pohitel prav zaradi tega, da bi nekako zapečatil
               tudi morda apetite koalicijskih strank, saj opozicija ima tudi apetite, ampak te se
               ne sliši, pa nenazadnje bi jaz bi vesel, da bi še kakšne apetite izrazila ministrica
               za družino, da bi rekla: "Rabim 40 milijonov za boljšo družinsko politiko", podobno
               minister za kmetijstvo, pa najbrž tudi kakšen minister iz stranke SMC, recimo
               gospodarski minister, da bi zahteval <stage type="mag"/>
               <stage>(nadaljevanje)</stage> dodatnih 100 milijonov za skladnejši regionalni razvoj in tako dalje.
               In zdaj, ko bo tukaj pečat bo na nek način, tako si lahko razlagam, ko bo ta okvir
               zapečaten, bo imel minister Mramor mirno spanje do konca mandata. Hvala.</p>
            </sp>
            <sp xml:id="SDT7-OZFIMP-nujna-55-2016-04-14.sp51">

               <speaker>PREDSEDNICA URŠKA BAN:</speaker>

               <p>Hvala lepa. Repliko ima gospod Trček. Izvolite. <stage>/ oglašanje iz dvorane/</stage> Razpravo, se
               opravičujem.</p>
            </sp>
            <sp xml:id="SDT7-OZFIMP-nujna-55-2016-04-14.sp52">

               <speaker>DR. FRANC TRČEK (PS ZL):</speaker>

               <p>Moram še na kratko se oglasiti. Seveda ekonomska politika ali politična ekonomija
               kakorkoli hočete, ampak z vsem dolžnim spoštovanjem do Nove Slovenije, ta družba je
               kjer je, ker se v letih 2004-2008 ni vzpostavila neka ekonomska politika, ki bi
               naredila nek meta preboj, če se tako izrazim. To je enostavno dejstvo. Takrat se je <stage>/
               nerazumljivo./</stage> gre se v EU, gre se v eno, gre se v drugo. Tukaj ogromno govorimo o
               zamujanju. Pametne države v Evropski uniji tudi včasih zamujajo zaradi taktik in
               strategij določenih držav. Že tisto naše preko palca delanje bančne luknje, saj veste
               kako se je dogajalo, ne vem, bom rekel tudi tukaj je nekako potrebno biti bolj
               pameten, ampak iztočnico mi je dal predhodnik. Očitno se je SD že vse zmenil, ko
               nobenega od tako imenovanih socialnih in demokratov ni tukaj. Zdaj, tukaj ubogega
               kolega Prikla napadamo, pa malo ga moram braniti vseeno, SMC molčijo ali so dosegli
               ZEN ali kakorkoli, jaz ne vem, tukaj je nek proračun ne glede na to kjer človek sedi,
               zdaj mi se pa pogovarjamo evo, glejte, mi ne moremo moje poslansko vprašanje za to
               sejo o neki uspešni slovenski firmi, o kateri večina niti ne ve, eno obvoznico tam za
               Impol naredi, o proračunu se bomo pa malo pogovarjali, da sploh ne vemo kako in kaj.
               Jaz ne bi te seje vlekel več naprej. Jaz vem, da bo to koalicija požegnala tako kot
               je požegnala karkoli vsaka koalicija, pa čas bi bil za neko moralno etično prenovo,
               če ste <stage>/ nerazumljivo/</stage> Jaz bom v imenu Združene levice glasoval proti, verjetno bo
               tudi ne glede na različna prečenja cela opozicija naredila isto. Zdaj pa bom malo
               zlorabil to razpravo tudi z repliko gospe Alenki. Jaz sem sicer opozicija, ampak jaz
               ne morem več spati kako šlamastiko se mi tukaj gremo, jaz sem insomničen zaradi, bom
               kar rekel, "sranja", ki se dogajajo v slovenski politiki in je čas, da se to neko že
               neha. Hvala za besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp53">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Verbič. Izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp54">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoča.</p>
               <p>Neoziraje se, da je spoštovani dr. Trček malce komentiral kar se tiče moje poslanske
               skupine ali nas članov, sem predhodno itak imel namen se oglasiti. Preden bi se
               dotaknil same vsebine si bom dovolil malce komentirati dosedanjo razpravo s strani
               posameznih poslancev, poslank. Prvo kar je, ko je bil komentar bolela nas bo glava v
               zvezi s tem okvirom za pripravo proračunov. Tukaj bi si dovolil reči, da boli nas že
               sedaj glava zaradi, če govorim dokapitalizacijo bank v državni lasti, podrejenih
               obveznic in tako naprej, ki je bilo v času predsedovanja mag. Alenke Bratušek takrat
               zelo jasno izpostavljeno, rešiteljica financ Republike Slovenije. V tem kontekstu
               lahko tudi takoj odgovorim, da jaz verjamem temu dokumentu, ki je bilo prej rečeno
               ali sploh kdo verjame. Osebno verjamem predvsem zaradi tega, kajti ponavljam, to je
               okvir za pripravo proračunov sektorja države <stage>/oglašanje iz dvorane/</stage> če lahko
               nadaljujem. Glede na to, da je s strani državne sekretarke bilo že nekajkrat omenjeno
               kaj še sledi temu preprosto ne razumem zakaj je v neki smeri tako odklonilno stališče
               razen to kar je značilno, da katerikoli dokument, ki je pripravljen na Ministrstvu za
               finance opozicija ima tak ali drugačen razlog, ki ga navede in praviloma v tem
               odboju, ki sem član tega odbora se je vedno izkazalo, <stage type="mag"/> <stage>(nadaljevanje)</stage> da katerikoli dokument, ki je pripravljen se
               vedno najde nek razlog, da ni primeren oziroma da je deležen kritike in podobno,
               ampak to je sestavni del političnega sistema, kjer opozicija v neki smeri išče, najde
               ali kakorkoli obrazlaga zakaj nek dokument ni primeren.</p>
               <p>Kar se tiče spoštovanega poslanca dr. Trčka, moram priznati, da ko je napovedal zmago
               na naslednjih volitvah, mu to privoščim. Komentar, ki ga je dal v neki smeri, pa sem
               zaznal kot da se že vidi kot predsednik izvršilne veje oblasti. Tudi to je prav
               sestavni del tega političnega življenja.</p>
               <p>Tisto, kar sem želel vseeno se dotakniti samega krovnega dokumenta današnje razprave.
               Sam moram priznati, da kritično v kakšnem področju prav gotovo imam v neki smeri tudi
               pomislek, vendar me prepričajo ta izhodišča, da bo deležno v nadaljevanju neke
               nadaljnje aktivnosti, hkrati pa ocenjujem, da je ta dokument v neki smeri ta hip
               primeren za nadaljnjo obravnavo.</p>
               <p>Moram se obregniti še ob eno zadevo, ki je bilo tudi uvodoma izpostavljeno ta tako
               imenovani fiskalni svet. Glede očitka zakaj ga nimamo. Res je, da je potrebno javno
               povedati in priznati, da je za imenovanje fiskalnega sveta potrebna dvotretjina, se
               pravi 60 glasov poslancev in po mojem vedenju je koalicija poslanskih skupin storila
               vse, da bi te zadeve bile tudi izpeljane in potrjene na plenarni seji Državnega
               zbora. Vendar realnost in notorno dejstvo je, da koalicija nima 60 glasov. To pomeni,
               če govorim izključno za imenovanje fiskalnega sveta, da ne bo sprejeto dokler se ne
               bo v neki smeri zgodil nek razum, da je poleg tega tako imenovanega fiskalnega zakona
               potrebno tudi ta organ fiskalnega sveta. Ob tej priliki bi še enkrat poudaril. Jaz
               mislim, da pred časom sem na nekem odboru tudi izrazil komentar, da se zahvaljujem
               vsem tistim, ki so pripomogli k temu, da se je ta tako imenovani fiskalni zakon
               sprejel, se pravi tako v poslanski skupini Zavezništvu kot Novi Sloveniji, čeprav to
               ni moja pristojnost, hkrati pa lahko rečem, da v tem delu neko obliko zadovoljstva,
               da je premagal nek razum. Prav gotovo fiskalnega sveta najverjetneje ne bomo dobili
               predvsem zaradi tega, kajti katerikoli predlog predlagan za imenovanje člana kot se
               je tudi sedaj izkazalo, da kljub temu, da so posamezniki bili predlagani z nekimi
               strokovnimi kompetencami je zaradi imen in podobno vedno nek razlog in je tudi
               legitimno, da niso sprejemljivi za opozicijo, vendar ne potem tako javno prikazovati
               kot da je koalicija kriva, da nimamo praktično še fiskalnega sveta, kaj šele v tem
               primeru izvršilna veja oblasti, konkretno Ministrstvo za finance. Če za ta delček
               zaključim pred nadaljnjo debato, ki se bo prav gotovo razvila, ponavljam, verjamem
               temu dokumentu in tudi verjamem državni sekretarki, da v nadaljevanju se bo v zvezi z
               okvirom za pripravo proračuna sektor država za obdobje 2017-2019 prav gotovo, da bo
               temu sledilo še nekaj aktivnosti in se bodo tudi izkristalizirali in najverjetneje
               zadovoljivo odpravile marsikatere pomanjkljivosti ali pa morda tudi iztočnice, ki so
               v dosedanji razpravi bile prisotne. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp55">

               <speaker>PREDSEDNICA URŠKA BAN:</speaker>

               <p>Hvala lepa. Dve replike imamo, najprej gospod Trček, pa potem gospa Bratušek.</p>
            </sp>
            <sp xml:id="SDT7-OZFIMP-nujna-55-2016-04-14.sp56">

               <speaker>DR. FRANC TRČEK (PS ZL):</speaker>

               <p>Hvala za besedo. Bom repliciral, ampak najprej si ne morem kaj, da ne bi rekel,
               verjamem v ta dokument, to je podobno tako kot da jaz vidim tisti prospekt za
               Mercator pike, ki je notri, če zbereš toliko in toliko pik je lonec narisan in potem
               bom rekel jaz pa verjamem, da bomo v nedeljo imeli dobro južno. Verjamem, da ima
               gospod iz SCM dosti več podatkov o nas, ampak jaz na tako religioznost ne pristajam,
               tudi na področju numinoznega, kaj šele kot poslanec Državnega zbora. <stage type="mag"/><stage>(nadaljevanje)</stage> Glede tega, jaz kot
               mandatar naslednje vlade? V Združeni levici, če pride do tega in ko se selekcioniramo
               bomo ljudje postavljali po nekih kvalitetah. Jaz moram reči, da sestava te Vlade, dve
               tretjine te Vlade je nekompetentna, meni je žal. Po partijskih kvotah, kakorkoli. Ne
               bi rad bil žaljiv. Tudi, zaradi tega se včasih pri nas stepemo, ker je seveda boljše
               kot v kakšnih drugih strankah, ker to vse tlačite notri in se recimo Janezu nič ne
               upate reči ali pa še komu drugemu, ampak to so različne politične kulture, ki jih
               imamo v tej državi.</p>
               <p>Zaključil bi s tem slanim fiskalnim svetom. Veste kakšno je stališče Združene levice
               do tega, ampak vi, ki ste to takrat požegnili in sedaj govorec SMC: "Ga nikoli ne
               bomo dobili". Kakšno stališče je to, kakšno poročilo je to? Če ste resni, če ste
               požegnili to pravilo, ki je bilo po mojem osebnem namenu čisto nepotrebno, saj imamo
               Zakon o javnih financah, ki v začetnih členih nekaj lepega pove se zaklenite v klet,
               ker smo po navadi v KNOVS notri in čukajte notri ob vodi pol dneva in se boste
               zmenili za ta vaš slavni fiskalni svet. To je, potem neodgovorna politika nekako, da
               se ne morete to zmeniti. V bistvu se mi ne da več debatirati.</p>
               <p>Eni so pač religiozno navdahnjeni ob, pa ne bi rad bil žaljiv do vseh verujočih tukaj
               prisotnih in tistih, ki to gledajo, ampak jaz ne vem, začetek debate o nekem
               proračunu ni neki papeški dokument ali ne vem kaj, to je del neke sekularne države,
               kjer ne moremo funkcionirati na način verjeti ali ne verjeti. Ne vem, kaj naj mi,
               potem iz opozicije damo denar skupaj in gremo skupaj šlogarci ali pa bo vsak svojo
               šlogarco imel in glih iz Maribora prihajam, saj veste zgodbe o šlogarcah tam. Se
               opravičujem, to je pod vsakim nivojem.</p>
               <p>Tudi ta neka. Ali veste, vi boste sedaj že na polovici mandata in jokate kaj je bilo
               in kaj ni bilo. Jaz seveda lahko švrknem, da takrat niso to naredili, ampak saj ste
               se tam, ne vem, leto pa pol SMC nekaj sestajali, da boste delali prevzem oblasti gor
               in dol, saj ste imeli neko analizo kaj je bilo. Jaz se gospoda Cerarja spomnim, ko je
               v tistih štrikanih puloverjih bil malo čez 30 star na <stage>/ nerazumljivo/</stage>, saj celo
               profesionalno življenje okoli te hiše hodil, saj je vedel v kaj boste padli. To je za
               mene izguba časa. Lahko rečemo, tista vlada je zavozila svoje. Z vsem dolžnim
               spoštovanjem Alenke zavozila svoje, vi pa boste to maksimalno zavozili. Hvala za
               besedo.</p>
            </sp>
            <sp xml:id="SDT7-OZFIMP-nujna-55-2016-04-14.sp57">

               <speaker>PREDSEDNICA URŠKA BAN:</speaker>

               <p>Hvala lepa. Izvolite, gospa Bratušek, za repliko.</p>
            </sp>
            <sp xml:id="SDT7-OZFIMP-nujna-55-2016-04-14.sp58">

               <speaker>MAG. ALENKA BRATUŠEK (PS NP):</speaker>

               <p>Gospod Verbič tudi jaz sem vesela, da ste tako verni in verjamete eni strani papirja.
               V redu, vas bo pač še malo bolj bolela glava.</p>
               <p>Kar se tiče dokapitalizacije bank vas bom spomnila na, jaz ne vem, nekaj sej nazaj,
               ko je bilo vaše vprašanje: Zakaj hudirja v banke nismo dali še malo več denarja?
               Veste kako bi vas šele potem bolela glava?</p>
               <p>Kar se tiče fiskalnega sveta imam sedaj konkreten predlog gospod Vebrič. Jaz
               predlagam, da prepustite oblikovanje predloga opoziciji. Jaz sem prepričana, da se
               bomo lahko dogovorili in vi, potem morate to kar bomo mi pripravili dopolniti do 60
               glasov. Tako se obnašate in to je neodgovorno. Temu se reče neodgovorna politika. Če
               se pa strinjate s tem povejte, jaz prevzamem iniciativo, speljemo razpis in bomo mi
               pripravil predlog in vi boste zagotovili glasov kolikor jih je potrebnih do 60, ker
               očitno to kar je na mizi po vaših interpretacijah brez besed, brez vprašanj je treba
               podpreti. Naredite to, naredite na tak način in prišli bomo do fiskalnega sveta.</p>
            </sp>
            <sp xml:id="SDT7-OZFIMP-nujna-55-2016-04-14.sp59">

               <speaker>PREDSEDNICA URŠKA BAN:</speaker>

               <p> Še enega poslanca imam prijavljenega trenutno za razpravo, potem bom dala besedo
                  <stage type="mag"/><stage>(nadaljevanje)</stage> še enkrat državni
               sekretarki. Gospod Horvat, izvolite.</p>
            </sp>
            <sp xml:id="SDT7-OZFIMP-nujna-55-2016-04-14.sp60">

               <speaker>JOŽEF HORVAT (PS NSi):</speaker>

               <p>Bom čisto kratek.</p>
               <p>Jaz vem, da je kolega Verbič, spoštovanja vreden kolega, moder mož, zato mu ne bom
               repliciral. Moram pa povedati kako smo mi dojemali to usklajevanje kandidatov za
               fiskalni svet. Praktično ga ni bilo. Minister je rekel: "Poglejte, tale je pa vaš."
               Ne minister, ne sme biti naš. Lahko je <stage>/ nerazumljivo/</stage>, samo da ni naš. Strokovnjak
               mora biti, ampak to je bil eden pogovor, morda dva, za Zakon o fiskalnem pravilu za
               katerega je seveda in je prav tudi gospod Mramor na ECOFIN dobil aplavz, morda ga je
               tudi za to doletela dobra nagrada, tam pa je bilo veliko pogajanj. Smo risali
               projekcije in histograme itd., kakšen bo fiskalni napor in kakšna bo dinamika
               zmanjševanja strukturnega primanjkljaja, strukturnega deficita. Sedaj imam konkretno
               vprašanje oziroma moje začudenje. Takrat ni bilo niti ene besede s strani ministra na
               teh pogajanjih, da ta evropska metodologija ni dobra in mi smo njemu zaupali. Sedaj
               me vprašajte vi kako se mi sedaj počutimo? Mi smo ministru zaupali. Smo prvotno
               vztrajali pri švicarski formuli, potem smo se nekako poenotili glede evropske formule
               kot je minister povedal, ampak glede te metodologije, ki sedaj v poročilu Evropske
               komisije Slovenijo imenuje, da bo največji strukturni bolnik v letu 2017, da nas na
               to opozarja EMF. Ne, mi pravimo, ne, čakajte malo, to niso resne institucije, to bomo
               mi po svoje. Jaz bi sedaj tukaj rad videl gospoda Istvan P. Szekely, da bi se z njim
               soočili, predstavnika Evropske komisije namreč. Tukaj imamo mi problem. Ni
               iskrenosti, zato sem uvodoma govoril o "fair play". Jaz bi z veseljem ta finančni
               okvir podprl, ampak toliko je neznank, toliko je vprašanj, toliko je fig v žepu, da
               enostavno ne morem tega podpreti.</p>
               <p>Tudi si mislim, da mi bo dovoljeno moje mnenje, da se pravzaprav nikomur ne mudi za
               imenovanje fiskalnega sveta, zakon imamo, ustavo imamo. Mojstrov, ki bi vzeli to
               orodje v roke torej Zakon o fiskalnem pravilu pa nimamo, torej, orodje ne deluje,
               Zakon o fiskalnem pravilu ne deluje in posledično, če gremo navzgor, ustavno določilo
               se ne spoštuje. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp61">

               <speaker>PREDSEDNICA URŠKA BAN:</speaker>

               <p>Hvala lepa. Kot sem rekla dajem besedo gospe Vraničar Erman.</p>
            </sp>
            <sp xml:id="SDT7-OZFIMP-nujna-55-2016-04-14.sp62">

               <speaker>MAG. MATEJA VRANIČAR ERMAN:</speaker>

               <p>Hvala lepa.</p>
               <p>Najprej kar se tiče prelaganja obveznosti na naslednje vlade. S tem odlokom se
               določajo ciljni saldi, ki pomenijo 0,6 % napor pri zniževanju deficita sektorja
               država v obdobju vsakega leta. Za leto 2016 to pomeni kot izhodiščno leto za to odlok
               je predviden deficit sektorja država 871 milijonov, za naslednje leto 1,6 % BDP ali
               650 milijonov. Na toliko približno po 220 do 240 milijonov na leto znižujemo deficit.
               To zniževanje želimo doseči s počasnejšo rastjo oziroma s stagniranjem odhodkov
               sektorja država ob zagotovljeni rasti prihodkov. Tako da se bo v bistvu ta razkorak
               med prihodki in odhodki povečeval in na ta način bomo v bistvu dosegli tudi potreben
               napor pri zniževanju salda sektorja država. <stage type="mag"/><stage>(nadaljevanje)</stage> Ta odlok bo pred vami ponovno naslednje leto, ker je
               treba cilje vsako leto oziroma dvakrat na leto jih je treba preverjati glede na nove
               makroekonomske kazalce, glede na nove podatke. Zaradi tega bo mogoče že naslednje
               leto narediti dodatno prenovljeno napoved za leto 2018 in seveda tudi vsa naslednje
               leta. Zato seveda ne morem sprejeti kritike, da je s predlaganim fiskalnim naporom
               vse preloženo na naslednje vlade, kaže pa neko smer in izhajajoč iz te smeri bodo
               tudi naslednje vlade morale nadaljevati in kaže to pravzaprav na neko stabilnost v
               javnofinančnih projekcijah ne glede na to kako se oziroma katero leto je volilno
               leto.</p>
               <p>Kaj je upoštevano za največje kategorije odhodkov? Na področju plač v javnem sektorju
               je za leto 2017 upoštevano, da se realizira vse to kar je bilo dogovorjeno že v
               dogovoru s sindikati iz leta 2015 in nič več, kar pomeni samo napredovanja razen tega
               kar je letos dogovorjeno, samo napredovanja. Za naslednja leta pa bi veljali
               uveljaviti formulo, po kateri bi lahko odhodki za stroške dela v javnem sektorju
               rasli počasneje kot je rast nominalnega BDP in sicer za 1,7 % počasneje.</p>
               <p>Na področju socialnih transferjev se predvideva v masi stagnacija, vendar to ne
               pomeni, da ni mogoče razmišljati o kakršnikoli spremembah pri posameznih socialnih
               transferih, ne govorim o pokojninah v tem trenutku, da ne bo pomote, se pravi,
               govorim o teh socialnih transferih, ki izhajajo predvsem iz zakonodaje Ministrstva za
               delo. Ne pomeni to, da ni mogoče dogovarjati spremembe v konkretnih ukrepih, govorim
               o masi, ki je za ta namen lahko namenjena. Na področju pokojnin je upoštevana
               projekcija prihodkov pokojninske blagajne tako kot jo je predvidela sama pokojninska
               blagajna in pa zniževanje izrednega transfera iz državnega proračuna v pokojninsko
               blagajno, zaradi rasti prihodkov. Konkretno za leto 2017 je predvideno tudi
               spoštovanje Zakona o, formule za redno usklajevanje pokojnin, po ZPIZ zakonu.
               Pričakuje pa se glede regresa v bistvu neka ustrezna restriktivnost. Kar se tiče
               subvencij je predvideno, da se bodo odhodki iz tega naslova iz evropskih virov se
               pravi iz evropskih sredstev nekoliko povečevali v zadevnem obdobju hkrati pa
               zniževale subvencije iz integralnih virov in se preusmerjale na povratne vire. </p>
               <p>Kar se tiče kupnine od NLB. Omenila sem že v svoji prvi razpravi ali prvem odzivu, ne
               spomnim se sedaj, ampak definitivno v današnji razpravi sem že omenila, da kupnine ne
               znižujejo oziroma ne vplivajo na prihodke A bilance, ampak zmanjšujejo dolg oziroma
               zahtevajo manjši obseg refinanciranja, to je v skladu z Zakonom o javnih financah se
               lahko kupnine od premoženja uporabijo za ta namen in nobenih prihodkov iz tega
               naslova projekcije v tem trenutku ne predvidevajo. To je tisto, kar se na neki način
               pričakuje, ampak se v samih projekcijah ne predvideva. <stage type="mag"/> <stage>(nadaljevanje)</stage> Enako boste videli tudi oziroma če pogledate
               nazaj vse predloge proračunov oziroma sprejete proračune v C bilancah tega prihodka
               ne predvidevajo. Ko pa se realizira v obsegu v kakršnem se realizira pa dejansko
               pomeni znižanje dolga.</p>
               <p>Financiranje pokojninske blagajne oziroma ta izredni transfer trenutno velik
               milijardo 100 milijonov evrov s predvidenim zniževanjem na cirka 1 milijardo v
               naslednjem srednjeročnem obdobju. Saj vemo, kdaj je ta zadeva nastala? Znižale so se
               v nekih letih nazaj prispevne stopnje za delodajalce, s tem smo postali ena redkih
               držav oziroma država z največjim razkorakom med prispevno stopnjo, ki jo za prispevke
               za socialno varnost plačujejo delodajalci in delojemalci. Zagotovo v tem obdobju ni
               bil nikdar primeren trenutek, da bi se zgodba obrnila oziroma da bi se začele zadeve
               spreminjati kot je bilo tudi v eni od razprav očitano, ampak to je pač treba vzeti v
               zakup in to upoštevati, ko se bo začela razprava o širših spremembah na področju
               financiranja pravic iz socialne varnosti in obsega pravic, ki se iz tega naslova
               financirajo, ampak to ni predmet današnjega gradiva.</p>
               <p>V zvezi z očitkom glede zagovarjanja metodologije naj opozorim, da je eno zgodba o
               formuli, ki je vključena v Zakon o fiskalnem pravilu na podlagi pogajanj, ki so bila
               izvedena v času sprejemanja Zakon o fiskalnem pravilu, drugo pa je vprašanje evropske
               metodologije za izračun strukturnega napora oziroma predvsem predpostavk, ki jih
               Evropska komisija upošteva za izračun proizvodne vrzeli oziroma tako imenovanega out
               gape, ki pravzaprav kaže v katerem trenutku začneš rasti hitreje kot je tvoja
               potencialna rast in kdaj rasteš počasneje. Hvala lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp63">

               <speaker>PREDSEDNICA URŠKA BAN:</speaker>

               <p>Hvala lepa. Zaključujem razpravo k 1. členu predloga odloka.</p>
               <p>Prehajam na razpravo in 2. člen in amandma k 2. členu vložen s strani koalicijskih
               poslanskih skupin. Želi kdo razpravljati? <stage>(Ne.)</stage> Dajem ta amandma k 2. členu na
               glasovanje.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma k 2. členu je sprejet.</p>
               <p>V razpravo dajem 3. člen. Tudi k temu členu je vložen amandma koalicije. Če ni
               razpravljavcev, potem glasujemo o tem amandmaju.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma k 3. členu je sprejet.</p>
               <p>V razpravo dajem še zadnji člen predlog odloka, h kateremu pa ni vloženih amandmajev.
               Ni razpravo. Zaključujem razpravo.</p>
               <p>Prehajamo še na glasovanje o vseh členih oziroma o vseh delih predloga odloka skupaj.
               Dajem na glasovanje vse člene. Se opravičujem. Obrazložitev glasu, gospod Horvat.</p>
            </sp>
            <sp xml:id="SDT7-OZFIMP-nujna-55-2016-04-14.sp64">

               <speaker>JOŽEF HORVAT (PS NSi):</speaker>

               <p>Hvala lepa. Obrazložitev v imenu Nove Slovenije - krščanski demokrati. Glasoval bom
               proti predlogu tega odloka. Na žalost niso bile upoštevane naše želje po neki <stage type="mag"/><stage>(nadaljevanje)</stage> razpravi, ki bi bila bolj
               fer razprava. Gre za po naši oceni izjemno pomemben dokument in če smo sodelovali pri
               Zakonu o fiskalnem pravilu in prispevali tudi svoje glasove smo najbrž toliko vredni
               kot opozicijska stranka, da bi dobili pojasnila, ki smo jih tukaj terjali. Tega ni
               bilo, zato sem razočaran nad tako razpravo nad takim odnosom. Upam, da to ne bo
               postalo neko pravilo, ker kot povedano po sprejetem Zakonu o fiskalnem pravilu se
               tokrat prvič ukvarjamo s tovrstnim dokumentom. Preveč je vprašanj, neznank, na katere
               ni bilo odgovora. Jaz se zahvaljujem gospe državni sekretarki, ki brani barve
               ministra, ampak za tako pomemben dokument bi bilo potrebno načrtovati razpravo in
               obravnavo tega odloka na datum, ko je minister v Sloveniji in bi tukaj dejansko moral
               sedeti za tem omizjem. Torej, glasoval bom proti predlogu tega odloka. Hvala
               lepa.</p>
            </sp>
            <sp xml:id="SDT7-OZFIMP-nujna-55-2016-04-14.sp65">

               <speaker>PREDSEDNICA URŠKA BAN:</speaker>

               <p>Želi še kdo obrazložiti glas? <stage>(Ne.)</stage> Glasujemo o vseh členih odloka skupaj.</p>
               <p>Kdo je za? <stage>(12 članov.)</stage> Kdo je proti? <stage>(3 člana.)</stage></p>
               <p>Členi odloka so sprejeti.</p>
               <p>Zaključujem drugo obravnavo predloga odloka na matičnem delovnem telesu. Oba sprejeta
               amandmaja bosta vključena v dopolnjen predlog akta, ki bo sestavni del poročila
               odbora. O tem, če se strinjate bom na seji DZ poročala jaz? Da pa bo DZ predlog
               odloka o okviru za pripravo proračun sektorja država za obdobje 2017 do 2019
               obravnaval na redni aprilski seji DZ predlagam kot sem že v uvodu povedala še
               naslednji sklep: "Odbor za finance in monetarno politiko predlaga, da se dnevni red
               18. seje DZ razširi z naslednjo točko dnevnega reda. Predlog odloka o okviru za
               pripravo proračuna o sektorju država za obdobje od 2017 do 2019." Dajem ta predlog
               sklepa na glasovanje. Želi kdo obrazložiti glas? <stage>(Ne.)</stage> Glasujemo o tem predlogu
               sklepa.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Sklep je sprejet.</p>
               <p>S tem zaključujem glasovanje o predlogu sklepa, to točko dnevnega reda in današnjo
               sejo Odbora za finance. Hvala lepa. <title>Seja je bila končana 14. aprila 2016 ob
                  17.39.</title>
               </p>
            </sp>
         </div>
      </body>
   </text>
</TEI>
