<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-43-2017-11-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DA405342CE905D54C12581BC002FC553</idno>
               <idno type="custom" subtype="day">F7B584B517598D32C12581D800304C8A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F7B584B517598D32C12581D800304C8A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-43-2017-11-02.OZFIMP" n="43">
               <name>redna seja</name>
               <date when="2017-11-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-43-2017-11-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-43-2017-11-02.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">43. seja</stage>
            <stage type="date">(2. november 2017)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je začela ob 12.04.</stage>


            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, spoštovani predstavniki Vlade, ostali prisotni, lepo
               vas pozdravljam.</p>
               <p>Pričenjam 43. sejo Odbora za finance in monetarno politiko.</p>
               <p>Obveščam vas, da so se za današnjo sejo opravičili naslednji poslanci: Roberto
               Battelli, Nada Brinovšek in Uroš Prikl. S pooblastili pa na današnji seji namesto
               Marka Ferluge sodeluje Anita Koleša in namesto gospe Suzane Lep Šimenko gospod
               Danijel Krivec.</p>
               <p>S sklicem seje ste prejeli predlagani dnevni red današnje seje odbora.  V poslovniškem roku nisem
               prejela drugih predlogov v zvezi z dnevnim redom, zato ugotavljam, da je določen
               takšen dnevni red, kot ste ga prejeli s sklicem današnje seje.</p>
               <p>Prehajam na <title>1. TOČKO DANAŠNJEGA DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O DAVČNEM POTRJEVANJU RAČUNOV,</title> skrajšani postopek.</p>
               <p>Predlagatelj tega zakona je Vlada.</p>
               <p>Kolegij predsednika je na 107. seji 6. 10. 2017 sklenil, da se predlog zakona
               obravnava po skrajšanem postopku.</p>
               <p>K obravnavi te točke so bili vabljeni predstavniki Ministrstva za finance in
               Zakonodajno-pravna služba.</p>
               <p>Kot dodatno gradivo smo prejeli pisno mnenje Zakonodajno-pravne službe z dne 18. 10.
               2017 in mnenje Komisije Državnega sveta za gospodarstvo, obrt, turizem in finance z
               dne 27. 10. 2017.</p>
               <p>Rok za vložitev amandmajev je potekel 27. 10., amandmaji pa v tem roku niso bili
               vloženi.</p>
               <p>Pričenjam drugo obravnavo predloga zakona in dajem najprej besedo za dopolnilno
               obrazložitev predloga zakona državnemu sekretarju na Ministrstvu za finance.</p>
               <p>Gospod Tilen Božič, izvolite.</p>
            </sp>
            <sp who="SDT7:BožičTilen">

               <speaker>TILEN BOŽIČ:</speaker>

               <p>Hvala za besedo, spoštovana predsednica. Spoštovane poslanke, poslanci in gostje.</p>
               <p>S predlaganim zakonom Vlada dopolnjuje veljavno ureditev obveznosti davčnega
               potrjevanja računov pri gotovinskem poslovanju zavezancev, to je tako imenovanih
               davčnih blagajn. Kot se najbrž spomnite, je bila v maju letos izvedena analiza
               učinkov ukrepa davčnega potrjevanja računov v prvem letu po njegovi uvedbi, uvedli
               smo ga seveda 1. januarja 2016, in ta je tudi pokazala, da je bil ukrep učinkovit
               tudi v delu, kjer je zakon dopuščal izvajanje postopka davčnega potrjevanja računov z
               uporabo vezane knjige računov. Na tistem mestu je bila namreč vzpostavljena ena
               hipoteza, da dopuščamo možnost, da bi se morebiti nekateri bolj iznajdljivi zavezanci
               odločili, da bi to možnost izkoristili morda nekako drugače, kot je bilo sprva
               predvideno. No, na podlagi te analize je bilo potem tudi ugotovljeno, da se na terenu
               težave s tem načinom ne dogajajo in iz tega razloga je potem prišlo do pobude, da bi
               to možnost, ki je bila sicer prvotno predvidena kot prehodna možnost, ki bi veljala
               dve leti, bi se jo podaljšalo oziroma da bi se omogočilo, da lahko davčni zavezanci
               uporabljajo vezano knjigo računov trajno kot alternativno možnost za namene
               potrjevanja računov.</p>
               <p>Tako da<gap n="…"/> Poleg tega smo v zakonu predvideli tudi, da se podaljšuje čas, v katerem
               mora zavezanec sporočiti podatke o izdanih računov iz te vezane knjige računov in
               tako v primeru izdaje računov z uporabo elektronske naprave, seveda, takšen podatek
               pošlješ še pred izdajo računa, tam se potrdi, na Finančni upravi, in potem lahko
               zavezanec račun izda, v tem primeru pa sedaj predvidevamo, prej je bilo sprva najprej
               v desetih dneh od izdaje, sedaj pa v desetih dneh po obdobju, na katerega se tak
               izstavljen račun tudi nanaša. Zdaj ta pristop nekako omogoči oziroma predstavlja eno
               poenostavitev za davčne zavezance, tako da lahko, ne vem, konec meseca prenese <stage>/
               nerazumljivo/</stage> vse te podatke, lahko do računovodskega servisa, bodisi to delajo sami
               in vse skupaj potem v relativno kratkem času potrdijo.</p>
               <p>Dodatno je k temu seveda vezano tudi to, da pa podaljšujemo rok, v katerem lahko, se
               pravi njihove stranke, takšen račun preverijo. Se pravi, najbrž vam je znana tudi
               tista aplikacija, ki jo lahko zavezanci uporabljajo, je dosegla, lahko rečem, dober
               doseg med strankami. Tako lahko posamičen kupec tudi preveri, ali je bil nek račun
               fiskaliziran <stage>(?)</stage> ali ne in ravno ta del nekoliko podaljšujemo še za dodatnih 30
               dni.</p>
               <p>Tukaj bi veljalo omeniti še eno reč, glede vezane knjige računov <gap n="…"/> Predvideli smo
               oziroma v tem času je bila tudi vzpostavljena Mini blagajna, ki jo omogoča Finančna
               uprava. To je v bistvu aplikacija, ki si jo lahko vsak naloži, morebiti na mobilni
               telefon ali tablico, je brezplačna in na ta način v realnem času fiskalizira svoje
               izdane fakture. Na ta način se nekako spodbuja  takšen mehek prehod. Se pravi, da ne bi kar nekega dne
               odpovedali vezane knjige računov, ampak da tudi z neko rešitvijo, za katero
               ocenjujemo, da je dobra, primerna, pa enostavna tudi za uporabo s strani zavezancev,
               da sami, v kolikor teh računov seveda na mesečni ravni izdajo nekaj več in bi jim to
               predstavljalo neko administrativno obremenitev, da lahko posežejo po taki aplikaciji,
               ki je, kot že omenjeno, brezplačna, in se odločijo za, lahko temu rečemo, simultano
               fiskalizacijo računov.</p>
               <p>Nekaj dodatnih sprememb je bilo seveda še vezano na sankcijske določbe glede na to,
               da jih je bilo treba tudi uskladiti s temi spremembami, ki jih v tem trenutku
               predlagamo.</p>
               <p>Tako da, spoštovani poslanke in poslanci, ob upoštevanju vsega navedenega tudi
               predlagam, da podprete zakon o spremembah in dopolnitvah Zakona o davčnem potrjevanju
               računov. Sva pa tukaj na razpolago tudi s sodelavko za dodatna pojasnila.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavnici Zakonodajno-pravne službe.</p>
               <p>Gospa Lenča Arko Fabjan, izvolite.</p>
            </sp>
            <sp who="SDT7:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je v svojem mnenju opozorila, da ni predvideno
               sankcioniranje davčnega zavezanca, ki se odloči za trajno izdajanje računov z uporabo
               vezane knjige računov, pa potem teh računov ne izdaja. Ni pa nobenega amandmaja
               predlaganega v zvezi s tovrstno vsebino.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavniku Komisije Državnega sveta za gospodarstvo, obrt, turizem in
               finance.</p>
               <p>Gospod Oskar Komac, izvolite.</p>
            </sp>
            <sp who="SDT7:KomacOskar">

               <speaker>OSKAR KOMAC:</speaker>

               <p>Predsednica, hvala.</p>
               <p>Lep pozdrav vsem skupaj.</p>
               <p>Bom zelo kratek <gap n="…"/> Komisija, ki je bila omenjena, predlog zakona podpira, ker pač
               smatra, da gre za neke poenostavitve postopkov in zagotavljanje večje preglednosti
               samega davčnega postopka.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Končali z uvodnimi obrazložitvami. Predlagam, da po končani razpravi o členih
               glasujemo skupaj o vseh petih členih tega predloga zakona, če se s tem strinjate. V
               kolikor, ja, potem razpiram razpravo.</p>
               <p>Kot sem že v uvodu povedala, vloženih amandmajev k členom ni. Tako da odpiram
               razpravo kar k vsem petim členom skupaj.</p>
               <p>Kdo želi razpravljati?</p>
               <p>Gospod Veber, izvolite.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Mogoče samo še nekaj več obrazložitev. V pisnem poročilu Državnega sveta ste
               predlagali en amandma k 1. členu? Prosim? <stage>/ oglašanje iz dvorane/</stage> A k drugemu zakonu?
               Zakonu o davčnem potrjevanju računov?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Ja. V mnenju Državnega sveta je predlog za amandma k 1. členu oziroma k 11. členu
               osnovnega zakona, ampak amandmaja, kot sem že rekla, poslanske skupine niso
               vložile.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Saj, hotel sem samo eno dodatno obrazložitev, mogoče, tudi na strani ministrstva, ali
               bi ta amandma predstavljal, bi rekel, veliko večje težave ali ne pri izvajanju
               zakona. Ker gre samo za<gap n="…"/> No, samo. Pravzaprav se podaljša iz predlaganega besedila,
               do desetega dne v mesecu naj bi pač zavezanec davčnemu organu prek elektronske
               povezave poslal podatke o računih do zadnjega dne v mesecu. To je predlog Državnega
               sveta. Pa mogoče samo za nekaj besed okrog tega vprašanja.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem naprej za razpravo.</p>
               <p>Gospod Zorman, izvolite.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Ja, hvala, gospa predsednica.</p>
               <p>Torej, jaz imam do tega davčnega potrjevanja računov malo drugačen pogled, predvsem
               drugačen kot ga ima Ministrstvo za finance in pa FURS. In bom v svoji razpravi seveda
               tudi utemeljil, zakaj je tako.</p>
               <p>Ko smo pred dvema letoma in skoraj že pol sprejeli Zakon o davčnem potrjevanju
               računov, smo nekako sledili hrvaškemu zgledu. Hrvaška je takrat že imela uvedeno to
               davčno potrjevanje računov in davčne blagajne, vendar smo, bom rekel, zamudili eno
               zgodovinsko priložnost, da bi ta zakon v bistvu še nadgradili v tistih delih, kjer se
               je pokazal hrvaški model za neučinkovitega oziroma  kjer se ga je na Hrvaškem zlorabljalo. Mi te
               priložnosti nismo izkoristili. Pustili smo odprta določena vrata, kjer še vedno
               prihaja do zlorab oziroma do utajevanja davkov. Zdaj, če izhajamo iz tega, da je
               naloga Finančne uprave, da pobere vse davke, ki bi morali biti plačani, in to velja
               za vse, enako tako za pravne osebe kot za fizične osebe, in se nobenega ne
               privilegira, potem je treba seveda tudi zakon tako narediti. Če pa na drugi strani
               rečemo, da pustimo vrata priprta ali pa na stežaj odprta v nekaterih primerih za
               morebitne zlorabe, potem je pa to nek drug modus operandi, ampak jaz mislim, da je
               naloga FURS-a in finančnega ministrstva tisto prvo – da dosledno pobere davke, ki bi
               morali biti plačani državi. Davke in pa seveda s tem vzporedno povezano tudi
               prispevke za pokojninsko, prispevke za zdravstveno zavarovanje, prispevke za poškodbe
               pri delu, in tako naprej. Torej, takrat, dve leti in pol nazaj, ni bilo posluha s
               strani finančnega ministrstva, da bi ta zakon dodelali tako, da bi dejansko, po
               domače povedano, <q>»dihtal«</q> in bil učinkovit v največji možni meri. Vemo, da noben
               zakon ne more zlorab preprečiti, sam zakon kot tak seveda. Brez nadzora tako ali tako
               ne more biti nobene posledice. Okoli tega nadzora bom potem kakšno rekel tudi
               kasneje. No, kot rečeno, takrat je bila ta priložnost zamujena, se je pa takrat notri
               v zakon prikradla tudi določba, ki je govorila o tem<gap n="…"/> To se pravi, samo za spomin, ta
               zakon je bil sprejet junija oziroma julija 2015, to se pravi dve leti in pol pred
               tem, to se pravi pred 1. 1. 2018, ko naj bi eksplicitno vsi davčni, tisti, ki morajo,
               ki so zavezanci za uporabo davčnih blagajn, morali le-te uporabljati v elektronski
               obliki, elektronsko potrjevanje računov in ne več preko vezanih knjig računov. Ta rok
               je bil že takrat, po moji presoji, absolutno predolg, glede na to, da smo zakon
               sprejeli poleti, zakon je začel veljati čez pol leta in zgolj enoletni prehodni rok,
               maksimalen, bi bil dovolj. Zdaj smo imeli dejansko prehodni rok dve leti in pol. V
               dveh letih in pol so tisti, ki so seveda, bom rekel, v narekovajih, bom govoril v
               narekovajih <q>»pošteni«</q> in v narekovajih tisti <q>»nepošteni«</q>, so se seveda že opremili s
               potrebno elektronsko opremo, opremili z elektronsko blagajno, s potrebnim
               elektronskim printerjem, bodisi prenosnim, stacionarnim. Skratka, to opremo so
               nabavili, investirali so v posodobitev programa, ki ga uporabljajo za blagajniško
               poslovanje, in seveda to uporabljajo. Zdaj, ta prehodni rok za uporabo vezanih knjig
               računov je bil, po mojem mnenju, še enkrat, dve leti in pol absolutno, absolutno
               predolg. Ko so to na Hrvaškem uvedli, pol leta prej so sprejeli zakon, ko je zakon
               začel veljati, ni bilo prehodnega roka, od takrat so vsi morali to uporabljati. Mi
               smo pa dali prehodni rok dve leti in pol.</p>
               <p>Če pogledamo<gap n="…"/> Oziroma da grem korak nazaj <gap n="…"/> Moja teza je sledeča – da na račun vezane
               knjige računov v bistvu puščamo odprta vrata za zlorabo tega sistema in da je to
               podaljševanje uporabe vezane knjige računov namenjeno predvsem goljufanju in ne
               toliko, kot želi to Ministrstvo za finance predstaviti, neki prijaznosti do
               uporabnikov oziroma do manjših uporabnikov oziroma do tistih, ki mogoče izdajajo le
               nekaj računov na leto,
               do raznih nevladnih organizacij in podobno. Zakaj temu seveda ni tako, kot govorijo
               na finančnem ministrstvu? Kot prvo, izhajajo iz ugotovitve, tako finančno ministrstvo
               kot FURS, kar veliko pove o njihovem stiku z realnostjo, da na področju uporabe
               vezanih knjig računov ne prihaja do zlorab. To je zdaj<gap n="…"/> Ali ne živimo v isti državi,
               če jaz kot tisti, ki se s tem ne ukvarjam, vem za take primere? In bom tudi v
               nadaljevanju povedal, kako se lahko te vezane knjige računov zlorabljajo, oni pa
               trdijo, da do zlorab ne prihaja in da je ta sistem učinkovit in okej. Kot drugo,
               sprašujem se, ali se delajo na finančnem ministrstvu in na Finančni upravi Republike
               Slovenije norca iz vseh tistih, ki so v dveh letih in pol imeli izdatke in stroške in
               so investirali v to opremo za elektronsko blagajno? Ali jim boste zdaj, ko se
               namerava seveda ta vezana knjiga računov od tod pa do večnosti podaljšati uporaba, te
               vezane knjige računov, ali jim bo Republika Slovenija vračala stroške te investicije,
               ki so jih imeli? Ker eden od argumentov takrat za to predolgo prehodno obdobje je
               bilo ravno to, da ne bi prihajalo do stroškov, da tisti, ki so majhni, da ne bodo
               rabili nabavljati te elektronske opreme, v vmesnem času pa bo tako in tako že FURS
               pripravil neko aplikacijo, s katero se bo lahko uporabljajo preko bodisi
               stacionarnega, prenosnega računalnika ali pa preko pametnega telefona, za katerega
               vemo, da ga imamo praktično vsi. To danes imamo. Na FURS-u so pripravili program Mini
               blagajna, ki je odlična pomoč in odličen korak naproti vsem tistim, ki izdajajo
               relativno malo število računov. Ki ne želijo nabavljati<gap n="…"/> Ki do zdaj niso nabavili
               svoje elektronske blagajne, so pa še vedno seveda potrebovali vsaj prenosni printer,
               katerega cene, to pa sem se pozanimal, se pa gibajo od 60 evrov pa do nekje 100
               evrov. Cena prenosnega printerja. Pametni telefon imamo pa vsi, software Mini
               blagajna, ki jo FURS ponuja, pa je brezplačna. Ker vam bom potem tudi naredil
               projekcijo stroškov – tisti, ki uporabljajo vezano knjigo računov, napram tistim, ki
               uporabljajo elektronsko blagajno -, in se bomo lahko sami prepričali, da tukaj ni
               popolnoma nobene logike, da bi nekdo, ki posluje redno, ne glede na to, kakšno
               število računov izdaja, uporabljal vezano knjigo računov, če ne, govorim pa za večino
               le-teh, z namenom zlorabe. Skratka, zaradi tega, ker so nekateri že nabavili to
               opremo, nedvomno prihaja do nepravične obravnave zavezancev. In se resno sprašujem,
               na to vprašanje v vsemu temu usklajevanju, ki smo ga imeli pred to sejo, seveda ni
               bilo odgovora - ali bo Republika Slovenija vračala vložena sredstva, vloženo
               investicijo za to opremo, če bi jo po zakonu, danes veljavnem, od 1. 1. 2018, če ne
               že prej, morali imeti, po novem pa tik pred zdajci pa ne več? Se pravi, to je eno
               ključno vprašanje. To, da je podaljšanje uporabe vezane knjige računov namenjeno
               goljufanju, to sem že itak povedal in za tem stojim.</p>
               <p>Zdaj pa mogoče še ta finančna projekcija, kaj pomeni, če nekdo uporablja vezano
               knjigo računov in pa če nekdo uporablja elektronsko blagajno. Nekdo, ki uporablja
               vezano knjigo računov, mora kupiti blok, v katerem je 50 računov po ceni 5,80 evra.
               Ta račun mora spisati, tam med samim poslovanjem, ko ima stranko pri sebi, seveda s
               tem izgublja čas. Bistveno hitreje izda račun preko elektronske blagajne, v nekaj
               sekundah, dokler pa spiše cel račun, pa to traja. Potem mora ta račun, nekdo se
               usesti računalnik in se seveda povezati s FURS-om in ta račun davčno  potrditi. Še prej mora
               seveda tisti, ki je kupil to vezano knjigo računov, jo mora najprej evidentirati na
               FURS-u. Potem, kot rečeno, med samo izdajo tega računa preko vezane knjige računov to
               traja bistveno dlje časa. Nato se mora nekdo usesti za računalnik in ta račun iz
               vezane knjige računov elektronsko davčno potrditi na FURS-u, kar zopet vzame<gap n="…"/> Pa če
               vzamemo za lažje računanje minuto na račun, pa če računamo, da je nekdo, ki bo to
               vtipkaval notri, relativno slabo plačan, pa če vzamemo, da je plačan samo pet evrov
               na uro, pride torej za 50 računov, operacija plus nabava te vezane knjige računov,
               dajmo reči 11, 12 evrov. Za 50 računov. To se pravi, govorimo o 25 centih na en izdan
               račun stroška. Če imamo elektronsko blagajno, je strošek, ki ga imamo<gap n="…"/> Pametni
               telefon ima praktično vsak - govorimo za tiste, ki so na terenu, tisti, ki so
               stacionarni, imajo pa tako ali tako nek svoj PC -, imamo brezplačen program Mini
               blagajna, ki ga ponuja FURS. Vse, kar je, potrebuje nabaviti ta printer, pa dajmo na
               gor zaokrožiti, da stane z davkom 100 evrov. Tista rolica papirja, ki je namenjena za
               100 računov, pride 0,3 centa na račun. V primerjavi s 25 centi v primeru vezane
               knjige računov. Se pravi imamo krat faktor faktor, bistveno dražje poslovanje v
               primerjavi s tem, če nekdo uporablja elektronsko blagajno, ki je poleg stroška,
               nedvomno bolj prikladna, hitra, prijazna do uporabnika, do zavezanca, in tako naprej.
               No, in zdaj vi meni razložite, zakaj nekdo: prvič, sprejema višje stroške izdaje tega
               računa, če ne zaradi tega, da ima na koncu neko korist, pa vsi potem vemo, kakšno –
               davčno? Zdaj bom povedal en primer, na primer, nekega kmeta oziroma kmetice na
               tržnici, ki izda, dajmo reči, na leto 2 tisoč računov. Nekateri še vedno, ker jim to
               zakon danes dopušča in ker bi jim po predlogu to dopuščal tudi v prihodnje, izda
               torej nekih 2 tisoč računov letno, toliko jih je izdano, koliko je neizdanih, ne
               vemo, ampak toliko je izdanih. To pomeni, strošek samo za nabavo teh blokov 250
               evrov, plus ves čas porabljen za teh 2 tisoč računov, to niti nisem šel
               preračunavati, ampak zopet lahko prištejete zraven par sto evrov. V primerjavi s tem,
               da enkrat kupi printer za sto evrov in potem po 0,3 cente izdaja račune. S tem, da
               vemo, kako je na tržnici. Stranke stojijo v vrsti, treba je hitro reagirati. A se
               zdaj tiste računi spišejo ali se ne spišejo do konca? Ali jih kdo vzame, ali na koncu
               rečejo: <q>»Ja, gospa, pustite, saj se mi mudi, kar pustite«</q>, pa ta račun ni nikoli
               napisan? To so zgolj moje špekulacije. Ampak govorim o tem, da nekdo, ki želi
               poslovati regularno, odgovorno in pošteno, teh vezanih knjig računov ne potrebuje. So
               pa seveda tudi neke izjeme pri, ne vem, če pade dol internet, če ni elektrike, pa se
               seveda potem davčno potrjevanje, elektronsko seveda, v realnem času ne more izvajati,
               vendar se pač to naredi naknadno, ampak teh primerov seveda ni veliko, da bi na
               podlagi teh primerov morali kakšen takšen neracionalen ukrep, kot ga predlaga zdajle
               MF s tem podaljšanjem uporabe vezane knjige računov, seveda sprejemati.  Torej po tej finančni
               projekciji je jasno, da stroškovne logike v uporabi vezane knjige računov ni
               absolutno nobene.</p>
               <p>Vsi vemo, da pri elektronskih blagajnah je popolnoma jasno kdo je tisti, ki je
               prodajalec. FURS, torej je znana njegova davčna številka. Vemo z imenom in priimkom
               kdo takrat je prodajalec, natakar pač kakršnakoli že storitev ta človek, ta oseba
               uporablja. Pri vezani knjigi računov tega ne vemo. Če je bil eden od ciljev zakaj se
               davčno potrjevanje računov uvaja je bilo ravno to tudi preprečitev dela na črno. Pri
               vezani knjigi računov FURS tega nadzora nima in povezane inšpekcije za delo seveda
               tega nadzora ne morejo vršiti. Tam ni jasno, tam je lahko ena oseba 24 ur ali pa eden
               mesec vedno ista oseba izdaja, kar je jasno, da seveda po Zakonu o delovnih razmerjih
               in ostalih predpisih ni možno. Pri elektronskem pa to ni možno, ker je jasno koliko
               ur lahko ena oseba dela in da ne more prihajati na eni strani do kršitev delovne
               zakonodaje in na drugi strani ne more prihajati do zaposlovanja na črno in seveda ne
               more prihajati istočasno tudi do kršitev pravic delavca. Tudi to ne smemo pozabiti,
               ki se dogajajo predvsem v kakšnih storitvenih dejavnostih kot so na primer gostinstvo
               in turizem.</p>
               <p>Mogoče samo še številke, ki bodo, ki vsaj meni potrjujejo tezo, da je uporaba vezane
               knjige računov velikokrat zlorabljena in se uporablja za namene izogibanja plačilu
               davkov. Tretjina zavezancev, ki morajo uporabljati davčno blagajno po podatkih FURS
               je uporabljajo izključno vezano knjigo računov. Dve tretjine vseh zavezancev pa so
               uporabljali in vezani knjigo računov in elektronsko blagajno, le tretjina zgolj
               elektronsko blagajno. Sedaj, če FURS istočasno trdi, da oni ne ugotavljajo nobenih
               zlorab izogibanja pri uporabi vezane knjige računov, potem naj se malo nad temi
               številkami zamislijo. Toliko okoli tega, če želimo davke pravično in od vseh enako
               pobrati. Eden od namenom zakaj se uvaja ta zakon in zakaj se uvaja elektronsko
               potrjevanje računov, davčno potrjevanje računov je bila tudi izenačitev pravnih
               subjektov na trgu. Nekdo, ki je posloval po domače ali pa, da rečemo na črno, da je
               ne vem brisal račune, krajšal račune ne vem kaj vse živo so počeli napram soseda, ki
               je pa posloval zgledno in 100 % prijavljal svoj promet, imel svoje delavce iz tega
               naslova redno zaposlene in ne preko nekih prekarnih oblik preko espejev, študentov,
               lažnih napotnic itd<gap n="…"/> V smislu tega, da se seveda to stanje uravna in normalizirana na
               trgu je bilo uvedeno to davčno potrjevanje, ki pa ga s tem, kar vi sedaj želite
               narediti podaljšati do neskončnosti to uporabo vezanih knjig računov v bistvu
               izničimo. Popolnoma nobene ne finančne ne kakršnekoli druge logike ni za to, da se ta
               uporaba vezanih knjig računov podaljša. Jaz vem, da ste bili vi pod pritiskom obrtne
               zbornice, ki je pod pritiskom seveda svoje članstva, ki pa ima takšen ali pa drugačen
               način delovanja,  ampak
               še enkrat, MF in FURS so tisti, ki bi morali skrbeti za pravično pobiranje davkov in
               zato, da se davek pobere. Če pa gremo na drugi strani, še enkrat, da se vrnem na
               začetek moje razprave, če pa gremo na to, da pač se zadovoljimo s tem, kar je, potem
               pa ne razumem zakaj sploh smo ta zakon takrat leta 2015 sprejeli, ker s tem, kar
               delate sedaj je ta zakon v bistvu, da rečemo, ne vem, invaliden, brez treh rok od
               treh okončin od štirih.</p>
               <p>Verjamem, da bo državni sekretar sedaj odgovoril in bom, potem seveda nadaljeval s to
               razpravo, ampak za začetek mislim, da sem bil dovolj slikovit.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa gospod Zorman.</p>
               <p>Besedo najprej dajem gospodu Horvatu.</p>
               <p>Izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospa predsednica.</p>
               <p>Spoštovani gospod državni sekretar, državni svetnik, kolegice in kolegi!</p>
               <p>Najprej bi želel imeti odgovor zakaj Vlada oziroma koalicija ni prisluhnila pripombam
               Zakonodajno-pravne službe? Predstavnica je ravnokar ugotovila, da ni amandmaja, ki bi
               saniral pripombo Zakonodajno-pravna službe. Kot veste je Nova Slovenija ostro
               nasprotovala takšnemu davčnemu potrjevanju računov oziroma uvedbi tako imenovanih
               davčnih blagajn. Mi smo sklicali nujno sejo Odbora za finance že takrat, ko je Vlada
               sprejela operativni načrt, da bo in se pač zavezala kakor tudi v skladu s
               koalicijskim sporazumom, da bo uvedla davčne blagajne. Takrat smo temu hudo
               nasprotovali. Danes pravzaprav lahko dokažem tudi z številkami, če hočete, da smo
               imeli še kako prav. Spoštovani kolega Zorman nas je pravzaprav popeljal v realno
               življenje, ker včasih mi tukaj smo preveč odmaknjeni od realnega življenja, gospe in
               gospodje. Imamo od datuma sprejetja oziroma uvedbe davčnih blagajn kar nekaj
               izkušenj, ampak na področju optimizacije tega sistema nismo naredili nič in popolnoma
               nič. Ker ta Zakon o davčnem potrjevanju računov seveda vsi razumemo in razumejo, da
               spada v neko področje, ki mu lahko rečemo davčno okolje v Republiki Sloveniji. Takšno
               eksperimentiranje z rešitvami jaz mislim, da ga ne boste podobnega našli nikjer v
               razvitem svetu, nikjer v Evropski uniji, nikjer. Mi torej Zakona o davčnem
               potrjevanju računov nismo podprli, ga ne podpiramo. Razočarani smo, da ni
               optimizacije tega sistema. Danes to lahko vidimo morda kot nekakšen predvolilni
               bombonček in nič drugega. Kar na enkrat se sedaj podaljša možnost uporabe vezane
               knjige računov. Gospod Zorman nam je tudi stroškovno plat predstavil. Da se razumemo
               preden nadaljujemo mi smo za to, da se normalni davki plačujejo. Davke je pač treba v
               urejeni državni plačevati, ampak seveda takšne davke, ki so tudi stimulativni. Morda
               se to težko sliši kako je lahko davek stimulativen, ampak davki morajo biti takšni,
               da stimulirajo. Sedaj se meni pojavlja vprašanje koliko smo mi več ali pa manj
               podjetniške iniciative pridobili v tej državi v uvedbo davčnih blagajn. Boste rekli
               to se ne bo dalo meriti. Najbrž se kako da. Ali smo zadolžili kakšno podjetniško
               iniciativo ali pa smo kakšno spodbudili. Vlada ima gromozanski aparat in bi lahko to
               na terenu izmerila in nam posredovala. Še več. Vlada bi nam lahko morda  sem spregledal, vsaj temu
               odboru predstavila eksaktne rezultate finančne, davčne rezultate uvedbe davčnih
               blagajn. Februarja letos finančna ministrica Mateja Vraničar Erman na poslansko
               vprašanje o učinku davčnih blagajn odgovarja, da so pričakovali večje prilive davka
               na dodano vrednost, tako ministrica za finance, februarja letos. Ob tem je dodala, da
               je učinke uvedbe davčnih blagajn treba gledati v celoti, kar se seveda strinjam in
               sicer so se učinki poznali tudi pri davku od dohodka pravnih oseb in drugih davkih.
               Ja, to je zdaj tako zelo pavšalno, zelo pavšalno, mene zanima koliko naj bi bila
               takrat pravi gospa Matej Vraničar, torej februarja, da bi prava analiza naj bila šele
               maja, maja letos. Ne vem ali jo je Ministrstvo za finance naredilo ali ne, morda sem
               spregledal, morda sem spregledal, ne spomnim pa se, da bi na tem odboru obravnavali
               takšno analizo. Dejstvo pa je, da je lani bila skromna rast davka na dodano vrednost.
               Prvi objavljeni podatki o davčnih prilivih za leto 2016 namreč kažejo, spet govorim
               za februar, takrat imam jaz pač te podatke, torej kažejo, da so prilivi davka na
               dodano vrednost lani znašali 3 tisoč 273 milijonov evrov in so kljub gospodarski
               rasti vsega 44,5 milijona večji kot leta 2015. Skromna rast, se strinjamo. Ko sem
               prej ugotovil in izrazil pričakovanje, da bomo dobili neke podatke, neko analizo kako
               so davčne blagajne spodbudile gospodarsko iniciativo, gospodarsko pobudo lahko, zdaj
               pa spet iz terena tako kot kolega Zorman povem, da obstaja v Pomurju, bolje rečeno v
               Prekmurju občina kjer so imeli dve gostilni in sta obe zaprti, so jih enostavno
               lastniki zaprli, ker so rekli zdaj pa se ne gremo več tega in zaprli so jih zaradi
               uvedbe davčnih blagajn. In so to bili zelo redni plačevalci davkov, boste rekli ja pa
               dobro pa kaj zdaj dve gostilni v Sloveniji manj, morda res ni primeren, ni primer, ni
               pravi primer, ampak to je gospodarski subjekt. Koliko je tam bilo zaposlenih, koliko
               je država od tega dobila, gotovo več kot danes, ko sta ti dve, ko sta ta dva lokala
               zaprta. Še več, v poslansko pisarno pridejo, gotovo tudi k vam, ljudje, ki nas
               prosijo poslance za pomoč pa seveda ne moremo pomagati, če davčni inšpektor najde
               kupca, ki je zjutraj v nekem <q>»café«</q> baru ali pa recimo v vaški gostilni spil kavico
               pa ni vzel računa in ga inšpektorica dobi pa ne na pragu, ampak ga dobi na razdalji,
               ki je 27 hišnih številk oddaljena od sedeža lokala, ne bom govoril o številkah, imam
               to kopijo te davčne odločbe, ker ne želim nikomur škodovati. In kupca inšpektorica
               vpraša ali ste dobili račun za kavico, ja seveda bo kupec rekel, da ne in
               inšpektorica gre v lokal in napiše položnico, 1500 evrov natakarici in 3000 evrov
               lastnici lokala. Seveda sem zato, da se sankcionirajo tisti, ki zakonov ne
               spoštujejo, vam pa postavljam vprašanje, predvsem vam gospod državni sekretar, ali se
               vam zdi takšna kazen sorazmerna kot upravniki rečejo? Ali ni morda previsoka? Se
               pravi za en račun za kavico, ki je na vasi 1,2 evra je bilo izdane globe za 4500
               evrov, ko to preračunam in upoštevam gostinske normative ugotovim,  da mora ta gostilna skuhati 60
               kilogramov kave v zrnju, če ima pri eni kavici pol evra dobička, da potem dobi teh
               4500 evrov. No podobne zadeve so bile tudi na nedavno na sejmu v Ribnici, ko je pač
               nekdo <q>»šenkal«</q> kranjsko klobaso nekomu, prehitro je <q>»šenkal«</q>, bi mogel, seveda bi
               mogel izstaviti račun, tega ni naredil in je plačal, saj veste koliko, tri tisoč
               evrov kazni. Zdaj, ko govorim o digitalni agendi za Evropo, že davno, že v času
               prejšnje komisije je bila objavljena in zdaj, ko vidim to rešitev, da bodo pač morali
               zavezanci iz vezane knjige računov podatke vnašati, ne vem kdaj, zvečer pač v nekem
               roku, to mislim, da ni ravno neka, neka odlika digitalni ekonomiji, digitalni družbi,
               niti ne eDavkov, če sem že pri eDavkih bi rad imel zagotovilo od Ministrstva za
               finance, ali bodo vse aplikacije, ki so znotraj, omenjal jih je tud kolega Zorman, ki
               so znotraj eDavkov, te, ki so danes znane in te, ki nastajajo, ali bodo ekvivalentno
               delovale v vseh spletnih brskalnikih? Vi veste, najbrž veste, da so bili problemi, da
               kakšna aplikacija s področja eDavkov v kakšnem spletnem brskalniku ni delovala,
               namenoma se izogibam imenu tega spletnega brskalnika, da mi ne bo kdo očital, da
               delam morda reklamo. Zanimivo je pa, da je pa to postalo kmalu, nastalo kmalu po
               tistem, ko je gospod Koprivnikar prišel iz Amerike iz obiska pri Microsoftu. Ampak to
               časovno koincidenco sem zgolj sam naredil, je pa to seveda zelo pomembno, če se gremo
               digitalne ekonomije, digitalne družbe, odprtega interneta, potem to kar se je zgodilo
               in se je dolgo časa, potem, dolgo časa bilo potrebno čakati, da bodo pa vendarle vse
               aplikacije spletne iz paketa eDavki delovale v vseh spletnih brskalnikih
               ekvivalentno, to se mi pa zdi zelo, zelo čudno in mi se pač hvalimo, da imamo tako
               dobre aplikacije, tako dobro eUpravo, eDavke in tako dalje, potem pa vidiš, da pa na
               kakšnem spletnem brskalniku pa ti te aplikacije sploh ne delujejo, to se mi zdi, da
               smo kakšnih 20 let nazaj. Ker nismo podpirali te rešitve od samega začetka, torej
               nismo podprli oziroma bolj točno nasprotovali smo v Novi Sloveniji Zakon o davčnem
               potrjevanju računov, seveda najbrž ne morete pričakovati, da bi danes ta zakon podprl
               in na koncu pod črto izražam veliko, veliko razočaranje, da v tem času, ko bi morala
               Vlada dobiti neke izkušnje iz terena kot se reče, da ni optimirala te rešitve.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naprej ima besedo gospa Vojka Šergan, izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo.</p>
               <p>Ja danes pravzaprav se pogovarjamo o spremembah in dopolnitvah zakona o davčnem
               potrjevanju računov. Jaz mislim, da je pravzaprav ta sprememba, ko naj bi vezana
               knjiga računov, ki bi se iztekla konec leta 2017, da se te, da se ta ne bo ukinila in
               bo to kot skrajni ukrep, zakaj se mi zdi to pozitivno? Zaradi tega, ker se to
               predvsem dotika manjših uporabnikov, teh je okrog 11 tisoč samo, teh uporabnikov te
               vezane knjige računov in zelo pozitivno je to, da se te manjše subjekte, ki so nekateri tudi,
               bom rekla, starejši in jim ta digitalizacija nekako ne gre. Prav je tako, da se
               omogoči tudi tem, da se poslužujejo te vezane knjige računov in da pravzaprav to
               podaljšanje možnosti tega davčnega potrjevanja računov, da se ohranja za te manjše
               subjekte, ker se jim s tem prihrani tako finančno obremenitev, tudi administrativno
               poenostavitev. Čeprav, če seveda preračunamo čas, ko je treba naknadno vnašati
               račune, je mogoče časovno res zamudna, ampak starejši in tisti, ki jim pač
               digitalizacija ni blizu, njim pač ne pomeni to velik prihranek časa. Poleg tega nakup
               elektronske naprave za zavezance z manj gotovinskih računov in tistih zavezancev, ki
               poslujejo na območjih, na katerih internet ni dostopen, je to nekako olajšanje. Poleg
               tega se podaljšuje tudi rok za sporočanje podatkov izdanih vezane knjige računov iz
               10 dni na 40 dni, kar je tudi spodbudno. Pravzaprav sama zagovarjam to, da se gre
               naproti malim.</p>
               <p>Zdaj, če pa to problematiko okrog kmetov na tržnici, to bi pa res rada razjasnila.
               Ker kmetje po KD-ju, ki smo ga sprejeli nedavno nazaj, iz svoje dejavnosti ne rabijo
               vezane knjige računov na tržnici. Kmetje, ki prodajajo iz svoje osnovne dejavnosti in
               prva predelava, že zdaj ne potrebujejo vezane knjige računov. To bom še trikrat<gap n="…"/>
               Ničesar ne rabijo izdajati, ker so obdavčeni po katastrskem dohodku osnovne
               dejavnosti. In še ta olajšava je bila s KD-jem, da prva predelava, to se pravi,
               tisti, ki prodaja zelje in ga kiše in ker ga v vsaki lasti, da bom tudi jaz
               plastična, predelava v kislo zelje, zdaj ne rabi izdajati računov, kakršnihkoli.
               Zaradi tega se mi zdi, no, da je to treba poudariti, ker če ne bomo spet šli tri leta
               nazaj.</p>
               <p>Potem bi tukaj rada opozorila, da so že zdaj nepridobitne dejavnosti, ki imajo 5
               tisoč evrov prihodkov letno, oproščene izdajanja tovrstnih računov. To, kar je gospod
               Horvat poudaril že pred leti, mislim, leto nazaj, ko smo uvajali te blagajne, se je
               ta olajšava za te male zavezance do 5 tisoč evrov in neprofitne organizacije, vse to
               se je šlo naproti in so društva zdaj<gap n="…"/> Čeprav ta še morajo izdajati račune, da ne bo
               pomote, ne pa potrjevati teh računov. To je bistvena razlika, ker nekateri na hitro,
               potem ko poslušajo naše razprave, ne razumejo, da so to dve ločeni stvari. To se
               pravi, eno je izdati račun za plačano članarino, drugo pa je po zakonu imeti knjigo
               potrjenih računov in neprofitna društva do 5 tisoč evrov tega ne potrebujejo. Tako da
               v bistvu ne bi zavajali zadeve.</p>
               <p>Zdaj, kaj je še takšnega? Jaz mislim, da glede na to, koliko subjektov deluje na
               trgu, pa je teh pravnih ali pa poslovnih subjektov recimo čez 200 tisoč, dobro,
               vezano knjigo računov jih uporablja manj, pa vendar je 11 tisoč mala številka. Jaz
               sem prepričana, da je Davčna uprava oziroma da so v tem letu spremljali tudi na
               kakšen način se je ta vezana knjiga računov uporabljala in sem prepričana, da bomo še
               dobili te podatke, kaj je bilo pri sami kontroli ugotovljeno. Sem pa tudi zaznala, da
               je bilo pa vendarle zaradi davčnih blagajn okrog 81 tisoč več pobranih davkov napram
               letu nazaj ali pa 2015,
               za leto 2016 govorim. To se pravi, da je učinek davčnih blagajn imel vpliv na
               proračun, saj 81 tisoč, 81 milijonov pa tudi ni tako zanemarljivo.</p>
               <p>Skratka, jaz sama pozdravljam, da se uvede ta vezana knjiga računov kot trajni ukrep.
               Zakaj še? Zaradi tega, ker se mi zdi, da tudi zaradi generacijske spremembe
               prebivalstva. Ker pravzaprav, tako kot je kolega prej omenil, saj, nihče si ne želi
               imeti več dela z nečim, kar ni potrebno, ampak starejši ljudje pač rabijo več
               prehodnega obdobja in mi pravimo, da naj bi starejši čim dlje časa delali in potem
               jim dajmo na drugi strani tudi olajšati življenje s tem, da še delajo, tudi starejši,
               da so tudi na družinskih in, ne vem, takih dejavnostih, ki to omogočajo, da tudi
               starejši pomagajo, da so starejši vključeni, da delajo in to delajo na legalen način,
               ker se potem tudi davki plačujejo, in tako naprej. Zato se mi zdi, da je prav, da
               gremo tukaj naproti in prav je, da je to trajen ukrep. Še enkrat poudarjam, prav je,
               da je to trajen ukrep. Tudi na splošno, ko se srečuješ z ljudmi na terenu, z malimi
               ljudmi, pravzaprav pozdravljajo ta ukrep. S terena ni bilo začutiti nasprotovanja
               temu ukrepu, zato ga tudi sama jemljem kot pozitiven. Zato bomo tudi v skrajšanem
               postopku, se bo ta zakonski predlog uveljavil zaradi tega, da bi to lahko nastopilo
               1. januarja 2018.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospe Alenki Bratušek, izvolite.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Spoštovane kolegice in kolegi, državni sekretar, lep pozdrav še z
               moje strani.</p>
               <p>Danes je pred nami nek davčni paket. Zdajle govorimo o tem zakonu, v nadaljevanju
               seje bomo govorili še o treh drugih. Roko na srce, od napovedi davčne reforme, ki jo
               je ta Vlada napovedala, kakršnokoli že, ni ostalo nič. Vse, kar imamo danes na mizi,
               so bolj lepotni popravki, tako da me najprej zanima, če lahko vprašam, kaj v tem
               celem paketu, ker sem danes pač to napoved slišala, da naj bi ta paket povečal
               konkurenčnost našega gospodarstva, me res iskreno zanima, s katerim od teh novo
               vpeljanih instrumentov, postopkov, načinov plačevanja bomo povečali konkurenčnost
               našega gospodarstva? Jaz seveda ne delim tega mnenja in sem prepričana, da zaradi
               tega, kar boste danes potrdili oziroma v novembrski seji konkurenčnost našega
               gospodarstva pač ne bo nič višja.</p>
               <p>Kar se pa tiče tega konkretnega zakona, se pravi o davčnem potrjevanju računov, lahko
               sem zamudila uvodno obrazložitev, ker sem nekaj minut zamudila na sejo, ampak me
               vseeno zanima, zakaj konkretno ste se odločili, da ta vezana knjiga ostane kot
               rešitev za vedno. Jaz ne rečem, da je to slabo, ampak zanima me argument. Ne vem, je
               to res samo vpliv, kako je že rekel vašega kolega, lobija Obrtne zbornice ali vidite
               tukaj tudi kakšno dodano vrednost?</p>
               <p>Pridružujem se prošnji, če nam lahko tudi danes na kratko poveste učinek uvedbe
               davčnih blagajn, tako finančnega kot zmanjšanja utajevanja davkov. Vseeno domnevam,
               da so, se pa moramo zavedati, da bodo ljudje, ne samo v davčnih postopkih in pri
               plačevanju davkov, vedno iskali neke možnosti utaj. Vedno. Se pravi, naša skupna
               naloga je, da te možnosti zmanjšamo na minimum. Jaz ne delim mnenja kolega Zormana,
               da imamo tako slabo Finančno upravo ali pa Ministrstvo za finance, da je pravzaprav
               vse, kar naredijo, slabo ali pa ni vredno skoraj  nič. Tako sem jaz razumela tisti uvoden ekspoze. Jaz
               sama ne poznam davčnih utajevalcev, če pa jih kolega pozna, pa mislim, da jih je celo
               dolžen prijaviti tudi na FURS, pa še kam. To bi bilo korektno, ker bo vedno kdo ušel
               mimo sistema. Vedno. In če ga kdo pozna, je dolžen ukrepati.</p>
               <p>Še vprašanje oziroma res razmislek, zakaj nekoliko ne znižamo oziroma malo bolj
               prilagodimo višino kazni? To, kar je govoril kolega pred mano, imeli smo tudi primer,
               mislim, da smo na tem odboru obravnavali celo posebno točko, kakšno leto nazaj, ali
               pa na Komisiji za nadzor javnih financ, povezano z neko kaznijo na tržnici, kjer je
               tudi za neplačilo oziroma ne izdajo računa, mislim, da za evro ali dva, prišla kazen
               nekaj tisoč evrov. To se tudi meni zdi mogoče malo pretirano. Tako da bi bilo
               smiselno razmisliti, da gremo tukaj vseeno nekaj naproti podjetnikom. Če se to
               ponavlja, okej, da je potem kazen tako visoka, ampak če se pa to zgodi enkrat, bi pa
               res lahko bila ta kazen nekoliko bolj sorazmerna.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite, gospod Zorman, imate besedo za repliko.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Ja, repliciram kolegici Bratušek.</p>
               <p>Torej, jaz sem vam prej govoril o hipotetičnih primerih, ne o primerih z imeni in
               priimki, ker vem, kakšne so moje zakonske obveznosti. Seveda pa tudi vi poznate
               zakonodajo, kaj naj so funkcionarji dolžni prijavljati. Prekrškov verjetno ne.
               Kazniva dejanja pa.</p>
               <p>To je ena stvar. Kar se tiče, moje ocene dela FURS-a <gap n="…"/> Ja, s trditvijo, ki jo je
               podal državni sekretar in ki so jo podali tudi na FURS, iz tega lahko sklepam, da pač
               živijo v neki lažni utvari. FURS zelo dobro pobira davke od tistih, ki seveda davke
               pošteno plačujejo, sem pa mnenja, in tukaj se verjetno morate strinjati z mano, da
               pri tistih, ki so pri tem utajevanju zelo spretni, govorim zdaj širše, nevezano na
               davčne blagajne, pa FURS ni dovolj učinkovit. Nenazadnje že ti zloglasni primeri
               govorijo o tem, kdaj se ugotovi in kaj se lahko potem takrat naredi, ko ima nekdo
               premoženje raznih neznanih izvorov, in tako naprej, kar bi seveda moral FURS,
               verjamem, ugotoviti že prej, ne šele potem, ko je zadeva zaradi nekega kaznivega
               dejanja na sodišču. Nenazadnje samo malo poglejmo po svojih soseskah, kakšne, ki se
               vozijo z, ne vem, avtomobili, vrednimi 100, 200 tisoč evrov, pa so nezaposleni. Jaz
               mislim, da nisem jaz odgovoren za to, ampak da je za to, da to ugotovi in ukrepa,
               odgovoren FURS. V tem delu je nedvomno FURS premalo učinkovit. Ja, to pa je moja
               trditev.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Krajncu.</p>
               <p>Izvolite.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Ja, hvala za besedo, gospa predsednica. Lep pozdrav vsem skupaj.</p>
               <p>Na začetku naj povem, da bom kot že Zakon o davčnem potrjevanju računov podprl tudi
               današnje spremembe in dopolnitve. Razlogi so prav ti, o katerih kolega Horvat
               sprašuje v zvezi z učinki tega zakona. Že takoj po sprejetju osnovnega zakona smo
               imeli priložnost spremljati informacije Ministrstva za finance in Finančne uprave v
               zvezi z učinki po četrtletjih. Takrat je bilo še vprašanje, ali bo FURS dosegal
               napovedane učinke ob sprejemu zakona. Če se prav spomnim, smo takrat govorili o 75
               milijonih evrov. Veliko je bilo skeps takrat o tem, če bo to doseženo ali ne. Seveda
               se je izkazalo, da so bili  napovedani učinki doseženi in preseženi, seveda pa
               govorimo o, in čeprav razumem kolega Horvata, se s tem strinja, skupnih učinkih.
               Torej, ne samo iz naslova DDV-ja, za katerega se lahko mogoče celo strinjam, da je
               bil pričakovani prispevek večji, ampak tudi iz naslova povečanja zaposlitev,
               preprečevanja dela na črno in zaposlovanja na črno, plačila v pokojninsko blagajno
               socialnih prispevkov. Če vse to skupaj potegnemo, se lahko verjetno strinjamo s tem,
               da ni dvomiti v takrat sporočene podatke. Seveda pa tudi mene zanima, kaj so zadnji
               učinki tega zakona in po prikimavanju državnega sekretarja vidim, da jih je
               pripravljen kasneje tudi predstaviti in jih imajo.</p>
               <p>Zdaj, če se najprej osredotočim na pripombe Zakonodajno-pravne službe <gap n="…"/> Ne bi rad
               polagal besed državnemu sekretarju v usta, ko bo odgovarjal na to, ampak čeprav
               razumem, se pripombe Zakonodajno-pravne službe v bistvenem nanašajo na prvi odstavek
               11. člena zakona. In sicer – zakaj ni predlagana prekrškovna določba za zavezanca, ki
               se je odločil za izdajanje računov z uporabo vezane knjige računov, pa potem
               tovrstnega računa ne izda? Kolikor sam razumem predlog sprememb in dopolnitev zakona,
               prvi odstavek 11. člena, še zmeraj imamo v predlogu zakona in je zdaj med
               prekrškovnimi določbami v 18. členu. Če gremo brati prvi odstavek 11. člena, se ta v
               delu, ki se nanaša na izdajanje računov z uporabo vezane knjige računov, izvaja v
               skladu s predpisi, ki urejajo davčni postopek. Tudi Zakon o davčnem postopku
               predvideva sankcije za tiste, ki ne izdajajo računov. Na področju izdaje računov z
               uporabo vezane knjige računov se bolj povezujeta tematiki, ki sta sicer ločeni, na
               kar je opozorila kolegica Šergan, v zvezi s tem, da je iz obveze izdajanja računov
               eno, davčno potrjevanje računov pa drugo. Torej, tisti, ki izda račun, je obvezan
               izdati račun po neki drugi zakonodaji, ne po Zakonu o davčnem potrjevanju računov, ga
               je obvezan tudi davčno potrditi. In isto velja za pa uporabo vezane knjige računov,
               ki jo je že do zdaj omogočal Zakon o davčnem postopku, čeprav je bila tam določena že
               zdaj oziroma pred sprejemom Zakona o davčnem potrjevanju računov uporaba registrskih
               računalniških blagajn, pa mora prav tako storiti naknadno. S tem, ko možnost izdaje
               računa z uporabo vezane knjige računov podaljšujemo oziroma jo delamo kot trajno in
               hkrati podaljšujemo rok, v katerem mora to potrditi, v bistvenem izboljšujemo pogoje
               za poslovanje prav tistih malih zavezancev, ki ne izdajo veliko računov. Če govorimo
               o konkretnih primerih, večkrat je bilo danes tukaj omenjeno, jaz za kakšne take, kot
               je kolega Zorman govoril, ne vem, vem pa za kakšne take, ki so še pred sprejemom
               osnovnega zakona govorili: <q>»Če ne boste omogočili nadaljnjega izdajanja računov z
               uporabo vezane knjige računov, bomo zaprli.«</q> Seveda smo že takrat omogočili in to je
               bil bistven prispevek k temu, da so ti nadaljevali s poslovanjem. Kolega Horvat je
               sicer spraševal, ali smo kakšnega spodbudili. Zdaj, kolega Horvat za začetek, jaz ne
               vem, če gre pri poslovanju ali pa pri podjetniški pobudi tako, da je to prvi in
               bistven razlog, zato da se nekdo odloči za to, da bo začel poslovati. Verjetno so
               kakšni drugi vzgibi. Seveda lahko nekoga bistveno oviranje poslovanja odvrne od tega,
               da bo začel poslovati, ampak izdaja vezane knjige računov oziroma uporaba pač po
               mojem mnenju ni tista, ki bi koga odvrnila od tega, da bi začel poslovati, če ima
               neko podjetniško idejo, je česa sposoben. Seveda ne moremo mimo tega, da je kdaj v to
               tudi prisiljen, ampak to pač ni tisto, kar bi nekoga odvrnilo od poslovanja.</p>
               <p>Tako da, v tem delu lahko te predlagane spremembe ocenim kot pozitivne in jih bom
               seveda tudi podprl.</p>
               <p>Hvala lepa
               </p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo razpravljati?</p>
               <p>Izvolite, gospod Zorman, imate besedo.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Hvala, gospa predsednica.</p>
               <p>Zdaj, nisem želel prej replicirati, pa tudi zdaj ne želim polemike s svojo kolegico,
               ampak samo en dodaten razmislek. Zdaj, do kdaj se bomo v 21. stoletju izgovarjali na
               to, kaj vse, česa so in česa niso starejši sposobni? Se pravi, argument, da je vezano
               knjigo računov, to se pravi uporabo vezane knjigo računov kar na odprto pustiti po
               svobodni izbiri zaradi tega, ker pač eni starejši niso ravno vešči digitalizacije,
               seveda to ne more biti argument. A se bomo v 22. in 23. stoletju še spraševali?</p>
               <p>V končni fazi, še enkrat opozarjam na ta stroškovni vidik. Jaz sem si vmes šel malo
               izračunati. Primer, če nekdo izda na primer 2 tisoč računov na leto, kar ni veliko na
               dan, je strošek tega, da če uporablja vezano knjigo računov, se pravi za nabavo teh
               blokov računov in pa potem za strošek dela, da se to vnese notri, ca 500 evrov. Če to
               počne z elektronsko blagajno, je to 6 evrov. 6 evrov napram 500 evri. Pet prenosnih
               printerjev si ta oseba kupi za ta denar. Torej, ta nek stroškovni argument seveda
               tukaj ne zdrži in se na drugi strani tiče seveda tudi morebitnih starejših
               uporabnikov.</p>
               <p>Kar se tiče kmetov, je jasno seveda to, kar je povedala kolegica, če je to osnovna
               proizvodnja, vendar veliko prodajalcev na tržnici prodaja tudi druge produkte, ki
               seveda niso zrastli na njihovem vrtu, ti pa podležejo drugi zakonodaji in po tej
               zakonodaji morajo izdajati račune in jih davčno tudi morajo potrjevati.</p>
               <p>Še enkrat se sprašujem, ali bo Republika Slovenija tistim, ki so že investirali v to
               opremo, povrnila sredstva? Tega odgovora še zdaj nisem dobil. Nenazadnje, poslanci
               smo tukaj zato, da odgovorno sprejemamo zakonodajo, ki naj bo učinkovita, ne pa
               všečna. Jaz ta ukrep ocenjujem kot izredno všečen z nekim interesnim ozadjem, da
               rečem, ampak učinkovit pa sigurno ni. Tisto, kar bi moralo MF in FURS zanimati, je
               učinkovitost zakonodaje, na podlagi katere bodo davčni inšpektorji učinkovito
               ugotavljali kršitve in seveda tudi potem lahko ukrepali. Ta ukrep s podaljševanjem
               uporabe vezane knjige računov je nedvomno nekaj, kar je popolnoma v nasprotju s to
               logiko. Kot poslanec, ki odgovorno delam svoje delo, seveda takih neodgovornih
               zakonov sigurno ne morem potrjevati.</p>
               <p>In pa še ena stvar za na konec <gap n="…"/> Da ne bo morda narobe razumljeno, to, kar želi MF s
               svojim predlogom, kjer želi popolnoma odpreti to uporabo vezane knjige računov, jaz
               temu nasprotujem, je pa jasno, da pa bi vezana knjiga računov za izredne primere tako
               in tako morala ostati za vedno. Vendar se ne pogovarjamo zdaj o tem, da ne boste
               potem obračali moje besede. V primeru, da, ne vem, zmanjka elektrike in seveda preko
               elektronske blagajne izdaja računa ni možna, v tem primeru seveda zavezanec uporabi
               vezano knjigo računov in to naknadno potrdi. Ampak, kolikokrat na leto pa zmanjka
               elektrike? Torej, govorimo o izrednih primerih. S tem, kar predlagate na MF-ju, pa
               želite to odpreti 365 dni na leto, kakor pač kdo želi, kakor komu paše. To je s
               strani Vlade in s strani FURS-a popolnoma neodgovorno. Oziroma s strani MF-ja, da sem
               bolj natančen.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem ta krog razprave in zdaj dajem besedo državnemu sekretarju.</p>
               <p>Gospod Tilen Božič, izvolite.
               </p>
            </sp>
            <sp who="SDT7:BožičTilen">

               <speaker>TILEN BOŽIČ:</speaker>

               <p>Hvala za besedo.</p>
               <p>Tudi za opomin, da na tisto še nisem odgovoril. Moram samo tu v svoj bran dodati to,
               da sem zdaj dobil besedo in prej nisem mogel odgovarjati. Tako da, se pravi jaz
               mislim, da je bilo, prvo bi povedal, da se mi zdi zelo dobro, da je razprava tako
               živahna, med drugim tudi zato, ker menim, da to, kako rečemo temu, tudi krepi neko
               promocijo instituta davčnih blagajn, se o tem pogovarjamo, kakšne zadeve so notri in
               tudi mislim, da marsikdo, se pravi, če govorimo tako o javnosti, o zavezancih lahko
               to spremljajo in potem dobijo nek občutek tudi iz vaših razprav, pa tistega kar
               povemo ostali, kako stvari stojijo, kako se jih da uporabljati, da so ne nazadnje
               tudi doseže neko višjo pravno varnost pri tem.</p>
               <p>Zdaj jaz bi ene par zadev, pa se bom poskusil ves čas ene relacije delati na
               konkretne podatke, da bo vse skupaj nekako postavljeno v kontekst. Se pravi, zdaj
               glede gospoda Vebra, se pravi prosili ste za mnenje glede tiste pobude, se pravi, da
               bi podaljšali iz 10 dni po obdobju na 30 dni. Zdaj jaz ne bi tukaj nekaj pretirano
               špekuliral, glede na to, da saj pravim, amandma ni bil vložen. Bi pa povedal to, da v
               kolikor bi bil vložen, bi bilo stališče Ministrstva za finance proti temu predlogu.
               Razlog za to je, da mi si vseeno želimo, da je ta rok, od kar se obdobje zaključi pa
               do kadar pride potem do fiskalizacije takih računov, da je čim krajši. Razlogov za to
               je več. Eden izmed teh je tudi, da se ne nazadnje na nek mehak način zavezance
               stimulira k temu, da promptno fiskalizirajo svoj promet. Druga reč je pa nekako
               vezana tudi na to, da se pravi tisti zavezanci, ki se poslužujejo priprave vezane
               knjige računov, ko pogledamo potem se pravi to software rešitev, ki omogoča tudi
               kupcem, da preverjajo kdaj so bila narejena ta plačila. Se pravi bližje, ko pridejo
               do te fiskalizacije, večja je verjetnost, da bo nek zavezanec to, se pravi se
               opravičujem, nek kupec to tudi preskusil. In zato je tudi naša želja, se pravi, da
               pridejo ta plačila v sistem in da potem se pravi ob tem se lahko tudi te računi tudi
               preverjajo. In zdaj dodatno podaljševanje po našem mnenju ne pride v poštev.
               Istočasno pa tudi ocenjujemo, da morda bi se pa tam, to bomo pa seveda tudi še glede
               na obstoječ predlog, ki je tukaj predlagan in v kolikor ga boste potrdili, bomo tudi
               v prihodnje spremljali, da ne bi pri vezanih knjigah računov prišlo do kakšnih težav
               ali pa do neprimerne uporabe.</p>
               <p>Jaz bi vseeno kar se tiče števil omenil to, da je bilo opravljenih preko 36 tisoč
               nadzorov in zdaj za tisti primer, ko je bil rečen, da od tega no približno vezano
               tudi na določene opombe glede to sorazmernosti kazni in tako naprej, v približno 3
               tisoč 500 primerih so bile ugotovljene nekako nepravilnosti in v tistih primerih, ko
               pa je bilo ocenjeno, se pravi, da gre za neke manjše nepravilnosti oziroma da je to
               ne vem nekdo, ki se mu je prvič nekaj pripetilo, je bilo tam približno 25 % od tega
               je bilo opominov. Se pravi ne gre vedno za kazen, ne naloži se vedno kazen, ampak se
               kazen se pravi nekako odmeri, lahko temu rečemo, glede na primer, glede na težo
               primera, pa tudi v neki, v duhu neke sorazmernosti, se pravi, ko se odmeri, se odmeri
               najnižja kazen. Zdaj razen, če pride do nekih ponavljajočih se dogodkov, posebno
               hudih kršitev in tako naprej, se pa potem lahko tudi odmeri kazen v razponu, ki je
               predviden z zakonom.</p>
               <p>Zdaj višine kazni so nekako usklajene s tem kar je predvideno tudi po drugi
               zakonodaji, se pravi tu mislim predvsem na Zakon o davčnem postopku, mislim na Zakon
               o davku na dodano vrednost in drugo davčno zakonodajo, se pravi imamo lahko rečemo
               temu neke običajne prekrške in hude prekrške in tudi v tej relaciji se potem kazni
               odmerjajo.</p>
               <p>Od tu naprej bi samo povedal še <gap n="…"/> Zdaj, izključno vezano knjigo računov uporablja
               približno 22 % tistih, ki fiskalizira seveda svoj promet. Tudi že poslanec Zorman je
               omenil, da se pravi to zadevo, da marsikdo se pravi od zavezancev, ki ima dvojno
               uporabo, svojo vezano ima vezano knjigo računov predvsem zaradi tega, da se zavaruje
               v primerih nekih, seveda lahko pride do izpada elektrike, lahko pride do tega, da ne
               vem, ima nadgradnjo svoje programske opreme, pa se nekaj zalomi. Predvsem na področju
               IT je neki Murphyjevi zakoni se mi zdi se kar radi množijo.  Se pravi, takrat, ko imaš največ težav,
               takrat, ko se ti najbolj mudi in takrat, ko bi res naredil prav, se običajno zgodi,
               da sistem pade. Ali je to zaradi operacijskega sistema, zaradi se pravi druge
               programske opreme, ki je tam nameščena, ali je to spletna povezava ali karkoli pač že
               je, do takih situacij lahko pride in zaradi tega morajo imeti tudi oni na razpolago
               se pravi možnost in tudi zdaj jo imajo, uporabe vezane knjige računov. Pa s tem ne
               poskusim, kot je bilo prej namignjeno, da bom poskusil obrniti besede na ta način, da
               naj bo samo za te posebne primere nekako zlorabim to besedičenje.</p>
               <p>Tako da, od tu naprej, omenjena je bila tudi ena zanimiva reč, se pravi pod pritiskom
               domnevnim Ministrstvom za finance. Jaz moram povedati, da na Ministrstvo za finance
               prihajajo številne pobude. Zagotovo tako kot predvideva tudi zakonodaja,
               protikorupcijska zakonodaja so vsi tisti, ki karkoli pride pač že do nas, če so ne
               javni se tudi objavijo, ampak konkretno ta pobuda je bila se pravi iz več, mislim,
               tudi če spremljamo malo medije, iz več vidikov predlagana. <stage>/ nerazumljivo/</stage>
               Ministrstva za finance je pa tak, da mi, tako kot je bilo obljubljeno v maju 2017 je
               bila opravljena celovita analiza učinka davčnih blagajn. To ste tudi prejeli 7.
               junija na glavno pisarno Državnega zbora. Ta vsebuje notri povzetek tistih učinkov
               prvega leta. Ocenjeni so na 81 milijonov evrov, del se nanaša na davek od dohodkov
               pravnih oseb, tam približno 14 milijonov, na neto učinek davka na dodano vrednost
               približno 43 milijonov evrov. Na prispevke za socialno varnost in dohodnino, tam je
               bilo približno 21 milijonov evrov in približno 3 milijone davka od dohodka iz
               dejavnosti.</p>
               <p>Zdaj tu kaj je bilo tudi zaznano. Če gremo gledati tiste, ki so bolj tvegane
               dejavnosti, je bilo ugotovljeno, da so te glede na gospodarsko rast, ki je bila v
               tistem letu zaznana, rast tukaj znatno nadproporcionalno. Se pravi zaradi
               registriranega prometa, ki so ga pač priglasili, smo mi prišli do podatkov lahko
               rečemo bolj realnih podatkov o njihovem prometu, se pravi na mesto, da bi rasle kaj
               pa vem, 3, 4 %, kot je rasel BDP, so rasli preko 10 %. Tudi 17 in več odstotkov
               znotraj enega leta.</p>
               <p>Mi bomo zagotovo tudi v prihodnjem letu, se pravi 2018, pogledali kaj se je pa
               zgodilo v letu 2017, tudi zato, da imamo neke vzporednice, da vidimo kaj se je s tem
               dogajalo in bi vam s temi podatki tudi postregli. No kar sem pa hotel povedati, je
               pa, da na podlagi tega smo mi dejansko, na podlagi te analize in tudi tistega kar se
               je dogajalo v okviru davčnih nadzorov, se pravi bodisi kontrol, bodisi kot rečeno
               recimo inšpekcije, smo potem prišli do tega, da gre za relativno malo se pravi nizek
               potencial za tveganje in nizko število ugotovljenih se pravi nekih neprimernih
               ravnanj zavezancev. Se pravi pri 36 tisoč je bilo ugotovljeno, pa to se ne omenja,
               zdaj se ne bom navezal le na vezane knjige računov, ampak bilo je približno 500
               primerov v katerih je bilo ugotovljeno, da račun pač ni bil izdan. Se pravi govorimo
               tam, težave so se pojavile pri 1,4 %. Pri čemer morate tudi vedeti, da nadzori, ki so
               se opravljali, so v veliki meri ciljni. Se pravi nekaj gre na podlagi enega vzorca,
               veliko gre pa takih in to v bistvu tudi ta napredek s fiskalizacijo davčnega prometa
               omogoča, da pridemo do podatkov o tem kje se nahajajo tveganja. Na podlagi teh
               ugotovitev potem gremo naprej. Zaradi tega tudi, ko recimo rečete, ja zakaj bi se
               nekomu izplačalo. Omenjali ste nekoga, ki ima 2 tisoč računov in bi jih peljal preko
               se pravi vezane knjige računov. Tukaj bi poudaril, da v takem, za take primere, tudi
               ko se pripravlja plan nadzora, seveda so določeni ponderji s katerimi se ugotavlja
               koliko je bilo tveganj in najbrž se zgodi obisk. Je pa dejstvo, da je povprečno
               število teh, ki imajo vezano knjigo računov, se pravi izdano število računov na mesec
               je okoli 13. Se pravi je znatno pod tem, tudi, če ima nekdo 2 tisoč, ko se aplicira
               na vse ostale, se pravi, če gledamo te relacije, gre res za tiste primere, ko jaz
               mislim, da je prav, da ta vezana knjiga računov za njih ostane še nekaj časa, da se
               bodisi zaradi tega, ker tukaj ekonomika je bila na nek način predstavljena, je bilo
               rečeno, da ni nobene stroškovne logike v prid vezani knjigi računov, je ni dokler se
               ne vkalkulira notri 
               tudi morebitna kazen v kolikor nekdo ne izpolni svoje davčne obveznosti pravilno. In
               ravno pri tem seveda tudi zavezanci, posebej starejši, če smo že pri tem in tisti, ki
               imajo in so nevešči dela, govorimo o raznoraznih društvih in podobnih rečeh, ki so
               številna. Odgovornost je velika, ne nazadnje ne smemo pozabiti, da v primeru društva
               predsednik odgovarja z vsem svojim premoženjem, se pa večina teh stvari opravlja
               ljubiteljsko, je to neka rešitev, ki jo vidijo, da bodo imeli, se pravi ima list, na
               podlagi katerega, ki ga izpolni, potem ga tudi priglasi preko portala Finančne uprave
               in lahko mirno spi. Tako da jaz ne bi jemal samo teh neposrednih stroškov. Gre tudi
               za to, da gre tu res za občasne primere izstavljanja faktur, gre za tiste, ki so
               morda nevešči izstavljanja faktur in ravno zaradi tega sem tudi uvodoma povedal, je
               bila razvita se pravi mini blagajna, ki jo bomo pa tudi z neko, lahko rečemo, dodatno
               promocijo, priporočanjem zavezancem, tudi raznim združenjem, skušali na tako prijazen
               način predstaviti, da bo čim več tudi takšnih občasnih uporabnikov, postopoma
               prehajalo na se pravi takojšnjo fiskalizacijo.</p>
               <p>Tako da, kar se tiče drugih, morda en splošen podatek, se pravi, ko se pogovarjamo o
               tem <stage>/ nerazumljivo/</stage> gapu, se pravi razliko, o razliki med teoretično zmožnostjo,
               teoretičnim zneskom kolikor bi mi lahko pobrali DDV in tega kar v praksi tudi
               poberemo, kjer naj bi se tudi dogajale se pravi utaje in tako naprej, velikokrat,
               številne države imajo s tem velike težave. Republika Slovenija, glede na to kako si
               je postavila sistem, trenutno statistika kaže, da ima vedno manjše težave, zaradi
               tega, ker je konstantno nekako pozicioniranja v samem vrhu tistih, ki imajo najmanj
               težav s tem, zadnji podatek je, da smo se pravi to davčno vrzel, da je šla iz 6,5 %
               na 4,5 %, kar še vedno se pravi v smislu, če bi šli računati koliko denarja je to, to
               je lahko 180 milijonov evrov, kar ni malo, je pa to vseeno teoretična cifra, po drugi
               strani pa so številne države, ki se pa brez težav uvrstijo tam, da jim zmanjka 10,
               15, 20, 25 % za katere bi dejansko dostikrat tukaj na odboru poslušal, da so daleč
               pred nami po marsičem.</p>
               <p>Tako da, tudi od tu naprej kot rečeno prej, glede omenjeno je bilo tudi glede
               elektronske opreme, ki bi morebiti omogočala tudi goljufijo. To je bilo pa že pred
               tem sprejeto, se pravi pred to posadko v Državnem zboru, ko se je nekako ugotovilo,
               da obstaja sofware rešitve, načrtne, ki brišejo dejansko promet vam avtomatično
               usklajujejo določene evidence, tudi zalog, se pravi črne zaloge rečemo temu z belimi
               in tako naprej in to je bilo tudi že predhodno pripeljano skozi ta Državni zbor in za
               to so predvidene visoke kazni za tiste, ki bi takšno programsko opremo razvijali pa
               tudi uporabljali in tu je bil kar znaten korak naprej narejen. S tem, ko je pa prišel
               se pravi s fiskalizacijo v realnem času, se pravi fiskalizacije vseh računov, je
               prišlo pa do tega, da se to lahko dodatno nadzira, da do nekih posebnih zlorab ne
               more prihajati, v kolikor pa pride do ugotavljanja, da se kombinirajo določeni načini
               na nek neobičajen način, se pravi ne vem, imate morda pet lokalov, pa eden od teh, če
               boste šli pogledati statistično, v tistih urah, ko drugi delajo visok promet ali dela
               kar nek nelogično nizek promet ali pa so neki, ne vem preskoki v izstavljanju faktur
               ali pa je kombiniranje z uporabo vezane knjige računov zaradi domnevnih raznoraznih
               izpadov, pri čemer drugi takih izpadov niso imeli, seveda takšnega tudi Finančna
               uprava obišče. V ta namen imamo tudi mobilne enote, so relativno tudi dobro
               opremljene, imajo tudi oni na razpolago eno aplikacijo, ki je morda malo bolj, lahko
               rečemo gre malo bolj v podrobnosti kot tista do katere imate sami dostop na spletu in
               tudi s pomočjo te dosegajo dobre rezultate.</p>
               <p>Glede <gap n="…"/> Ja, zakaj pravim, da mislim, da bi bilo pametno, da oziroma misli tudi Vlada,
               da bi bilo pametno, da se tudi naprej uporablja vezana knjiga računov. Kot rečeno,
               struktura zavezancev je takšna – raven tveganja je relativno nizka, potem tudi kot
               prej sem omenil tisti mehak pristop, se pravi možnost uporabe aplikacije, tudi
               obveščanje, osveščanje in tako naprej in malo nerodno bi bilo, da potem razna društva
               upokojencev, športna društva na zadnje, razen umetnosti obrti in tako naprej se
               znajdejo v neki težki situaciji, ker jaz verjamem, da bodo imeli še dovolj časa, da
               spoznajo prednosti mini blagajne  in gredo se pravi na uporabo le-te. S časom bo obseg
               uporabe vezanih knjig računov se zreduciral izključno na morebitne izpade, v drugih
               primerih bo pa tudi, glede na to, da se bo število teh zmanjševalo, je zato
               pripravljena tudi Finančna uprava določene stvari pogledati.</p>
               <p>Zdaj ali bo Republika Slovenija vrnila vložena sredstva v opremo. To ni predvideno.
               Kot rečeno, nobena praktično družba, tista, ki je najbrž vložila, se pravi, ko so se
               odločali ali bodo uporabljali vezano knjigo računov ali pa bodo uporabljali neko
               digitalno rešitev, verjetno ni izhajala iz te predpostavke, da izključno zaradi tega,
               ker do konca leta se pravi zapade ta možnost, da tega ne bi uporabljali. Zaradi tega,
               ker so stroški povezani in to ste tudi sami povedali, pri množično izstavljenih
               fakturah, ni nobene ekonomike, da bi vztrajali na vezani knjigi računov. Tudi to
               izjemno lahko omeji njihovo poslovanje, se pravi ne vem, če dobi deset strank pred
               sebe, verjetno bo 2 bosta še vzela tisti račun, ostalih 8 se bo pač sprehodilo ven,
               zaradi tega, ker najbrž ne bi bili pripravljeni čakati tako dolgo. Tako da gre res za
               tiste, ki imajo omejen obseg tehle računov.</p>
               <p>Tako da, še naprej ostale zadeve. Ja ta reč no, kar se tiče prekrškov dolžnosti
               naznanjanja in tako naprej. Jaz bi vseeno opozoril, da če prihaja in se podajajo
               opozorila, ki kažejo, da naj bi prihajalo do sistemskih tveganj za katere pa na
               Finančni upravi jih pač niso ugotovili, na Ministrstvu za finance tudi tega nismo
               ugotovili, v primeru sistemskih zlorab pa gre lahko za kaznivo dejanje, zato, ker
               tudi v davčnih predpisih je predvideno, da ko neka taka zloraba preseže 50 tisoč
               evrov, gre za kaznivo dejanje, kazniva dejanja pa je treba seveda naznaniti. Tako da
               če imate kakršnekoli takšne podatke, bi vas prosil, da jih tudi na poimenski bazi
               delite ne nujno z mano, ki nekako predstavljam politiko na Ministrstvu za finance,
               ampak morebiti s Finančno upravo. Tam imamo tudi trenutno oziroma vzpostavljeno
               anonimno telefonsko številko na katero se lahko karkoli od tega tudi na tak način
               morebiti naznani. Na zadnje, ko sem bil tam in sem se s tem seznanjal, so me
               obvestili, da se s pridom to izkorišča, da marsikateri državljan, ki morda prej se ni
               želel izpostavljati in se tudi zdaj ne želi, sporoči tam določene podatke na podlagi
               katerih se tudi naredijo nadzori in tam kjer so ugotovljene nepravilnosti, se tudi
               sankcionirajo.</p>
               <p>Naprej, ja glede pripomb Zakonodajno-pravne službe. Tu bi samo povedal naslednjo reč.
               Mnenje, naše mnenje, se pravi mnenje Ministrstva za finance je, da se pravi dodatne
               rešitve ali pa dopolnitev tam niso potrebne, zaradi tega, ker se ta reč že se pravi
               penalizira na ta način, da seveda je dolžnost fiskalizacije, sta dve varianti –
               vezana knjiga računov in realni, pač ti, ki potrjujejo v realnem času. Sankcija je
               predvidena, je predvidena za obe. Istočasno bi pa opozoril to, kar je tudi že
               poslanec Krajnc povedal. Se pravi mi imamo sankcioniranje predvideno tudi na podlagi
               nekaterih drugih zakonov, to je Zakon o davčnem postopku, pa zlasti Zakon o davku na
               dodano vrednost, ki predvideva sankcije v primeru, da račun ni izstavljen ali pa tudi
               recimo ni izstavljen pravočasno, pa ne glede na to ali gre za davčnega zavezanca ali
               ne gre za davčnega zavezanca, ker če nekdo ni davčni zavezanec, seveda izstavi
               fakturo na kateri tudi napiše, da je morebiti mali davčni zavezanec oziroma navede
               razlog zaradi katerega njemu pač DDV na računu ni treba izkazovati. Tako da mi imamo
               na različnih nivojih predvideno sankcioniranje se pravi morebitnih napačnih ravnanj
               zavezancev in ocenjujemo, da nič ne pade v tem trenutku skozi.</p>
               <p>Ja, glede teh učinkov gospod Horvat, kot je bilo prej omenjeno, mi določene učinke
               smo pripravili, smo izračunali. Dejstvo je, da jih je, se pravi, da smo jih očistili
               gospodarske rasti in nekaterih takšnih dejavnikov, ki bi nakazovali, da ne bi seveda
               mi se praktično pripisovali celotne gospodarske rasti morebiti uvedbi davčnih
               blagajn, ker se zavedam, da bi bilo to popolnoma neprimerno.  Se pravi gledali smo kje so tisti
               presežki, odkloni, ki jih ni bilo mogoče drugače pojasniti kot z uvedbo davčnih
               blagajn in te smo potem tudi razložili. Ker če ne, se pravi prej sem omenjal tisto
               dvomestno rast, praktično v rizičnih dejavnosti, potem seveda dosti je bilo
               zaposlovanja in zagotovo, če bi celo zaposlovanje sem pripisali, bi bilo malo
               neprimerno, tudi kar se tiče prilivov v blagajno in tako naprej. Tako da mislim, da
               smo to tudi, to je pripravila Finančna uprava, da je bilo to korektno pripravljeno
               kot informacija. Zagotovo pa lahko, bodisi kot z dodatnimi vprašanji na ta dokument
               ali pa tudi tistim, ki bo prišel prihodnje leto nov, se opravi dodatna razprava o tem
               ali je taka metodologija primerna, je pa ta metodologija se uporablja ista od uvedbe
               davčnih blagajn, ravno zaradi tega razloga, da ne bi potem prišlo morebiti do kakšnih
               očitkov, da smo jo sproti kakorkoli prilagajali za doseganje rezultatov. Se pravi
               ista je od prvega kvartarnega poročila.</p>
               <p>Glede optimizacije sistema, kar je bilo rečeno, da ni bilo narejeno nič. Mi na
               podlagi te analize, ki smo jo naredili, smo ocenili, da je to tisti korak za katerega
               mislimo, da je neka lahko rečemo administrativna razbremenitev zavezancev, zaradi
               tega, ker pač nekih tveganj za nas oziroma za Finančno upravo ne predstavlja in to je
               načeloma to. Tudi če gremo pogledati interesne skupine, kot so bile že omenjene, te
               seveda primer je tukaj Obrtna zbornica, oni vedno znova opozorijo, da njihovo
               pričakovanje je, da se vsi nekako srečujejo s tem pod enakimi pogoji, da uvajanje
               izjem ali kaj takega ni primerna rešitev in mislim, da je bilo to tudi usmeritev
               koalicije, ki je bila že od začetka, da posebnih izjem ali po dejavnostih ali kaj
               takega, ne sem biti.</p>
               <p>Od tu naprej tako da kar se tiče teh bombončkov, jaz mislim, da to ne drži. Se pravi
               opravljena je bila analiza, ugotovljeno je bilo kaj se da narediti, glede na to, da
               je usmeritve Ministrstva za finance ostajajo vseskozi enake, se pravi davčno
               prestrukturiranje, optimizacija oziroma administrativno razbremenjevanje in
               izboljšanje pobiranja davkov in tem trem relativno enostavnim ciljem podrejeno se
               pravi z glavnim ciljem, ki je pa konsolidacija javnih financ, ves čas sledimo in ves
               čas iščemo kje je kakšna rešitev, ki jo lahko tudi pripeljemo v zakonodajo.</p>
               <p>Glede stimulativnosti davkov, če smo kaj zadušili. Zdaj tudi podatki od AJPES kažejo,
               da je neto izplen, se pravi število novo registriranih podjetij, zaposlovanje in tako
               naprej, da je vseskozi v rasti, da BDP raste, da bonitetne ocene države gredo gor,
               tudi prej sem omenil ta tako imenovan davčna vrzel se znižuje. Tako da, zdaj omenili
               ste dve gostilni, ki naj bi se zaprli izključno iz razloga davčne blagajne. Jaz tega
               podatka nimam. Se strinjam, da so zavezanci, so podvrženi se pravi neki dodatni
               obremenitvi, ampak je pripravljena na tak način, da jih kar najmanj obremeni po eni
               strani, po drugi strani gre pa za cilj, se pravi zasledovanje javnega interesa, da se
               seveda, to kar tudi sami velikokrat zagovarjajo, da se davki poberejo tam kjer jih je
               treba pobrati. In potem se je iskal nek kompromis, za katerega še vedno mislim, da je
               primeren.</p>
               <p>Glede digitalizacije, vprašanja ročnega vnašanja in tako naprej. Kot rečeno, možnosti
               imajo se pravi ročno vnašati, pripravljena pa je tudi brezplačna rešitev za, lahko
               rečemo temu popolno digitalizacijo na področju fiskalizacije računov. Prej ste
               omenili eno vprašanje in malo namigovali na obisk se pravi ministra Koprivnikarja v
               ZDA in ste omenili mislim, da tudi Microsoft v tem. Zato sem jaz moram se opravičujem
               bom s telefončka prebral, zaradi tega, ker sem <gap n="…"/> To je dosti tehnično vprašanje. Vi
               ste načeloma iz te branže lahko rečem. Ste strokovnjak za informacijske tehnologije
               no. Ampak so mi povedali zdaj tako. Se pravi, kaj podpirajo e-Davki. Samo toliko da
               tudi informacija morda tudi za tiste, ki spremljajo to sejo. E-Davki podpirajo se
               pravi internet Explorer 11, Firefox verzija 52, 53 in 54, Chrome verzija 58 in 59 in
               Safari 10. Poleg tega se pravi Windows je bil omenjen, kar se tiče operacijskega
               sistema, Linux se pravi Ubuntu in Fedora in potem se pravi Operacijski sitem Mac, to
               je ta, ki je potem tudi povezava na Safari. Tako da, opcije so, je pa dejstvo, da trg
               je prost in variant se pravi iskalnikov, brskalnikov informacijskih sistemov, ki jih
               lahko zavezanci uporabljajo  v različicah je nešteto, istočasno, gleda se tiste, se
               pravi, ki se največ uporabljajo, tudi se pravi odprtokodne in tako naprej in za te se
               potem ves čas dodaja tiste nove. Je pa dejstvo, da se tudi tisti, ki so obstoječi
               tako hitro spreminjajo, da je treba energijo vlagati tako v obstoječe kot v novo
               nastajajoče in to je pa en del te digitalizacije, ki predstavlja zelo velik izziv,
               torej tisti, ki razvijajo aplikacije na tem področju se s tem pogosto srečujejo, da
               njihova aplikacija danes dela, jutri pride do posodobitve, ne vem, Androida ali pa
               IOS in vse skupaj pade, tako, da to je ena reč kjer gre do <q>»povečetirjenja«</q>, to je
               tak malo čuden izraz, ampak dela, se pravi ne narediš ene stvari enkrat pa drži
               trajno, ampak v digitalizaciji praktično vsak teden razvijaš eno in isto rešitev
               znova zaradi tega, ker pride pač do neke posodobitve, to je tak civilizacijski
               paradoks nekoliko.</p>
               <p>Tako, da ja, omenjeno je bilo potem naprej glede davčnega paketa, bomo potem tudi o
               tem, ker vidim, da je mag. Bratuškova skočila za trenutek ven, ampak tam je
               predvideno se pravi lani prestrukturiranje na področju obremenitve dela preko 100
               milijonov evrov razbremenitve, z letošnjimi bomo videli kaj se boste odločili tudi na
               seji, ki sledi tej seji, je predviden se pravi iz tistega kar je nekako prineslo
               Ministrstvo za finance na mizo tam okrog 16 milijonov evrov razbremenitve, videl sem
               tudi amandma koalicije, ki predvidevajo še nek dodaten, dodaten ukrep, ki bi najbrž
               vse skupaj povečal tam nekje na 25 milijonov evrov. Pri tem opozarjam, da tu gre za
               statične izračune na podatkih 2015, 2016, če bi jih prenesli na učinke v 2017, 2018,
               2019 bi tega bilo znatno in je v smeri tega kar smo mi rekli, da se pogovarjamo o
               prestrukturiranju davčnih bremen pri čemer vsaj te zadnje spremembe niso
               prestrukturiranje, ker gre izključno za zniževanje davčnih obveznosti. Še trenutek,
               da vidim, da nisem kakšne reči pustil od zadaj. Ja no kakšne izjave v tem smislu, da
               365 dni dela lahko kdorkoli kakor komu paše, smo seveda v sodobni družbi, ampak kot
               rečeno prej, če se na podlagi teh podatkov, ki jih imamo in sedaj se lahko vse že
               elektronsko obdeluje, se tudi določene <q>»ponderje«</q> daje za tveganja ugotovi, da kakor
               komu paše pomeni, da morda nekdo se kakšnim zadevam poskusi izogibati oziroma
               neprimerno uporablja rešitve, ki so predvidene v zakonodaji, se gre seveda to
               pogledati, v kolikor se ugotovijo nepravilnosti se to potem tudi ustrezno
               sankcionira.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Najlepša hvala za vaše odgovore.</p>
               <p>Zdaj preden dam besedo naprej še za razpravo samo, da vas obvestim 8. 6. smo to
               poročilo o učinkih uvedbe sistema davčnega potrjevanje računov dobili tako, da je
               bilo tudi vsem vam članom Odbora za finance isti dan posredovano, tako, da, če je pa
               želja še bolj o podrobnem, to gradivo, to poročilo je kar obširno na 14 straneh,
               mislim, da je spisano, če je želja, jaz tega nisem do zdaj še uvrstila na sejo, imeli
               smo neke tri redne seje od takrat v kolikor je želja pa lahko to na eno izmed naših
               naslednjih sej tudi še uvrstimo. Saj pravim smo pa to poročilo vsi člani Odbora za
               finance tudi prejeli.</p>
               <p>Zdaj pa nadaljujemo z razpravo, prijavil se je najprej gospod Zorman, izvolite.</p>
            </sp>
            <sp who="SDT7:ZormanBranko">

               <speaker>BRANKO ZORMAN (PS SMC):</speaker>

               <p>Hvala gospa predsednica.</p>
               <p>Hvala državnemu sekretarju za odgovore, opravičujem se tudi čakajočim na naslednjo
               točko, ampak žal moramo to najprej obdelati. Zdaj, OK, zdaj izjave državnega
               sekretarja so bile v mnogo čem malo paradoksalne v bistvu na predlagano, glede na
               predlagano zakonodajno rešitev o kateri danes govorimo. Zdaj govorili ste o temu, da
               se zavezance stimulira, da prontno fiskalizirajo pač svoje račune, potem seveda
               svobodna izbira ali boš uporabljal vezano knjigo računov ali pa boš uporabljal davčno
               blagajno, ki se v realnem času v isti stotinki sekunde seveda fiskalizira, tam pa pri
               vezani knjigi računov pa to vemo, da lahko narediš do desetega v naslednjem mesecu za
               pretekli mesec, to se pravi imaš od 40 do 10 dni časa, da to narediš, potem seveda
               jasno ta vaša želja 
               oziroma zakonska rešitev seveda je ravno obratno sorazmerna temu kar s tem dosežete.
               Nadalje, nismo, danes ni nihče govoril o temu pa mogoče samo še dve besedi o tem, do
               sedaj je bilo tako, da tisti, ki so uporabljali vezano knjigo računov so to morali
               potem v 10 delovnih dneh fiskalizirati, to se pravi potrditi na, preko eDavkov na
               FURS. Danes po tej novi predlagani rešitvi se to podaljšuje in mora ta obveznost
               naknadnega davčnega potrjevanja računov biti narejena do 10. v mesecu za pretekli
               mesec, torej kot sem rekel 10 do 40 dni torej je tega, koledarskih dni je tega časa.
               To nedvomno ne, zopet ne gre v prid temu prontnem fiskaliziranju in pa nadalje, ker
               ste omenjali to kako kupci preverjajo ali je bil račun fiskaliziran ali ne, zdaj
               verjetno iz te statistike, ki jo vi imate, jaz jo nimam, ampak predvidevam, da je to,
               če malo človeške navade poznamo. Tisti, ki želi preveriti ali je račun fiskaliziran
               bo to naredil isti dan, naslednji dan, mogoče v naslednjih parih dneh, nikakor pa ne
               40 dni oziroma čez 60 dni kot se tudi zdaj v tej, v novem predlogu to, ta seveda
               obdobje v katerem lahko kupec preverja ali je ta račun, ki ga ima v roki dejansko od
               tega računa bil plačan davek ali ne, to se pravi to seveda zopet, kot sem rekel, je
               ravno kontradiktorno temu kar vi z zakonom danes predlagate. Strinjali ste se tudi
               vi, da lahko pride do izrednih situacij, ko je potrebna vezana knjiga računov pa se
               tukaj omenja, ali ne vem software nadgradnjo operacijskega sistema, izpad elektrike,
               karkoli, to sem že prej jaz govoril, ja se strinjam, saj za te primere bi zakon tudi
               obstoječi zakon še vedno dovoljeval uporabo vezane knjige računov. Govorimo o
               izrednih primerih, ne pa o redni praksi in redni uporabi vezane knjige računov, to je
               osnovna dilema o kateri govorimo danes.</p>
               <p>Zdaj, omenili ste 500 primerov ugotovljenih, ko ni bil izdan račun v primerjavi z
               vsemi tistimi milijoni, zdaj tukaj pri sebi ne najdem tega podatka koliko milijonov
               računov je bilo izdanih, je seveda to res marginalna, marginalna številka, tako, da
               bolj, bolj od tega koliko je bilo izdanih računov bi se morali ukvarjati FURS z tem
               koliko ni bilo izdanih in 500 sigurno ni realna številka. Nadalje me zanima, to pa bi
               vas prosil gospod državni sekretar za odgovor, že v obstoječi zakonodaji iz leta
               2015, ko se je ta zakon sprejemal se je za vse tiste izdelovalce elektronske, to se
               pravi software davčnih blagajn predvidelo seveda zelo, zelo visoke sankcije v
               primeru, če bi te programi še vedno dopuščali razne zlorabe na temu področju, zdaj
               jaz nisem nikjer zasledil, da bi se kakšna takšna kršitev ugotovila odkar je sistem
               od 1. 1.1 2016 davčnih blagajn, ampak bi vas tukaj prosil za odgovor, ali so se take
               kršitve ugotovile in, če so se koliko jih je bilo? In, če ne rabite operirati z
               ponudniki, izdelovalci teh programov, ampak, če se ugotovilo me zanima ali ta
               ponudnik še vedno ponuja to programsko opremo na trgu? Zdaj pa čisto eno tako počez
               mnenje, jaz vem, da ministrstva dobivate razne pobude, ampak odziv na njih mora biti
               pa pač odgovoren in v primeru Ministrstva za finance in v povezavi seveda s FURS kot
               organa v sestavi, seveda bi jaz pričakoval zares odgovorno odločitev z zvezi z
               zakonodajnimi koraki, ki bi seveda pripeljali na eni strani do ne diskriminatornega
               in pa po drugi strani do učinkovitega obravnavanja vseh davčnih zavezancev, torej za
               vse enako, ne diskriminatorno in pa učinkovito.  Ta zakonodajni predlog, ki ga imamo danes na mizi tem
               drugemu ne ustreza. In omenjali ste seveda tudi razne predloge, ki naj se jim da
               oziroma naznanitve, zdaj mi, kolega ve, ker je bil v naših vrstah takrat, ko se je ta
               zakon pisal, da smo marsikakšen predlog tak tudi bolj iz operativnega stališča podali
               pa seveda takrat ni naletel na odobravanje, iskalo se je razloge zakaj se to ne da pa
               zakaj je to težko, s tem, da jaz verjamem, da ravno iz tistih naslovov se ogromno,
               ogromno davka ne pobere, zaradi tega, ker takrat v zakonu nismo vseh orodij noter
               dali, ki bi jih morali. Zdaj jaz govorim o tem zakonu iz stališča, še enkrat, če že
               zakon imamo potem naj bo ta napisan tako, da bo ne diskriminatoren, da bo urejal
               stanje na terenu in, da bodo davki pravično pobrani. V osnovi smo en vlak že
               zamudili, ampak s tem kar se pa dela zdaj, se pa tudi tistih, omenjali ste plus 81
               milijonov evrov kot jih je prišlo iz naslova uporabe davčnih blagajn, kar bi se morda
               lahko pripisalo, torej tej uporabi davčnih blagajn, nedvomno je ta pozitiven učinek
               na prihodke v državni proračun, vendar to je tisto kar sem pa na začetku govoril, mi
               se, nekateri se zadovoljijo že s temi številkami, kje pa piše, da je 81 vse kar bi
               moralo biti plusa v proračun? Moje mnenje je, da je tega še kar nekaj več in z to
               zakonodajno, z tem zakonodajnim predlogom, ki ga imamo danes na mizi vam napovedujem,
               da bo, da bo ta številka se zmanjšala in se ne bo več povečala. Torej s to
               zakonodajno spremembo se prihodkov v proračun definitivno škoduje.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Krajncu, izvolite.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala še enkrat za besedo.</p>
               <p>Zdaj predvidevam, da se razprava pri tej točki počasi približuje h koncu in bi rad
               samo še tri stvari poudaril. Za začetek to o čemer smo govorili že pri sprejemu
               osnovnega zakona, torej Zakona o davčnem potrjevanju računov pred dvema letoma in pol
               in to je v čem pravzaprav govorimo, v kakšnem velikostnem razredu. Govorimo o vseh
               davčnih utajah, ki po nekaterih ocenah dosegajo 10 milijard evrov, torej tretjino
               našega BDP in s tem Zakonom o davčnem potrjevanju računov ob zadnji učinkih
               izmerjenih 81 milijonov, nagovarjamo, si lahko sami izračunate koliko. Torej ob tem,
               jaz kolega Zormana razumem, ko opozarja na to, da bi lahko in morali pobrati več,
               ampak tukaj se zelo približujemo neki idealizirani predstavi o tem kaj FURS in ne
               nazadnje država in kaj državljani smo in, če želimo, če bi želeli stopiti na prste
               vsakemu lopovu, če rečem po domače, torej prekrškarju ali komu, ki dela kaznivo, ki
               je storil kaznivo dejanje ali ga namerava storiti, smo zelo blizu nekitotalni
               represivni državi <q>»orgalovskega«</q> kjer bi morali pravzaprav nadzirati vsakega 24 ur na
               dan po možnosti s pomočjo digitalne agende za Evropo, če se malo pošalim. Kolega
               Horvat, to seveda v bistvenem ogroža nas kot državljane in naše človekove pravice,
               tukaj naredim piko, ne bi rad iz tega delal drame, ampak moramo se zavedati v kakšnem
               velikostnem redu govorimo, kaj pravzaprav ti ukrepi nagovarjajo in kaj bomo
               pravzaprav spremenili, če zdaj spremenimo eno črko ali pa besedo tega zakona. In tu
               sem pri nas samih na koncu in to želim poudariti, da je bistven prispevek zmanjšanju
               davčnih utaj na splošno, je naše vedenje, ne nas poslancev, nas poslancev kot
               državljanov in vseh državljanov skupaj in to je seveda, da zahtevamo račun, to ni
               nobena floskula,  jaz
               nisem predstavnik finančne uprave, ne delam reklame za igro, kako že <q>»vklopi razum,
               zahtevaj račun«</q> ali nekako tako, ampak govorim pač o tem, da vsi skupaj seveda sami
               sebi škodimo, če ne zahtevamo računa za karkoli že od tistega, ki račun mora izdati
               in takih je večina, izjem je bolj malo in so bolj vezani na tržnico ali kake druge
               dejavnosti v povezavi z kmetijsko proizvodnjo oziroma primarno dejavnostjo. Tako, da
               je srž problema v našem vedenju, dokler se bomo vedli tako, da nasedamo na ponudbe
               raznoraznih recimo temu podjetnikom, ki to v resnici sploh niso, ker mogoče celo niso
               registrirani in delajo na črno ali drugih, ki so pa zaposlujejo na črno, o tem kako
               bomo prihranili s tem, ko nam ne bojo dali računa pri čemer se večkrat izkaže, da
               storitev, ki nima računa je lahko celo dražja od neke druge, ki bi sicer prišla z
               uradnim predračunom ali ponudbo in bi vsebovala DDV, potem se ne morem razburjati nad
               tem kaj FURS dela, zato, ker vseh lopovov se pač ne da poloviti, lahko sprejmemo še
               tako dobro zakonodajo, če ne bomo spremenili lastnega vedenja v zvezi s tem, se
               stvari ne bodo izboljšale, tako, da ob koncu te razprave je moj apel točno ta.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Horvatu, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospa predsednica.</p>
               <p>Mislim, da me gospod državni sekretar ni dobro razumel, ko sem govoril o tem, da pač
               aplikacije iz paketa eDavki morajo delovati brezhibno za vse vrste spletnih
               brskalnikov, vi ste zdaj našteli za katere delujejo, ampak, če greste nazaj
               pobrskati, 10. marca letos je nekdo zelo duhovito morda nekoliko cinično <q>»tvitnil«</q> in
               je napisal, da se zahvaljuje finančni upravi, da je svoje uporabnike obvestila o
               izidu nove različice Firefoxa, no zdaj sem pa povedal za kateri brskalnik gre, ampak
               zakaj je omenjal Firefox? Zato, ker je najbolj razširjen, približno ena tretjina
               tržnega deleža v Sloveniji je Firefox, slabih 10, 9 % pa Internet Explorer, ampak te
               zadeve se spreminjajo tako, da, če me bo kdo, kdaj zdaj morda repliciral, sprejmem
               seveda aktualne podatke, nimam jih ravno zdaj pri sebi. Ampak takrat je finančna
               uprava obvestila svoje uporabnike, uporabnike eDavkov, da naj ne kliknejo, ne
               naredijo klika, ki bi naredil <q>»upgrade«</q>, torej nadgradnjo spletnega brskalnika
               Firefox, ker v višji inačici eDavki nekatere aplikacije ne bodo delale, glejte to se
               ne sme zgoditi, ja to se vedno dogaja, ampak se ne sme zgoditi, če ima Ministrstvo za
               finance, kdorkoli ali Vlada generalno, premalo ljudi ali premalo strokovnjakov morate
               vi v proračunu zagotoviti več denarja in zaposliti več in boljše strokovnjake, če je
               potrebno, ne, da razmetavate denar, ampak, da zagotovite, da te zadeve delajo. Zdaj
               si pa vi predstavljajte, tu je najbrž kdo bil podjetnik in podjetniki nam vsem, tudi
               vam gospod državni sekretar pravijo, pustite nam, da delamo, ne pa, da se potem
               ukvarja s tem, da zdaj mu ne dela v tej inačici neka aplikacija in tako dalje in tako
               dalje. Jaz vem in razumem, da se dogaja, ampak ne sme se, tu ni opravičila, še več,
               lahko bi vam postregel korespondenco, da boste videlo koliko časa je bilo potrebno
               potem čakati uporabnikom nove inačice Firefoxa, da so lahko uporabljali eDavki, to ni
               dopustno, vmes je pa prišel inšpektor recimo, no, ko sem pri inšpektorjih in globah,
               ali lahko prosim za ta odbor ali pa zame osebno zagotovite podatek, koliko glob je
               bilo izrečenih na podlagi nespoštovanja oziroma na podlagi Zakona o davčnem
               potrjevanju računov po statističnih regijah? To imate ta podatek, treba ga je samo
               zbrati in bi res želel, prvič izrečene globe in potem tudi realizirane, torej
               plačane. Ker podatke, ki jih vi navajate so, me čudijo pa zdaj ni to tema, morda bomo
               res enkrat gospa predsednica imeli  poglobljeno razpravo o tem. Jaz pa tukaj, ko govorimo o
               učinkovitosti jaz verjamem in zaupam ministrici za finance, ki ima zelo dober
               občutek, zelo dober filing je že toliko časa na Ministrstvu za finance. Verjamem, da
               so pač od davčnih blagajn pričakovali več DDV. Če pogledam sedaj DDV iz zaključnega
               računa 2015 in potem tudi podatke sicer SURS za 2016 vidim, da je te razlike samo 86
               milijonov. Pustimo sedaj to, to ni tema. Ampak, če pa sedaj upoštevamo gospodarsko
               rast in upoštevamo potrošnjo na drugi strani pa je Ministrstvo za finance reklo, da
               bodo zavezanci morali investirati okoli 40 milijonov v davčne blagajne Hardware plus
               Software, to je bilo v zakonu napisano, ko smo ga obravnavali. Če dam to na tehtnico,
               potem ne vem če smo ravno sprejeli neko učinkovito rešitev. In meni se gre za to, da
               so rešitve učinkovite. Mi, ki smo tukaj predvsem na tem odboru moramo biti seveda
               varuhi državnega proračuna. Seveda se pa ob tem tudi zavedamo kdo ta proračun polni.
               Da tisti, ki ga polnijo morajo imeti neki davčni sistem oziroma splošno neko poslovno
               okolje, ki je takšno, da lahko tisti, ki polnijo proračun ta proračun čim bolj
               polnijo, čim učinkoviteje. Da lahko na novo zaposlujejo in tako dalje in ne, da imajo
               non-stop neke spremembe zakonov, da mora sedaj že skoraj vsak espe imeti zaposlenega
               pravnika ali pa finančnega strokovnjaka, toliko jih seveda ne primoremo, da bi mu
               lahko optimiral poslovanje tudi v davčnem pogledu. Še nekaj bi dodal. Prej je
               kolegica Vojka Šergan govorila o prostovoljnih društvih in o zavezancih za DDV do 5
               tisoč evrov, da ne bi mislili, da smo sedaj pa s tem <gap n="…"/> Za kaj gre? Vem, da ste
               mislili na Pravilnik o izvajanju Zakona o DDV. Ne na ta zakon, o katerem sedaj
               govorimo, gre za spremenjeni Pravilnik o izvajanju Zakona o DDV, ki ga je že minister
               Mramor napovedoval in najbrž tudi snoval. Tam je res eden plafon 5 tisoč evrov, ampak
               vi veste, da vsa prostovoljna gasilska društva imajo pogodbo z občino o opravljanju
               javne gasilske službe in so tam takoj nad, zelo hitro so, nad 5 tisoč evrov. Tako, da
               mislite, da ste tukaj veliko zavezancev odrešili zelo malo ste jih.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi besedo?</p>
               <p>Če ne, bi jaz prosila državnega sekretarja, v kolikor je možno dobiti podatke o
               katerih je razpravljal poslanec Horvat. In sicer, koliko glob je bilo izrečenih po
               tem zakonu, Zakonu o davčnem potrjevanju po statističnih regijah in koliko je bilo
               plačanih teh kazni? Bi potem, ko dobimo še to dopolnitev obravnavali tudi to celovito
               poročilo. V pisni obliki pa, potem lahko skupaj obravnavamo s Poročilom o učinkih
               davčne blagajne.</p>
               <p>Jaz zaključujem razpravo, o vseh členih je bila odprta, tako da, celotno razprav
               zaključujem.</p>
               <p>Bomo prešli na glasovanje.</p>
               <p>Moram vas obvestiti, da se nam je ta sistem glasovanja nekako porušil oziroma ne
               deluje in bi predlagala, če se strinjate, da pri tej točki glasujemo z dvigom rok in
               bomo, potem, ko imamo 15 minut pavze še med naslednjo sejo probali sistem vzpostaviti
               oziroma se preseliti v drugo sobo, ki je še na razpolago.</p>
               <p>Tukaj imamo zgolj eno glasovanje, se pravi, glasujemo o vseh členih zakona skupaj.
               Prosim za dvig rok tistih, ki ga zakon podpirajo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage>  Členi zakona so tako sprejeti.</p>
               <p>Glede na to, da naš odbor kot matično delovno telo k predlogu zakona ni sprejel
               nobenega amandmaja. Odbor predlaga Državnemu zboru, da predlog zakona sprejeme v
               predloženem besedilu. Želi kdo od članov podati poročilo na seji Državnega zbora?
               Podpredsednica? Podpredsednica Vojka Šergan.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO - OBRAVNAVA POROČILA O IZVRŠEVANJU JAVNIH POOBLASTIL DANIH
                  SID, SLOVENSKI IZVOZNI IN RAZVOJNI BANKI D.D. LJUBLJANA ZA LETO 2016.</title>
               </p>
               <p>Lepo pozdravljam tudi predstavnike SID banke in državno sekretarko na Ministrstvu za
               finance.</p>
               <p>V okviru te točke gre za obravnavo poročila, ki ga je Vlada Državnemu zboru
               posredovala na podlagi drugega odstavka 17. člena Zakona o Slovenski izvozni in
               razvojni banki. K tej točki so bili povabljeni predstavniki Izvozne in razvojne banke
               in tudi predstavniki Ministrstva za finance.</p>
               <p>Predajam uvodno besedo predstavniku SID banke, mag. Sibil Svilan. Predajam vam besedo
               in vas prosim za kratko predstavitev poročila za leto 2016.</p>
               <p>Izvolite, imate besedo.</p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Hvala lepa, predsednica.</p>
               <p>Spoštovane poslanke in poslanci!</p>
               <p>Lep pozdrav v imenu SID banke.</p>
               <p>S kolegom <stage>/ nerazumljivo/</stage> bomo poslušala pač dati predstavitev in dogovarjati na vaša
               vprašanja.</p>
               <p>Poročilo o izvrševanju javnih pooblastil SID banke za leto 2016, ki ste ga seveda
               prejeli kot tako kot kaže, da je SID banka v usmerjenem izvajanju razvojnega
               financiranja in zavarovanja, ki je dopolnilo tržnemu delovanju dosegla pomembne
               rezultate in pomembno prispevala k temu, da je slovensko gospodarstvo bilo trajnostno
               naravnano in tudi k temu, da je dejansko gospodarska rast danes tako visoka kot smo
               ji priča. Tako je SID banka kljub usmerjenemu in zmanjšanemu namreč banka se umika s
               trga delovanja v preteklem letu v svoji skupni vrednosti kot skupina SID banke v tem
               času torej v letu 2016 izvedla za 8 milijard evrov financiranja in zavarovanj, kar je
               skoraj ali pa celo več kot 20 % slovenskega izvoza. K samemu izvozu smo s tem
               delovanjem prispevali več kot 3,5 milijarde evro, k družbenem proizvodu približno
               okoli 3 milijarde evrov. S tem smo omogočili oblikovanje novih ali pa ohranjanje
               obstoječih delovnih mest v višini približno 17 tisoč in to za 2 tisoč slovenskih
               podjetij v vseh slovenskih regijah in s temi podjetji smo delovali skupaj v 105
               državah sveta. SID banka je tako skladno s svojim mandatom in pooblastilom pomembno
               prispevala k spodbujanju gospodarske aktivnosti in financiranju in zavarovanju
               razvoja slovenskih podjetij in seveda delovnih mest v Sloveniji, ki je eden od
               glavnih bom rekel izzivov slovenske družbe. Hkrati pa bi želel povedati, da je SID
               banka poslovala tudi uspešno in družbeno odgovorno in ustvarila neko povečano dodano
               vrednost za vse naše deležnike s svojo prisotnostjo v vseh regijah in s tem mislim,
               da je tudi izpolnila svoje poslanstvo.</p>
               <p>V poročilu za vsa ta dejstva so navedene ne samo številke, ampak tudi obrazložitve in
               so podrobno opisane, zato bi jaz v nadaljevanju v roku 15 do 20 minut dal samo glavne
               poudarke tistega, kar mislimo, da je najbolj pomembno in tistega, kar dejansko mogoče
               še ni direktno izpostavljeno v poročilu.</p>
               <p>Če dovolite najprej naše prilagajanje aktivnostim na makroekonomskem področju in
               okolju. Gospodarske razmere kot veste so se v letu 2016 izboljšale. Bile so relativno
                   zelo dobre v
               primerjavi s prejšnjimi leti, tako veste, da je bruto družbeni proizvod znašal več
               kot 3 %, seveda glavni dejavnik tega je bilo tuje povpraševanje, torej izvoz, ki je
               rastel 6 %, je pa seveda od leta 2016 bolj pomembno tudi notranje povpraševanje,
               torej v bistvu smo v času tega tudi dosegli 2 % rast zasebne potrošnje. Vse to se je
               seveda odrazilo v zniževanju brezposelnosti in pa močno izboljšanje pogojev menjave,
               ki so seveda dejansko prinesli velik, torej 6 % povešanje tekočega računa oziroma
               plačilne bilance. To je pomenilo kopičenje finančnih sredstev v domačem gospodarstvu
               na eni strani, na drugi strani pa seveda so bili ukrepi ekspanzivne finančne in
               monetarne politike Evropske centralne banke tisti, ki so se odrazili v gospodarstvu v
               ugodnih pogojih in ob teh so banke seveda ob nizki inflaciji, ki je bila 0,4 v
               bistvu, začelo delovati. To je delno spodbudilo kreditiranje in treba je povedati, da
               je bila kreditna rast še vedno negativna oziroma je bilo kreditiranje podjetij
               direktno, v primerjavi z letom 2015 še vedno minus 9, 10 %, torej lahko rečemo, da je
               bila ta rast v letu 2016 v bistvu brezkreditna rast.</p>
               <p>Zaradi teh trendov se je seveda SID banka umikala iz trga, v skladu z našim
               poslovanjem, ker so seveda banke aktivno delovale in seveda pospešeno vračale
               kredite, ki smo jih v preteklih letih bankam namenili za posredovanje v gospodarstvu.
               Na te seveda izboljšane razmere so se odrazile tudi v bančništvu ozrioma v bančnem
               sektorju. Po seveda sanaciji bank je kapitalska ustreznost tako ali tako zrastla in
               so se odpravile vse ali pa nekatere pač negativne negotovosti, ki so bile vezane
               glede na solventnost, ta je bila v bančnem sektorju zelo visoka, 19 % kar je nad, v
               bistvu, evropskim povprečjem. Prav tako pa je bila zelo visoka tudi likvidnost v
               bančništvu zaradi že omenjene razvojne politike. Torej delež terjatev z zamudami na
               90 dni se je zmanjšal pri malih podjetjih pod 15 %, pri velikih pa je bil ceno pod 6
               %. Vendar kljub temu je bilo poslovanje bank oteženo v tem času zlasti zaradi
               negativne obrestne mere in seveda kreditnega krčenja, ki sem ga omenil. Namreč, kljub
               tem izboljšanim razmeram torej je bilo kreditiranje gospodarstva še vedno v
               negativnem delu in je v bistvu edino SID banka bila tista, ki je v tem času podjetjem
               pozitivno, če smem reči tako, v pozitivnem smislu dajala več kreditov kot v preteklih
               letih. Seveda vse to se je kazalo v letu 2016 že tudi na večjem prihodkovnem tveganju
               slovenskih bank in zlasti z vidika srednjeročne perspektive kaže na neke trende, ki
               grejo v smeri pač težjega doseganja rezultatov kot so bili v preteklosti in pa seveda
               možne konsolidacije bank.</p>
               <p>Vse navedeno je seveda vplivalo tudi na delovanje SID banke, ki je prilagajala svoje
               aktivnosti in produkte. Banke so seveda vračale te kredite, kot sem rekel, in
               kreditiranje preko banke, glavna aktivnost SID banke, zato se je seveda naša bilančna
               vsota in posledično seveda tudi kreditni profil znižal, finančna vsota je znašala
               leta 2006 in do konca leta 2,5 milijarde, pri čemer so seveda depoziti in krediti
               znašali približno okoli milijardo, neka neposredna financiranja, ki so za nebančni
               sektor, so bila pa v višini približno 0,6 milijarde evrov, kar je seveda v skladu s
               tem anticikličnim delovanjem.</p>
               <p>Za zmanjšanje seveda kreditnega financiranja podjetij preko bank se je omejilo tudi
               posredovanje teh razvojnih sredstev pravzaprav slovenskemu gospodarstvu, vendar kljub
               temu je delež SID banke v celotnem bančnem sistemu še vedno ostal visok, približno 7
               %, seveda ni pa dosegel oziroma je bil najvišji v času krize, ko je bil 9,5 %. Zato
               si SID banka z interventne vloge prizadeva zdaj, torej preiti v tako imenovano
               razvojno vlogo v smislu proticikličnega delovanja in seveda izpad teh sredstev
               financiranja preko bank skušamo nadomestiti ali pa smo skušali nadomestiti v letu
               2016 tudi zdaj, s povečanjem namenske neposredne oblike financiranja podjetij. Pri
               tem je glavno vlogo igral tako imenovani ukrep finančnega inženiringa, s katerim
               skušamo te zadeve dati podjetjem na način kot je to dovoljeno v okviru evropskega
               razvojnega  potenciala.
               Tako je banka v sodelovanju z Ministrstvom za gospodarstvo in razvoj in seveda
               ministrstvom za finance ustanovila še dodatne finančne sklade s katerimi je
               financirala v skupni višini približno 650 milijonov precej slovenskih podjetij,
               predvsem na področju financiranja raziskave in razvoja inovacij ter pa seveda širokih
               potreb, ki so jih imela mala in srednja podjetja v tem času, ko banke še, kot sem
               omenil, niso delovale v celoti.</p>
               <p>Tako sta bila v letu 2016 uvedena dva nova produkta, namenjena predvsem kapitalskemu
               trgovanju malih in srednjih podjetij preko posojil z dolgoročnostjo in pa seveda
               financiranje občinske infrastrukture kot pomembnega dejavnika za razvoj slovenskega,
               ne samo, bi rekel, infrastrukturnega dela ampak tudi gospodarstva. Pri prvem
               produktu, novem, ki smo ga popularno imenovali razvojno posojilo in je bil
               pripravljen na podlagi tega finančnega inženiringa, smo z 12-letnim ročnim posojilom
               in 6 letnim možnim moratorijem predvsem omogočili podjetjem, ki so nizko
               kapitalizirana in pa seveda, ki imajo perspektiven poslovni model in to je bistvo
               tega produkta, da se kapitalsko okrepijo v naslednjem obdobju in seveda z lastnega
               poslovanja to omogočijo in potem preidejo v redno poslovanje in financiranje v
               bankah. Seveda tu smo iskali predvsem podjetja z visokim razvojnim potencialom, ki
               imajo možnost razvoja tudi v prihodnje in so tisti bodoči izvozniki, ki jih Slovenija
               potrebuje.</p>
               <p>Poleg omenjenega je treba povedati, da smo v letu 2016 v SID banki prevzeli tudi
               vlogo vstopne točke za spodbujanje tako imenovane svetovalno-spodbujevalne vloge pri
               projektih tako imenovanega Junckerjevega sklada, ki so vam že poznani in v okviru
               tega smo podjetjem ne samo razlagali kaj je možno, ampak tudi opravili vrsto razprav.
               Omenil bom samo nekatere, ki so bile tudi že v časopisu, namreč skupaj z Evropsko
               investicijsko banko, ki na tem področju seveda igra primarno vlogo, smo pregledali
               nekatere projekte v Sloveniji, ki se tičejo tako Luke Koper, Darsa, Slovenskih
               železnic in pa nekaterih manjših firm, ki so pripravili te projekte, vendar moram
               ugotoviti, da kljub vsem tem pogledom, ki smo jih dali v te projekte, na koncu ni
               bilo tu izvedenih do zdaj še nobenih večjih projektov, v pripravi je, kot veste,
               projekt Darsa, ki je bil tudi že objavljen in najavljen v času letošnjih počitnic.
               Delamo pa seveda naprej in o tem nekaj bom povedal tudi v nadaljevanju.</p>
               <p>Nadalje smo v letu 2016 posvetili veliko pozornost tudi oblikovanju tako imenovana
               sklada skladov oziroma koriščenja sredstev Evropske kohezijske politike oziroma tako
               imenovanega koncepta za novo finančno perspektivo, vendar je treba povedati, da v
               letu 2016 pri tem nismo bili najbolj uspešni, tudi z ministrstvi nismo pač poenotili
               vseh stališč oziroma, bi rekel, ni bila taka prioriteta kot je bilo naše mnenje in s
               tem nadaljujemo in o tem nekaj več v nadaljevanju. Hkrati pa je treba povedati, da
               smo v letu 2016 tudi začeli in skupaj z državo sodelovali pri konceptu oblikovanja
               investicijske pisarne, ki je pač koncept delovanja projektnega financiranja, ki je v
               Sloveniji zelo pomemben. Veste, da gre tu za več zadev, eno najbolj aktualno pač
               seveda vsi poznamo z medijev, to je pač drugi tir in podobne zadeve, ki bi jih naj v
               bodoče presojala ta investicijska pisarna.</p>
               <p>Na ta način in s temi oblikami je SID banka v letu 2016 lahko povečala obseg posojil
               na bančnem sektorju v skladu z usmeritvijo, ki sem jo omenil in sicer ob tem, da se
               je zniževalo tipično financiranje pač preko bank in to na teh področjih, ki sem jih
               že omenil, torej investicije v raziskave in razvoj in pa te zadeve za približno 117
               milijonov, še bolj pomembno pa je, da smo že v času prvih osmih mesecev oziroma v
               času tistih delov, ki je bilo možno 2016, predstavlja tudi 50 milijonov potrpežljivih
               posojil. Če pa pogledamo to z vidika celotnih finančnih instrumentov, ki smo jih
               uvajali v tem letu oziroma v letih prej, je pa treba povedati, da je na področju
               posojil in skladov za mala in srednja podjetja bilo prejetih preko tisoč 500 vlog, v
               skupni vrednosti okoli 600 oziroma točno natančno 580 milijonov, v katerih je bilo
               dobljeno približno 900 vlog in to v skupni vrednosti okoli 270 milijonov. Seveda kot
               veste že iz preteklih let, SID banka s svojim poslovanjem sledi načelom odgovornega
               posojanja in zato seveda je tudi veliko vlog, ki so pač dane, zavrnjene iz
               utemeljenih razlogov. Prav tako se je prilagajalo tudi naše poslovanje na področju
               zavarovalniških dejavnosti, torej poslovanje po Zakonu o mednarodnem  financiranju gospodarskih
               poslov, ker delamo v imenu izračun države, na tem področju, kjer pač zavarujemo
               neprofitabilna<stage>(?)</stage> tveganja, se spreminja tako struktura kot seveda vrsta in število
               poslov. Treba je povedati, da se ti posli zmanjšujejo, drobijo, Slovenija nima več
               možnosti delati velikih poslov na mednarodnih trgih, kar ni lahko, majhni posli so
               zelo obremenjujoči, vendar mi prilagajmo naš proces obdelave teh poslov, da smo
               hitrejši, fleksibilnejši za male stranke. Seveda vam pa je jasno, da veliki posli in
               mali posli ne grejo v isto smer, kar se tiče količine, teh majhnih poslov je veliko,
               vendar so količinsko toliko majhni, da seveda število teh pada. Tako smo v bistvu
               največji delež delali na področju kratkoročnih zavarovalnih poslov, na področju
               investicij in srednjeročnih poslov pa nekoliko manjše. Številčno seveda so bili, kot
               rečeno, ti v porastu, vendar jih je bilo skupaj manj za 16 % in ta obseg je znašal
               približno 540 milijonov v letu 2016. Ob tem je treba povedati, da se te kapacitete
               slovenskih podjetij zelo drastično zmanjšujejo in da Slovenija včasih ni v stanju
               narediti pač nekega velikega projekta v tujini, na drugi strani pa je seveda tudi
               vsiljevanje podjetij na tem relativno majhno. Tu seveda SID banka igra določeno
               kandidatorsko <stage>(?)</stage> vlogo in jo bomo tudi v prihodnje.</p>
               <p>Potrebno je povedati tudi to, da je del in največji del zavarovanj še vedno prisoten
               v Ruski federaciji in pa seveda sledita Hrvaška, Bosna in pa Srbija. Kot vidite, je
               SID banka prilagajala svoj poslovni model tem novim razmeram in pri tem upoštevala
               nastajanje potreb gospodarstva in pa seveda družbenega razvoja v Sloveniji, svoje
               finančne uskladitve pa smo dopolnjevali tudi s tako imenovanim svetovanjem in pa
               tistimi posredniškimi storitvami, ki tem podjetjem zagotavljajo dejansko najboljšo
               možno serviranje. Pri tem bi seveda rad poudaril, da preoblikovanje tega modela
               zahteva kadrovske in druge finančne investicije, kar pomeni tudi povečanje stroškov
               SID banke v primerjavi s preteklimi leti. O tem več tudi nekaj v nadaljevanju.</p>
               <p>Spoštovane poslanke in poslanci, če nadaljujemo s točko štiri poudarka, ki jo želim
               dati <gap n="…"/> To je upravljanje tveganj. Upravljanje tveganj v slovenskem bančništvu in
               seveda v SID banki, na kar se tudi koncentriramo, je vedno bolj zahtevno in
               kompleksno. SID banka je v to vlagala intenzivne napore tako v smislu kadrovskih kot
               dimenzijskih možnosti, da zagotovimo ustrezno obvladovanje zlasti kreditnih in
               obrestnih tveganj in pa seveda prilagajanje temu, kar zahteva nova pravila
               upravljanja tveganj, ki jih poznate pod bazo <stage>/ nerazumljivo/</stage>, in tako naprej, pa
               zlasti finančnih standardov, ki jih prinašajo novi mednarodni računovodski standardi
               MSRP 9. Prilagajanje temu in seveda novi regulativi je obsežno in tudi zelo zahtevno,
               saj je ta nova regulativa in te standardi namenjeni predvsem velikim bankam. Nekje,
               govori se, da je to namenjeno bankam, ki so v višini približno 25 milijonov, nekje
               dva tisoč zaposlenih ali več. Seveda, takih bank v Sloveniji ni. Temu primerno je
               treba upoštevati, da je to načelo sorazmernosti bistveno, da lahko slovenske banke na
               tem področju delujemo, in seveda to velja tudi za SID banko, ki je majhna banka, saj
               imamo skupaj zaposlenih samo približno 170 ljudi. To vse povzroča regulatorno
               tveganje, ne samo za SID banko, ampak tudi za slovenske banke, ki je trenutno drugo
               največje, ob tistem, ki sem ga že prej omenil.</p>
               <p>Naslednji poudarek, ki ga želim izpostaviti, so naši poslovni rezultati <gap n="…"/> Kot vam je
               znano, SID banka sicer ne deluje po principu maksimiranja dobička, temveč predvsem po
               principu dolgoročne finančne in siceršnje samovzdržnosti. To pomeni, da seveda vsi
               vi, ki ste tudi delničarji te banke, niste potrebni dodatne dokapitalizacije SID
               banke in to do sedaj ni bil primer. Bili smo ena redkih bank, ki je vso krizo in vse
               današnje in druge finančne, bom rekel, zadeve in težave, pokrila sama. Finančni
               rezultati so bili kljub tem težkim prihodkovnim in tržnim razmeram, kjer so pač
               vračali kredite SID banki, ugodni, saj je čisti dobiček v preteklem, torej letu 2016,
               znašal 21,4 milijona evrov. Največji prispevek temu ugodnemu rezultatu pa je seveda v
               povečanju vrednosti posojilnega portfelja in pa nekaterega prestrukturiranja
               podjetij, ki jih je SID banka opravila skupaj z drugimi bankami v Sloveniji, in pa
               prodaja teh podjetij na trgu. V tem času so bile čiste obresti za 7 % višje kot leta
               2015 <stage>(?)</stage>, in so zato znašale 23,8 %, je pa seveda treba povedati, da so bili ti
               presežki namenjeni oplajanju kapitala in pokrivanju tistih zadev, o katerih sem
               govoril in ta kapital
               se je povečal za približno 8 % na 395 milijonov evrov. S tem je seveda omogočil tudi
               nadaljnjo delovanje banke in njeno trdnost. Pozitivni finančni rezultati, ki so
               seveda omogočili tudi prilagajanje tem negotovostim, pa povzročajo tudi nekatere
               dodatne zadeve, kot sem jih že omenil, na skrbnem obvladovanju stroškov. Seveda, kot
               sem rekel, sprememba poslovnega modela zahteva dodatno financiranje, zato se je
               seveda cilj v tem času poslabšal iz preteklih 35 % na 42 % in se bo v naslednjih
               letih še bolj, zato ker je pač ta investicija, ki bo zdaj potrebna, na nekaterih
               področjih še večja. Hkrati je treba tudi povedati, da je bonitetna agencija Standard
               &amp; Poor's spremenila bonitetno oceno SID banke v preteklem letu iz A minus na A in
               v tem dala tudi stabilno izgledno pozicijo za prihodnje, kar nam omogoča dobro
               financiranje <stage>/ nerazumljivo/</stage> na mednarodnih trgih. To seveda omogoča SID banki tudi
               delovanje v skladu z našim poslanstvom.</p>
               <p>Tudi na področju zavarovanja smo dosegli pozitivne rezultate, kljub padanju premij,
               ki so posledica konkurenčnosti na tem področju in delovanju v nekaterih gospodarskih
               zadevah, ki povzročajo tudi povečanje škod. Dosežen je bil 12-milijonski presežek v <stage>/
               nerazumljivo/</stage> rezultatu in ta sredstva so bila namenjena predvsem povečanju
               varnostnih rezerv, s katerim krijemo vse škode. Te varnostne rezerve so konec leta
               dosegle že 130 milijonov, kar seveda pomeni, da so dovolj velike za pokrivanje
               bodočih tveganj slovenskih izvoznikov v vseh državah sveta. Kot veste, se usmerjamo
               tudi v nekatere najbolj rizične, kot so Iran in Afrika, kjer skušamo slovenskim
               podjetjem zagotoviti možnost za delovanje v prihodnje.</p>
               <p>Spoštovane poslanke in poslanci, kako naprej? Če dovolite, pet sklopov teh vprašanj,
               ki jih mi vidimo v tem trenutku kot tiste, ki so najbolj pomembne. Gospodarska
               situacija v Evropi in pa seveda tudi v Sloveniji je dobra. Gospodarstvo raste, kot
               veste, v letošnjem letu celo zelo pospešeno. V Sloveniji preko 4 %, v Evropi preko
               2,5. Brezposelnost pada. V Evropi je približno na 8,6 %, v Sloveniji nekje na 6,7 %.
               Seveda vse to pove, da se tržne vrzeli zmanjšujejo. To pomeni, da SID banka, ki
               deluje na tržnih vrzelih, umika svoje aktivnosti in se seveda prilagaja temu novemu
               obsegu, ki je manjši, zato seveda naše aktivnosti niso v smislu povečanja, ampak
               zmanjšanja teh aktivnosti in prestrukturiranja modela v smislu že omenjenih novih
               produktov. Kljub temu je bilo poslovanje banke tako kot v preteklem letu tudi v prvih
               devetih mesecih uspešno. Treba pa je seveda povedati, da ima SID banka v tem trenutku
               potencial, da v primeru kakršnegakoli poslabšanja gospodarskih razmer lahko na ta
               poslabšanja takoj odreagira in s svojim poslovnim modelom fleksibilno izvede
               interventno vlogo v smislu, ki bi bila eventualno potrebna, čeprav se to v tem in
               naslednjem letu še ne pričakuje. Pomembno pa je opozoriti na naslednje sklope <gap n="…"/>
               Sedanja gospodarska rast oziroma v smislu gospodarskega cikla pomeni, da se SID banka
               obrača v tako imenovano drugačno proticiklično delovanje, kjer je naš prispevek
               gospodarski rasti predvsem preko podpore najbolj produktivnim podjetjem in seveda
               perspektivnim podjetjem v prihodnosti, kot sem že omenil prej, kar seveda pomeni, da
               podajamo večji poudarek na kvaliteti in ne kvantiteti. To je seveda možnost, ki
               skupaj z drugimi bankami v Sloveniji pomeni tudi gonilo rasti v prihodnje.</p>
               <p>Nadaljnja zadeva, ki je pomembna, je, da podjetja v Sloveniji močno zaostajajo na
               področju produktivnosti, kar seveda predstavlja znaten potencial v prihodnje. To
               pomeni spremembo poslovnih modelov in temu je namenjeno naše financiranje, pri tem pa
               mislimo na tiste, ki so sposobni rasti, se združevati in prestajati ter prehajati v
               večja podjetja, ki se lahko na mednarodnem delu, torej na internacionalizaciji
               uveljavijo in s tem seveda povečujemo tudi možnosti financiranja in zavarovanja teh
               poslov v prihodnje. Drugo pomembno področje, kjer dajemo naše pospeške, če smem reči
               tako temu spodbujanju, pa je ustvarjanje delovnih mest v Sloveniji. Seveda je, kar se
               tiče delovnih mest, na novo tu dan izziv, ki se tiče prepoznavanja potencialov na tem
               področju v smislu pomanjkanja teh delovnih mest oziroma v zadnjem času že nekako, če
               smemo tako reči, potencialov, ki so vezani na pomanjkanje delovnih mest na nekaterih
               področjih.</p>
               <p>Druga zadeva, ki je za nas bistvena, je premik iz  nepovratnih k povratnim sredstvom financiranja ali
               vsaj kombinacije obeh. S tem ozirom bi seveda želela izkoristiti v okviru SID banke
               evropska kohezijska sredstva in politiko. Namreč, mnenja smo, da so to edina razvojna
               sredstva, ki jih ima Slovenija na razpolago. Izkušnje iz SID banke kažemo, da lahko s
               finančnim inženiringom naredimo ustrezno podlago za to in dajemo učinkovito sredstva
               evropske kohezijske politike za tiste gospodarske namene, ki so pomembni, in ne samo
               iz vidika subvencioniranja, temveč oblikujemo tudi sklade, ki jih pravzaprav v okviru
               sklada v skladu skušamo z ministrstvi oblikovati. Smo sicer nekoliko pozni, namreč
               smo že na polovici te finančne perspektive in verjetno v naslednji finančni
               perspektivi Slovenija ne bo deležna večjih finančnih sredstev. To velja zlasti za
               neko regijo, ki je bolj razvita, in zato je bila SID banka mnenja, da bi z
               oblikovanjem takih skladov že v preteklih letih lahko imeli sklade, ki bi jih z
               revolving principom uporabljali tudi v novem delu finančne perspektive. Prepričan
               sem, da bi bilo to nujno, namreč za uspešni in trajnostni razvoj Slovenije nujno
               potrebujemo postaviti temelje za dolgoročno oblikovanje lastne akumulacije razvojnih
               sredstev in koncept finančnega inženiringa je po našem strokovnem mnenju tisti, ki to
               omogoči, vendar se trenutno prepočasi uveljavlja, kot sem rekel že poprej. To pomeni,
               da dajemo prednost povratnim oblikam in multiplikaciji sredstev in to izven
               proračuna, ne v okviru proračuna ter seveda povratne oblike v kontekstu sklada
               skladov, ki jih omenjamo. Namreč, na ta način omogočamo tudi drugačen način delovanja
               in orientacije <stage>(?)</stage> gospodarstva. Zakaj? Zato, ker model razvojnega financiranja,
               temelječ na nepovratnih sredstvih, je po naši oceni preživet in ga bi bilo potrebno
               na sistemski ravni spremeniti in slediti temu, kar delajo tudi nekatere druge države
               v Evropi. Seveda pa to ne velja za vsa področja. Tam, kjer je to potrebno, so
               nepovratna sredstva tudi potrebna, kot so temeljne raziskave in podobne zadeve. Poleg
               tega bi pa za zaključek tega dela poudaril, da bi bilo potrebno verjetno tudi
               racionalizirati in optimizirati delovanje trenutno razdrobljenega in relativno slabo
               koordiniranega javno-spodbujevalnega sistema.</p>
               <p>Naslednja stvar, na katero želimo opozoriti, je kapitalska vrzel. Ta ostaja velika.
               Torej, kreditno vrzel je bilo moč pokriti, ker je bila relativno majhna, kapitalska
               vrzel, pomanjkanje kapitala v Sloveniji pa je še vedno vrzel, ki jo mi nadomeščamo z
               že prej omenjenim razvojnim posojilom, ki je tako imenovano <q>»mezzanin«</q> financiranje
               do 12 let in vmesna faza dokapitalskega financiranja. Pripravljamo, in to vam bomo
               predvidoma predstavili, tudi lasten produkt lastninskega kapitalskega delovanja, ki
               bi bil v smislu equity <stage>(?)</stage> produkta za Slovenijo. Mislimo, da je to nujno. Zakaj?
               Zato, ker je trg kapitala dopolnilo k razvoju bančnega trga in v bistvu
               komplementarno deluje in nadaljevati je potrebno s prizadevanjem tega trga, da se
               bodo slovenska podjetja lahko ustrezno kapitalizirala, sicer razvoja teh podjetij v
               prihodnosti ni moč pričakovati v obliki in želji, kot jih imamo.</p>
               <p>Zadnja zadeva, ki jo želim omeniti, pa je že prej omenjeno, da želimo nadaljevati
               prizadevanja za oblikovanje projektov, ki so pomembni tudi za pridobitev garancije v
               okviru EIB oziroma Junckerjevega sklada. SID banka se bo vključila tudi v tako
               imenovani Junckerjev sklad 2, bo skušala te projekte pripraviti, vendar, kot je že
               bilo omenjeno, teh projektov v Sloveniji ni tako veliko, da bi jih lahko delali na
               način, kot jih delajo, bom rekel, v zahodnih državah. V današnjem časopisju imate
               primerjavo med zahodnimi in vzhodnimi državami, če smem tako reči, Evrope, kjer
               vidite, kam je to usmerjeno. Mi smo mnenja, da je seveda tu notri nekaj mogoče tudi
               napačnih vsebin, namreč, da pri EIB-ju ne prihaja do delitve tveganj na nivoju
               nacionalnih bank, ki bi pospešile tako delovanje, ampak vse ostaja na področju
               EIB-ja. Vendar smo kljub temu mnenja, da je treba v prihodnosti povečati možnosti za
               koriščenje teh sredstev, kajti garancija, ki jo daje EIB oziroma Evropska unija, je
               garancija Slovenije preko Ministrstva za finance, ki prihaja v to obliko
               financiranja.</p>
               <p>In nazadnje <gap n="…"/> Predlagamo in mnenja smo, da bi bilo treba postaviti v osrednjo
               tematiko razvoja slovenskega gospodarstva krožno gospodarstvo. Tu Vlada že dela neke
               korake na tem delu. Da ne bom dolg, ker ste rekli, da je potreben kratek ekspoze, bom
               omenil samo to, da seveda mi ne delamo samo na področju, usmerjeno v ponovno uporabo
               recikliranja obstoječih materialov in izdelkov, ampak gre za to, da je koncept
               krožnega gospodarstva celotna sprememba delovanja ekonomije in tudi gospodarstva na
               način, ki je drugačen od tega, kar delamo zdaj. To je uporabljanje vseh resursov na
               način, ki omogočajo trajnostno delovanje in s tem v zvezi  seveda SID banka pripravlja nekatere produkte
               in se skupaj z drugimi bankami in seveda tudi Vlado udeležujemo vseh ne samo
               predstavitev, ampak konkretnih primerov, kako bi to lahko naredili. Nekaj podjetij v
               Sloveniji seveda na tem področju deluje dobro in tu poskušamo prenesti tudi
               mednarodne prakse. Namreč, mednarodno sodelovanje SID banke je ena pomembnih
               dejavnosti. Zakaj? Dobro sodelovanje z mednarodnimi razvojnimi inštitucijami, kjer se
               mi tudi refinanciramo, z drugimi razvojnimi bankami predstavlja možnost prenosa
               dobrih praks v slovensko okolje in pa seveda izenačitev pogojev, ki jih imajo drugi v
               Evropi, tudi v Sloveniji in za slovenska podjetja. S tem dodatno prispevamo k
               oblikovanju take prakse za Slovenijo, in to se nanaša tudi na krožno gospodarstvo, ki
               jo tuji, bom rekel, igralci že dalj časa delajo. Prepričani smo, da je to edina prava
               pot, da lahko, ne samo SID banka, ampak tudi slovensko bančništvo in gospodarstvo
               napreduje v pravi smeri.</p>
               <p>Spoštovane poslanke in poslanci, če dovolite, bi zaključil še s štirimi, petimi
               poudarki v zvezi s trenutnimi gospodarskimi razmerami in pa tistimi zadevami, ki jih
               vidimo kot pomembne za delovanje tako banke kot seveda tudi informiranje vas, ki
               odločate v teh zadevah.</p>
               <p>Kot prvo, trenutne gospodarske razmere, ne bi ponovil še enkrat, in seveda okolje so
               zelo ugodne, verjetno najugodnejše v zadnjih desetih letih. Popularno seveda mi
               rečemo temu, da obstoji trenutno določena plima, ki vse dviga. Tisti, ki v tem času
               niso sposobni, vedno rečemo, bodo potem še težje sposobni v kakršnihkoli drugih
               razmerah. Glede rasti in razvoja smo seveda v Sloveniji verjetno na zgornjem območju
               normalnega gospodarskega cikla. Tu so različna mnenja o tem, kaj je potrebno in kaj
               ne, vendar se tu ne bi ustavljal na proizvodni vrzeli in tistih zadevah, ki jih tudi
               Evropska komisija omenja, ampak bi pustil to za debato, če vas zanima. V bistvu bi se
               ustavil samo na tistih dveh pomembnih zadevah, ki jih vidimo mi kot bankirji. To je,
               prvič, bančno kreditiranje se povečuje, v letošnjem letu to raste približno s 4 %
               stopnjo in pričakujemo, da bo na koncu leta za razliko od leta bistveno bolj
               pozitivno. Na drugi strani pa je treba povedati, da se dostopnost do financiranja v
               vseh sektorjih povečuje in je praktično na ravni iz pred krize. To pomeni, da so tudi
               tako obrestne mere in pogoji kot seveda dostopnost taki, kot so bili v času pred
               krizo. Tu se seveda postavlja vprašanje, ali so te zadeve realne glede na tveganja,
               ki jih trenutno banke sprejemamo.</p>
               <p>Druga stvar so investicije. Te so v letošnjem letu v primerjavi s preteklim obdobjem,
               in v lanskem letu veste, da je bil upad zaradi upada javnih investicij, povečujejo.
               So nekje med 5 in 7 %. Ključno vprašanje, na katerega mi opozarjamo, je, ali so
               investicije in bodo investicije produktivne in bojo generirale vzdržno rast v
               prihodnje, da ne bi prišlo do nekaterih nerentabilnih investicij, ki jih včasih tudi
               opažamo. Skratka, poudarek je na kvaliteti investicij v prihodnje in ne na
               kvantiteti. Tu so tudi nekatere druge zadeve. Omenil sem že prej, pomanjkanje
               usposobljenih delavcev, zlasti v predelovalnih dejavnostih in tu skušamo narediti
               nekatere premike. Vendar bolj pomembna zadeva je mogoče gibanje na trgu, presežna
               likvidnost in pa cene nepremičnin, ki so v zadnjih letih zelo poskočile in ki imajo
               svoje posledice tudi v vrednotenjih. Kot veste, seveda se aktive prilagajajo
               prihodnjim ocenam vrednosti in kapital mora seveda potem temu slediti.</p>
               <p>Močna koncentracija v dejanju hitre rasti je predvsem v javnem sektorju, manj pa v
               domačem sektorju, kažejo tudi na možnost, da se lahko nekatere spremembe v prihodnje
               hitro zgodijo. Želel bi opozoriti na to, da je SID banka pripravljena tudi za te
               možne zadeve, vendar naše mnenje je, da se te lahko bistveno pospešijo še s tako
               imenovanimi geopolitičnimi tveganji, ki so prisotni. Samo en ali dva dogodka v
               finančnem sektorju ali na tem področju lahko povzročita težave, ki bodo podobne ali
               pa celo hujše od tistih, ki smo jih živeli in preživeli v zadnji krizi.</p>
               <p>Drugo področje, na katerega želimo opozoriti, je vzdržnost izvoza dinamike kot
               gonilne sile gospodarstva. Izvoz raste in to celo hitreje od tujega povpraševanja.
               Seveda gre za vprašanje učinkovitosti in deloma gre za preusmeritev proizvodnih <stage>/
               nerazumljivo/</stage> povpraševanja doma, čeprav se to domače povpraševanje zdaj nekoliko
               povečuje. Kot veste, je domača ocena <stage>/ nerazumljivo/</stage> večja. Če vzamemo samo en
               dejavnik, ki ga vsi poznate, to je nakup novih avtomobilov, se je bistveno povečal.
               Kot veste, je bilo v letošnjem letu nakupljenih novih avtomobilov približno 45 tisoč,
               kar kaže tudi na večjo domačo potrošnjo. Ampak kljub temu, kar se izvoza tiče, je
               treba vedeti, da gre za deloma povečanje <q>»reexporta«</q>. Kaj hočem povedati? Neto
               vrednost izvoza in
               kvaliteta izvoza sta pomembni in neto dodana vrednost, ki jo ustvarjamo v izvozu.
               Temu primerno SID banka dela nekatere korake. Kolega Kozamernik vam lahko kasneje
               razloži, kakšne študije trenutno pripravljamo, da bomo lahko usmerili slovenska
               podjetja v tiste smeri, da je ta neto izvoz še kvalitetnejši v bodoče.</p>
               <p>Tretje področje so inovacije in pa produktivnost. Delno sem že omenil to težavo, bi
               se pa tu skliceval na nedavno objavljeno študijo in pa opozorila OECD-ja glede
               produktivnosti in inovacij. To študijo poznate, želel pa bi reči, da je največji
               manko našega gospodarstva na produktivnosti. Vemo tudi, da dosedanji, ne samo izvoz,
               ampak tudi delovanje temelji na temu, da se rast plač ni prilagajala tej
               produktivnosti, ampak da so bila zaostajanja možna na dveh področjih. Gibanja v
               izvoznem sektorju kažejo na prožnost tega sektorja, ki je v bistvu možen, bom rekel,
               svojo kvaliteto ohranjati na mednarodni konkurenčnosti, vendar v sedanjih
               makroekonomskih razmerah. V spremenjenih je ta možnost zelo težka. Zato je usmeritev
               v to glavno usmeritev SID banke v našem financiranju v prihodnosti in pa možnostih,
               kako, bi rekel, kakovost slovenskega izvoza v Sloveniji povečati in omogočiti še
               večjo konkurenčnost na mednarodnih trgih.</p>
               <p>Nadalje, tekoči račun raste, način financiranja se spreminja. Zlasti v tistih
               družbah, ki so v tuji lasti, gre po mednarodni <stage>/ nerazumljivo/</stage> vrednosti in s tem se
               seveda spreminja tudi financiranje v Sloveniji. Presežne likvidnosti v Sloveniji je
               veliko. Po naši oceni se ta giblje nekje med 6 in 7 milijonov, kar pomeni, da bi se
               dalo v Sloveniji marsikaj financirati, vendar je vprašanje kvalitete tega. Podobno je
               tudi v svetu. Dejstvo je, da borze rastejo, dejstvo je, kot sem omenil,
               nepremičninske zadeve in pa seveda za nas je zelo pomemben trg obveznic, iz katerega
               smo banke delno tudi zaklenjene. Želeli bi tu samo opozoriti, da je tu potrebno biti
               zelo previden tako glede javnofinančnih zadev kot seveda strukturnih reform, ki so
               nujne. Nenazadnje pa bi želel omeniti to, kar SID banka že večkrat poudarja, da so
               potrebne tudi določene razvojne reforme, če se bomo želeli prilagajati spremembam
               tudi, če bodo rasti v prihodnjih letih tako optimistične, kot so trenutno napovedi
               tako Evropske unije kot seveda tudi naših UMAR-ja, Banke Slovenije, ostalih, bo
               problem, kako slovensko industrijo prilagoditi na, bom uporabil izraz,
               elektrifikacijo prometa in logistike, digitalizacijo in robotizacijo proizvodnje, da
               se bomo lahko kosali s konkurenti in da bodo slovenska podjetja lahko proizvajala
               tisti del, ki je potreben. Računamo seveda, da bo SID banka lahko omogočila
               slovenskim podjetjem tisto zadevo, kar bo povečalo konkurenčnost, zato pa je seveda
               potrebno izvesti ukrepe za to večjo konkurenčnost, za spremembo poslovnih modelov,
               kot sem omenil, za koncentracijski nastop na tujih trgih in večje sodelovanje
               podjetij in pa seveda za inovativne vsebine, ki jih lahko prodajamo z višjo dodano
               vrednostjo na mednarodnem trgu, pa tudi, če dovolite, za večjo ambicioznost včasih
               pri naših prizadevanjih.</p>
               <p>Na vseh teh področjih vidimo v SID banki možnosti in našo vlogo, če seveda bodo
               sprejemljive tudi za deležnike in odločevalce, ki so tisti, ki nam dajejo naše
               mandate in o katerih danes razpravljamo v smislu javne funkcije. SID banka seveda ima
               določene prednosti in možnosti, da dosega boljše rezultate tudi v prihodnje in
               kompetence od res robustnega modela do organizacijske oblike, kvalitetno upravljanje
               tveganj in ostale stvari, pa seveda kapitalsko trdnost. Imamo pa seveda tudi
               potenciale za druge zadeve, ki jih je treba in potrebno izkoristiti. Smo torej
               stabilni in robustni, smo pa tudi v določenih težavah, ko gre prilagajanju poslovnega
               modela in pa zlasti prepočasnemu usklajevanju z nekaterimi deležniki. Omenil sem
               primer sklada skladov, ki bi bil bistveno bolj učinkovit, če bi bil uporaben že pred
               letom in dve, in pa tudi v zvezi s konkurenco nekaterih mednarodnih finančnih
               institucij, ki so pač tu prisotne in pri katerih je treba računati, da bodo v
               prihodnosti s svojim modelom še skušale narediti nekatere korake tako direktno do
               poslovnih bank kot seveda tudi do podjetij. Vendar, spoštovane poslanke in poslanci,
               SID banka je ambiciozna in podjetna in odgovorno upravlja tveganja in seveda družbeno
               odgovornost kot taka je vpeta v vse naše aktivnosti in produkte. SID banka z, bom
               rekel, nekako spremljanjem podjetij v vseh fazah in različnih fazah poslovanja in pa
               nudenja zlasti dolgoročnih trgu prilagojenih, bom rekel, finančnih storitev ter
               omogočanju in spodbujanju in uresničevanju teh zadev omogoča s tem tudi uresničevanje priložnosti, ki
               jih imajo gospodarska slovenska podjetja na mednarodnih doma in v tujini. Samo s
               tako, če smem uporabiti izraz, silovito ponudbo trgu pač finančnemu trgu dopolnilnih
               storitev, povezovalno vlogo in pa seveda neko vlogo kot osrednje spodbujevalne
               inštitucije v Sloveniji <stage>/ nerazumljivo/</stage><gap n="…"/> Pa bo v smislu trajnostnega razvoja
               Slovenije. Menimo, da smo kot SID Banka v letu 2016 uspešno izvrševali vsa javna
               pooblastila in na ta način potrjujemo svoje poslanstvo kot osrednje slovenske
               ustanove razvojnega financiranje v slovenskem gospodarstvu in družbenem okolju.
               Seveda pa bi bili lahko v prihodnje še pomembnejši steber za nov razvojni model
               Slovenije, ki je ob vsem tem kar sem razložil nujno potreben. Hvala lepa za vašo
               pozornost in s kolegom bova z veseljem odgovarjala na vsa vprašanja, ki so se vam
               porodila ob tej predstavitvi ali iz poročila.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa tudi vam za vašo obrazložitev.</p>
               <p>Želite predstavnica Ministrstva za finance besedo? Ne. Potem še sprašujem
               spoštovanega državnega svetnika, če želi? Ne ali ja?</p>
               <p>Izvolite, imate besedo.</p>
            </sp>
            <sp who="SDT7:KomacOskar">

               <speaker>OSKAR KOMAC:</speaker>

               <p>Zelo na kratko.</p>
               <p>V skladu s pooblastili smo se s tem poročilom pač seznanili, ga bom rekel načeloma
               podprli, seveda nam je pa vedno zadaj odzvanjalo kdaj bo te veselice na bančnem
               področju konec, tako, če sem malo simboličen in ali je že pravi čas, da se pijača
               umakne iz mize, da ne bo glavobol prehud glede na izkušnje iz preteklosti, ampak to
               je moja zgodba.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Sedaj pa odpiram razpravo in prva se je k besedi prijavila gospa Andrej Potočnik,
               izvolite.</p>
            </sp>
            <sp who="SDT7:PotočnikAndreja">

               <speaker>ANDREJA POTOČNIK (PS SMC):</speaker>

               <p>Ja, najlepša hvala, prav lepo pozdravljam mag. Sibila Svilana v naši vrsti s kolegom,
               državno sekretarko, kolege, kolegice.</p>
               <p>Poročilo je zelo obsežno, že iz gradiva in tudi iz vašega uvodnega izvajanja ste bili
               zelo izčrpni za kar se vam najlepše zahvaljujem. Jaz lahko trdim, da je SID Bank
               sigurno ena izmed redkih bank na slovenskem prostoru kjer zaupanje ljudi v to
               inštitucijo ni padlo ali vsaj ni bistveno padlo, kar se v bistvu s komercialnimi
               bankami ne moremo strinjati. To se seveda izraža tudi v vaših poslovnih rezultatih,
               ne nazadnje tudi v vaši kapitalski ustreznosti, ki je primerno visoka, 19 % na
               konsolidirani osnovi kar pomeni, da je nadpovprečjem evrskega območja, veseli me
               tudi, da sem lahko v poročilu prebrala, da vam je bonitetna ocena se zvišala in sicer
               iz A- na A za kar vam čestitam, to sigurno, je sigurno rezultat vašega dobrega dela.
               Veseli me tudi, da sodelujete z Ministrstvom za gospodarski razvoj in tehnologijo in
               ste pripravili nekje dva nova produkta kot ste že v izvajanju na začetku povedali, da
               se trudite in razvijate nove potenciale in to je sigurno eden izmed teh in tukaj
               utrjujete MSP, se pravi mala in srednja podjetja, ki na slovenskem prostoru sigurno
               bistveno prispevajo k gospodarski rasti, vsaj po sami številki, ki jih pač na
               slovenskem prostoru, ki jih imamo. Me pa zanima glede potrpežljivi tako imenovanih
               potrpežljivih posojil, predvidevam, da iz prebranega, da je zanimanje veliko, imeli
               ste preko 1500 vlog, odobrili ste jih več kot 900, kakšno tveganje ste tukaj v bistvu
               kot banka pripravljeni sprejeti v primerjavi s komercialnimi bankami? Meni je pač
               jasno, da v bistvu vsak bančni posel predstavlja tveganje, po drugi strani morate pa
               skrbeti tudi za dobre poslovne rezultate in to seveda vedno ne gre najbolj skupaj in
               morate biti zelo preudarni. To je mogoče kar se tiče, se pravi tega potrpežljivega
               posojila.</p>
               <p>V poročilu ste na začetku zapisali, da veliko pozornost posvečate naložbenem načrtu
               za Evropo, tako imenovanih ESI skladov, da tukaj imamo nekaj projektov, vendar jih je
               potrebno še dodelati pa me zanima, ali je to potrebno jih dodelati na strani
               posojilojemalcev, se pravi, da tukaj ni dovolj znanja  ali ni dovolj informacij kaj v bistvu, kaj tukaj vi
               predlagate, da v bistvu bi bilo to financiranje lahko še bolj izkoriščeno. Pa še ena
               zanimiva, zanimivo stvar ste povedal in to sicer, da razvijate potencialno morebitno
               poslabšanje, ponovno poslabšanje gospodarske situacije, da sicer ne pričakujete je še
               letos in v naslednjem letu, ampak, če bi do nje prišlo lahko na to reagirate takoj.
               Ali to pomeni, da se pravi bo ob morebitni, sicer tega si nihče seveda ne želi,
               morebitni poslabšani gospodarski situaciji ne bi prišlo do takšne stagnacije
               kreditiranja gospodarstva kot se je to recimo zgodilo ob zdajšnji gospodarski
               situaciji oziroma gospodarski krizi. Toliko z moje strani, jaz vam želim še naprej,
               da vsako leto, ko se oglasite tukaj v Državnem zboru lahko poročate v bistvu o
               uspešnih rezultatih in seveda absolutno sem prepričana, da tudi vaša banka poskrbi
               zato, da imamo boljšo gospodarsko rast, da je to pač eden izmed tudi teh vidikov.</p>
               <p>Najlepša hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospe Vojki Šergan, izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Hvala za besedo, lepo pozdravljeni tudi iz moje strani.</p>
               <p>Vsekakor sem zelo pozorno poslušala poročilo in seveda je zelo izčrpno in pozitivno,
               vendar pa bi se na nekem področju mogoče, ki sem se tudi v praksi srečevala, mogoče
               malo osredotočila in sicer se mi zdi, da res vsekakor so predlog SID banke smiselni,
               da je SID banka na področju evropske kohezijske politike pripravljena prevzeti
               osrednjo vlogo pri oblikovanju in opravljanju skladov skladu za posredovanje
               kohezijskih sredstev. Na področju ekonomske in razvojne politike pravzaprav to pomeni
               postopno nadgradnjo kompetenc v smeri dveh centrov odličnosti, ker bi SID banka
               igrala vodilno strokovno in svetovalno vlogo na nacionalni ravni. Prvi bi povezoval
               znanje glede ocenjevanje glede tržnih in razvojnih vrzeli v povezavi z makro
               finančnimi razmerami, ki so nujne za usmerjanje aktivnosti in prilagajanje ponudbe
               javno spodbujevalnega sistema, drugi center odličnosti pa vodi k oblikovanju centra
               za ocenjevanje ekonomske opravičenosti in finančne vzdržnosti projektov tudi velikih
               infrastrukturnih projektov. Omenili ste tudi, da se, da je pravzaprav iz časov tega
               nastajanja gradiva nastala tako investicijsko, investicijska pisarna, zdaj bi pa,
               kjer bi potekala ekonomska in finančna presoja vseh večjih državnih investicijskih
               projektov, to se mi zdi izrednega pomena in sicer prav zaradi razlogov, ker se mi
               zdi, da omenili ste, da recimo državna podjetja v lasti države kot so Luka Koper,
               DARS, Slovenske železnice, da pravzaprav ni bilo izvedenih večjih projektov pa se mi
               zdi, da bi to pravzaprav moralo biti, ker prav te večje firme pravzaprav bi lahko,
               pravzaprav imajo tudi priložnost in možnost, da večje projekte potem speljejo tudi z
               garancijo iz ESI sklada. Posebno pomembno se mi zdi tudi ta koncept, ki je bil
               uporabljen pri drugem tiru, tega projektnega financiranja, ki bi nekako lahko zdaj
               tudi na druga državna podjetja bi lahko bila to kot vzor, da se recimo investicije v
               državnih podjetjih za razvoj Slovenije praktično izvedejo in tukaj bi omenila na
               primer, omenili ste trajnostni razvoj in posebej bi tukaj omenila obnovljive vire
               energije, kajti po letu 2020 bo te obnovljive vire energije potrebno zagotavljati in
               Slovenija bo izpostavljena zaračunavanju kazni v kolikor ne bomo teh ciljev dosegli
               in tukaj se mi zdi res in na drugi strani prihajam iz območja kjer nekako si želimo v
               Zasavju izgradnjo hidroelektrarn na srednji Savi pa se več ali manj tukaj izraža tudi
               to stališče oziroma mnenje, da ni dovolj sredstev ali pa niso na pravem mestu bom
               rekla in se mi zdi zelo pomembno, da se tukaj vzpostavi, bom rekla tako iz
               ministrstva, ker ta državna podjetja  na neki način tudi preko<gap n="…"/> Upravljanje premoženja bi
               morali slediti tudi temu, da bi v bistvu ta državna podjetja enostavno zgradila
               projekte oziroma imela projekte, ki bi tem državnim podjetjem bili projekti razvojni.
               To so hidroelektrarne sigurno, če na drugi strani pravimo, da bomo plačevali kazni.
               To se mi zdi še posebej ta investicijski cikel bi to državno podjetje in upravljanje
               tega premoženja, ki je v bistvu bi lahko pomenila neki razvoj in preboj Slovenije v
               prihodnje. </p>
               <p>Pozitivno se mi zdi to, ko ste omenili, da je Slovenija oziroma da so se črpala tudi
               ta EFSI sredstva. Na neki način se je uporabil ta mehanizem EFSI preko podjetniškega
               sklada in pa Darsa za to cestninjenje. Ta podjetniški sklad, ki daje seveda, potem
               sredstva za investicije malim in srednjim podjetjem je dosegel, sem tudi prebrala,
               multiplikativni učinek in to je zelo pozitivno. Na drugi strani pa se mi tukaj tudi
               poraja vprašanja oziroma sem se tudi pogovarjala kaj pa občine kadar imajo razvojne
               projekte ali so tudi občine lahko tukaj tiste, ki koristijo ta EFSI sklad kohezijska
               sredstva lahko koristijo. Ali lahko koristijo tudi ta del? Kateri projekti so tisti,
               ki bi občinam na neki način glede na to, da je manj kohezijskih in nepovratnih
               sredstev pomagale občine, da bi take projekte lahko prijavljale in da bi pravzaprav
               ta mehanizem EFSI na neki način uporabljali tudi za te namene?</p>
               <p>Skratka, meni se zdi zelo pomembno, še enkrat poudarke, zanima me državna podjetja in
               uporaba teh mehanizmov evropskih, ki so v bistvu na razpolago, da bi se izkoristilo v
               dobro Slovenije.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Luka Mesec.</p>
               <p>Izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS Levica):</speaker>

               <p>Hvala za besedo.</p>
               <p>Lep pozdrav.</p>
               <p>Tudi v Levici se vam zahvaljujemo za temeljito poročilo in za predstavitev. Konec
               koncev si želimo, da bi vse banke v Sloveniji delovale tako kot opisujete da vaša
               deluje: neprofitno, razvojno, usmerjeno in družbeno odgovorno. S tem bi nam bila
               prihranjena marsikatera težava.</p>
               <p>Imam pa dve vprašanji glede poročila.</p>
               <p>Prvo se navezuje na sklad skladov, za katerega omenjate, da ga boste ustanovili. Se
               pravi, po predlogu oziroma načrtu, ki ga imate bi več kohezijskih sredstev iz
               Evropske unije dokončnih uporabnikov prek vaše banke prihajalo v obliki povratnih
               sredstev torej kreditov in ne preko nepovratnih sredstev, se pravi, subvencij. S tem
               bi se pri vas ustvarjala kumulacija. Zanima me koga bi na ta način financirali? Ali
               bi financirali samo zasebne gospodarske družbe in njihove projekte ali pa imate v
               planu tudi, da bi recimo, javno infrastrukturo financirali preko tega sklada skladov
               s takim pristopom?</p>
               <p>Drugo vprašanje pa se nanaša na tako imenovani Junkerjev sklad. Od začetka mandata je
               bilo precej govora o tem nismo pa seznanjeni s tem v koliki meri se je realiziral in
               koliko se je Slovenija vanj vpela? Tukaj imam dve vprašanji. Ali je SID banka
               vključena v posle tako imenovanega Junkerjevega sklada? Če imate tudi podatek koliko
               sredstev je Slovenija do sedaj uporabila iz tega naslova?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Horvatu.</p>
               <p>Izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, spoštovana predsednica.</p>
               <p>Lep pozdrav odličnim gostom in tudi z moje strani oziroma s strani Nove Slovenije
               zahvala za podrobno pisno poročilo in tudi ustno, ki ga je sedaj predsednik uprave
               predstavil.</p>
               <p>Najprej na začetku glede na to, da sem bil zraven, ko smo sprejemali zakon, ki je
               naredil  SID banko v
               mandatu 2004-2008. Moje vprašanje za predstavnika SID banke - kaj bi moral
               zakonodajalec narediti, da bi bili bolj učinkoviti? Ali vas morda aktualna zakonodaja
               duši pri vašem delovanju? Vemo, da se zadeve predvsem v poslovnem svetu izjemno hitro
               spreminjajo in velikokrat zakonodaja tukaj caplja za spremembami oziroma potrebami
               poslovnega sveta. Dejstvo pa je tudi, da SID banke torej slovenske izvozne in
               razvojne banke ne moremo kar tako enačiti ali metati v isti koš kot vse ostale
               komercialne banke. SID banka je pravzaprav daleč od klasične komercialne banke, če
               smem tako reči, ampak to sedaj ni pomembno. Res bi rad slišal - kaj bi moral
               zakonodajalec narediti, da bo SID banka bolj učinkovita? Ne pravim, da sedaj ni.
               Vesel sem bil, da sem s strani gospoda Sibila Svilana slišal poudarek poudarjene
               besedne zveze povečati konkurenčnost na mednarodnih trgih. To je pravzaprav tisto, o
               čemer v Novi Sloveniji vedno govorimo in na to opozarjamo. Ne bom sedaj nikogar
               postavljal, razpravljal v slabo voljo glede raznoraznih lestvic slovenske
               konkurenčnosti, ne bom govoril o švicarskem institutu za razvoj. Dejstvo je, da če
               sedaj, ker seveda ni bilančna številka, ampak kot ste povedali uvodoma učinkov, ki so
               bili izračunani po neki posebni metodologiji učinkov za slovensko gospodarstvo na
               splošno je približno rekli ste 8 milijard bolj točno 7,7 milijard evrov. To seveda ni
               cash flow to ni denar, ampak pač metodologija, ki to ocenjuje sem prišteva tudi
               zavarovalne vsote izdanih zavarovalnih polic, izdaje garancij itd<gap n="…"/> Nekoliko me čudi,
               da pa sedaj ta obseg 7,7 milijard, da je pa glede na leto pred letom 2016, da pa je
               za 7,7 % manjši, kaj sedaj to pomeni. Ali se podjetja ne odločajo za aranžmaje preko
               SID banke, ali je kljub gospodarski rasti se zmanjšala absorpcijska sposobnost
               gospodarstva, ali gre za nizko aktivnost poslovnih bank? Enostavno ne najdem
               odgovora. Ker bi pričakoval, da ta obseg v letu 2016 večji kot je bil v letu 2015. To
               je moje čisto laično gledanje, laično vprašanje. Bi bil zelo vesel, če bi dobil
               razlago, zakaj je ta aktivnost za 7,7 % manjša kot v letu 2015.</p>
               <p>Seveda tudi sam, ampak sem hvaležen kolegici in kolegu, ki so odprli že vprašanja
               povezana z Junkerjevim skladom. Tukaj nam zadeva ne gre dobro od rok. Škoda,
               obžalujem. Pa glede na to, da ste izkušeni bančniki, poznate mednarodno okolje kaj
               moramo narediti v Sloveniji, da bomo učinkoviteje črpali denar iz tako imenovanega
               Junkerjevega sklada, ki ja na začetku neko formiral oziroma naredil eden okvir težek
               315 milijard. Sedaj govorimo že o EFSI 2,0 oziroma o 500 milijardah investicijskega
               denarja mi pa smo tukaj bolj proti repu znotraj EU. Upam, da nismo ravno čisto na
               dnu, bojim se, da smo. Pa pustimo sedaj, spet pustimo sedaj te lestvice.</p>
               <p>Med vrsticami sem tudi razbral poročilo oziroma komentar gospoda državnega svetnika.
               Meni se je, ko sem  ga
               poslušal, nekako generiralo vprašanje ali smo pripravljeni na naslednjo krizo. Vemo
               kakšne so periode teh gospodarskih nihanj. Ne želim dramatizirati, želim preventivno,
               želim da država Slovenija preventivno ravna in seveda tudi in predvsem vse njene
               strukture, da se nam ne zgodi takšna nesreča kot se nam je zgodila pri zadnji
               gospodarski krizi na katero na žalost nismo bili pripravljeni.</p>
               <p>Razvojna banka. Na eni od prejšnjih sej Odbora za finance sem kritiziral Proračun
               Republike Slovenije, kjer je daleč daleč po naši oceni, po oceni Nove Slovenije daleč
               premalo denarja namenjenega raziskavam in razvoju. Mi smo, torej Slovenija, če vse te
               postavke, proračunske in druge seštejem, smo v letu 2016 za raziskave in razvoj
               namenili približno 145 milijonov evrov in smo na evropskem dnu. Preverjeno. Na
               evropskem dnu. To me močno skrbi, ker poglejte, tehnologija, razvoj gre strahovito
               naprej in tudi tukaj je primer, da zakonodajalec oziroma tudi izvršilna veja oblasti,
               Vlada, ne sledi tem razvojnim trendom. Samo ena takšna, za ilustracijo, en takšen
               podatek. Mi imamo pri nas dokaj močne avtomobilske grozde. Jutri se bomo vozili z
               električnimi avtomobili. Električni avtomobil ima gibljivih delov nekje 100. Klasični
               avtomobil z motorjem na notranje izgorevanje jih ima tisoč, se pravi 10-krat manj. To
               pomeni, če bodo naša podjetja ob tem avtomobilskem grozdu še naprej tako aktivna in
               jaz si želim, da bodo še bolj, bodo pravzaprav producirala 10-krat manj produktov. To
               je zelo preprosto ilustrativno prikazana situacija na katero moramo biti
               pripravljeni.</p>
               <p>In zdaj zaključujem še z enim vprašanjem, kjer so navedeni učinki oziroma ocena, kako
               je SID banka pomagala tudi pri novih delovnih mestih. Bila so omenjena v začetku in
               tukaj v pisnem poročilu zasledim številko 17 tisoč 200 novih delovnih mest. Če smem
               poenostaviti, po zaslugi tudi SID banke. Pa zdaj me zanima ali to gre za leto 2016.
               Totem bi to pomenilo, da smo po zaslugi SID banke glede na leto 2015 dobili novih 17
               tisoč 200 delovnih mest. tako tukaj na strani 94 piše. Verjetno ne, ker če grem
               gledati statistiko in gledam delovno aktivno prebivalstvo, vidim da je v letu 2016 za
               12 tisoč 572 več v povprečju delovno aktivnega prebivalstva glede na leto 2015. Tako
               da, te številke, saj veste, to je vedno tako, enkrat ko nam paše, pa to zdaj ne
               govorim za SID banko, ampak politiki tukaj velikokrat nismo eksaktni, pa bi morali
               biti. Zato sem vesel, da govorimo o novih delovnih mestih, da govorimo o aktivnem
               prebivalstvu, in da ne govorimo toliko o brezposelnih. zelo fino je reči <q>»joj,
               stopnja brezposelnosti se je zmanjšala, brezposelnih je v tem mandatu za 50 tisoč
               manj«</q>, nihče pa ne pove koliko jih je šlo v Avstrijo. Mene zanima, koliko je
               delovno-aktivnega prebivalstva, tisti ki plačuje v zdravstveno in penzijsko blagajno
               in gibanje tega števila delovno-aktivnega prebivalstva me zanima. Se pravi,
               statistika govori 12 tisoč 572 je delovno-aktivnih več v letu 2016 kot 2015. SID
               banka pravi, da je 
               pomagala gospodarstvu pri 17 tisoč 200 novih delovnih mestih. Jaz bi samo rad, da si
               to nekako razložim na kakšni časovni interval so vezana ta nova delovna mesta in se
               zahvaljujem za vse odgovore.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Janko Veber, izvolite.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem!</p>
               <p>Mogoče samo v uvodu povzetek v tistem delu, ki se nanaša na mednarodno okolje. Iz
               poročila je razvidno, da je v letu 2016 bila gospodarska rast oziroma svetovni bruto
               domači produkt okoli 3 %. Drugačne razmere pa so seveda znotraj evro območja, kjer je
               rast v letu 2016 nekoliko nižja in je dosegla vsega 1,7 %. Torej lahko govorimo o
               tem, da ima pravzaprav evro območje neko negativno vlogo znotraj poslovanja tudi bank
               in gospodarstva in to je zagotovo ena od pomembnih podatkov, ki ga moramo imeti pred
               seboj, ko govorimo o tem v kakšnem okolju poslujemo. Je pa zanimivo, da so k večji
               konkurenčnosti podjetij, zdaj iz tega poročila sicer ni natančno razvidno, zato to
               sprašujem ali to velja za evro območje, namreč nizke cene nafte so ugodno prispevale
               k dobičkonosnosti podjetij in tudi postopna krepitev kupne moči gospodinjstev je
               seveda spodbudila osebno potrošnjo. Torej zmanjšanje cene energentov, konkurenčnejša
               podjetja in seveda tudi večja kupna moč prebivalstva. Ali je ta podatek za evro
               območje ali govorimo o svetovnem bi rekel domačem proizvodu? Kajti v Sloveniji
               mislim, da so seveda razmere na tem vendarle nekoliko drugačne, vsaj v enem delu. Je
               pa pomembno to, da recimo se je v evro območju bruto zadolženost držav z 91 % v letu
               2016 spustila pod 90 % oziroma ta naj bi bila do leta 2018 dosežena. Torej Slovenija
               je že dolgo pod 90 %, imamo bi rekel bistveno ugodnejšo sliko glede tudi tega
               razmerja do drugih evropskih držav in če k temu dodam dejstvo, da imamo recimo, ne
               vem, v Sloveniji kot gospodinjstva oziroma občani 17 milijard sredstev, to so zelo
               kvalitetna sredstva na bankah, kar je izjemen potencial, zakaj se pravzaprav vsega
               tega potenciala v večji meri ne izkoristi v Sloveniji, kjer je kljub temu zaznana
               povišanje bruto domačega proizvoda. Namreč v letu 2016 se je povišala na 2,5 % in
               tukaj lahko zaznamo, da je k temu največ prispeval pravzaprav izvoz in tudi potrošnja
               gospodinjstev. No tukaj pravzaprav ta razlika zopet do evrskega območja, cene nafte v
               Sloveniji težko rečem, da so padle, vsaj v tisti končni obliki kolikor pač plačujemo
               potrošniki to ceno. Torej obremenitev gospodinjstev je večja kot v evro območju, pa
               še vedno je ta vpliv potrošnje v Sloveniji izjemno velik s strani gospodinjstev k
               prispevku bruto domačega proizvoda in tudi tukaj je nekaj rezerve, ki bi jo bilo
               potrebno izkoristiti, v kolikor bi bili primerljivi tudi v tem delu cen nafte z
               ostalimi državami, kjer dosegajo velike dobičke, tako podjetja kot tudi gospodinjstva
               lažje pravzaprav investirajo zaradi nižjih obremenitev.</p>
               <p>To kar bi seveda bilo potrebno po mojem mnenju izpostaviti pa  je dejstvo, da je <stage>/ nerazumljivo/</stage> oziroma
               prisotna je pravzaprav še vedno nadaljevanje upadanje posojilne aktivnosti v
               Sloveniji in tukaj se postavlja eno vprašanje. Imamo očitno močno gospodarstvo, ki
               dosega dobre rezultate pri izvozu, hkrati beležimo upadanje posojilne aktivnosti
               naših bank, torej kdo potem pravzaprav daje podjetjem, ki izvažajo posojila, da lahko
               sledijo tem konkurenčnim trendom. Poznam odgovor, da v veliki meri to naredijo kar z
               lastnimi sredstvi ampak predvidevam, da v veliki meri tudi s posojili pri tujih
               bankah. No in tukaj vloga potem tudi slovenske izvozne in razvojne banke.
               Predvidevam, da se verjetno vključujete tudi v tiste projekte za katera podjetja
               najemajo kredite pri tujih bankah, ker so konkurenčnejši in jih seveda potem tudi kot
               slovenska izvozna in razvojna banka poskušate tudi s svojimi aktivnostmi podpreti.
               Mogoče nekaj več informacij o tem, kajti iz tega poročila je tudi jasno razvidno, da
               negativno dinamiko posojil v določeni meri, da na negativno dinamiko posojil v
               določeni meri vplivajo tudi zaveze bank prejem iz državne pomoči dane Evropski
               komisiji, glede krčenja obsega poslovanja. In tukaj zopet ta točka, škodljivost
               pravzaprav danih zavez na razvoj gospodarstva na seveda razvoj tudi znanosti in vsega
               kar smo v zadnjem obdobju skrčili in ogrozili svojo prihodnost, prav bi bilo, da
               seveda se čim prej znebimo tega nepotrebnega bremena, kajti ob tistih 17 milijardah,
               ki sem jih že prej omenjal, ki jih imajo gospodinjstva, imamo 5,2 milijardi, ki smo
               jih dali v banke, banke so se razdolžile v tujini, ne vlagale v gospodarstvo in kljub
               temu je v Sloveniji zelo ugodna bi rekel podoba ali slika bruto domačega proizvoda.
               Torej ogromno rezerv imamo v Sloveniji, v kolikor bi umno gospodarili z vsemi temi
               sredstvi. In seveda ne razmišljali predvsem o tem kako udejanjiti zaveze za prodajo
               bank, ki smo jih dodatno dokapitalizirali in tudi iz tega poročila je razvidno, da
               imajo 2016 19-odstotno kapitalsko ustreznost kar je daleč nad zopet evropskim
               povprečjem, seveda pa potem vse te banke daleč pod realno vrednostjo poskušamo
               prodati oziroma poskušajo prodati in s tem oškodovati tudi državni proračun. Torej
               ogromno izgubljamo v tem svojem sledenju raznih zavez, ki nimajo dejansko nobene
               resne osnove v podatkih, če bi jih tudi natančno analizirali.</p>
               <p>Mogoče nekaj več, mogoče nekaj pojasnil tudi v zvezi s tem, vrzel in tudi
               intenzivnosti vlaganj v raziskave, razvoj, inovacije. Iz grafa, ki ste nam ga
               predložili je razvidno, da je velikost tako imenovane doline smrti, torej upad
               pravzaprav vlaganj v raziskave in razvoj v Sloveniji bil izjemno prisoten in tudi
               tako imenovanega Darwinovega morja, deloma se je poskušalo to sanirati na način, da
               ste tudi oblikovali posojilni sklad v obsegu 150 milijonov in sredstva državnega
               proračuna znašajo tukaj 50 milijonov evrov, SID banke pa 100 milijonov. Predvidevam,
               da je tukaj še možnost in najbrž da je tudi to neka nujnost pravzaprav nadaljnjega
               razvoja Slovenije. Pri obravnavi proračuna rebalansa in proračuna za 2018 torej
               rebalansa 2018 in proračuna 2019 smo izpostavili tudi na Odboru za izobraževanje,
               znanost in tehnologijo pripravljenost projektov znotraj inštitutov, ki ima
               investicije pripravljene, izdana gradbena dovoljenja, seveda pa je potrebno zapreti
               oziroma jim omogočiti pravzaprav ugodne pogoje, zato, da te investicije tudi
               izpeljejo.  Ali se
               tudi na tem področju poskušate vključevati v to, da tem inštitutom tudi kot slovenska
               izvozna in razvojna banka poskušate slediti.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kakšna želja po razpravi? Izvolite, gospa Alenka Bratušek.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Hvala.</p>
               <p>Še v mojem imenu hvala za poročilo, ki je danes pred nami. Bi me pa, če slučajno
               razpolagate z enim konkretnim podatkov, res zanimal. To je, kakšen je bil strošek
               denarja za SID banko v letu 2013, pred bančno sanacijo. In kakšen je bil, če imate
               mogoče zdaj tekoč podatek ali pa tudi za lansko leto, ker res težko poslušam toliko
               pametnih izjav, kako je bilo vse kar je bilo narejeno, skoraj brez veze in kako se je
               naše gospodarstvo samo od sebe postavilo na 4 % gospodarsko rast. Tako, da če
               slučajno razpolagate s tem podatkom, vem da tisti iz leta 2013 pač ni tekoč podatek,
               ampak verjamem, da ste razumeli moje vprašanje.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Nimam več razpravljavcev, zato bi zdaj predala najprej besedo državni sekretarki,
               gospa Miranda Groff Ferjančič, izvolite. Potem bom pa dala besedo še predsedniku
               uprave SID banke.</p>
               <p>Izvolite.</p>
            </sp>
            <sp who="SDT7:GroffFerjančičMiranda">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo.</p>
               <p>Veliko besed je bilo danes namenjeno skladu skladov, zato dovolite samo kratko
               pojasnilo.</p>
               <p>Pogajanje oziroma usklajevanje pogodbe med SID in Republiko Slovenijo je v zaključni
               fazi. SID banka kot razvojna banka je bila pripoznana kot inštitucija v Republiki
               Sloveniji, ki je mogoče z neposredno pogodbo zaupati upravljanje sredstev, ki bodo v
               skladu skladov. Izpostaviti je potrebno, da bodo to sredstva javna sredstva, ki jih
               bo SID banka na transparenten način preko finančnih posrednikov zagotavljala končnim
               koristnikom oziroma prejemnikom. Ta sredstva bodo prvenstveno morala biti namenjena
               za produktivne naložbe, ker sredstva sklada skladov se bodo končnim koristnikom
               zagotavljala po principu povratnosti, delovali bodo na področju kjer je ugotovljena
               tržna vrzel, kar je že danes poslanstvo SID banke, ki s svojim delovanjem izvaja in
               spodbuja razvojne naloge oziroma finančne storitve na tistih področjih kjer nastajajo
               oziroma kjer so ugotovljene te finančne vrzeli. Temu, pokrivanju teh finančnih vrzeli
               bodo namenjena tudi sredstva skladov sklada, zato bodo ta sredstva namenjena
               ekonomsko upravičenim projektom, ki pa so tvegana, zato banke bodisi z zneski bodisi
               vzročnostjo v tovrstne posle ne želijo vstopati sama in želijo, da se tveganje
               porazdelijo in zato želijo sodelovanje SID banke. Zato se preko tega sklada skladov
               SID banke, finančnih posrednikov do končnih koristnikov pričakuje tudi precejšnje
               multiplikacijske učinke. Mogoče še nekaj pojasnil glede EFSI sklad. Včasih mislim, da
               gre za nerazumevanje tega instituta. To je v bistvu garancijski potencial, ki je do
               sedaj namenjen predvsem zavarovanju kreditov, ki jih odobrava Evropska investicijska
               banka. Ta sredstva so namenjena financiranju projektov, bodisi za zagotavljanje javne
               infrastrukture kje je bilo do sedaj pričakovano, da bodo države izdajala poroštva.
               Gre ponovno za produktivne naložbe, in da ta podjetja, ki se prijavljajo in ki želijo
               pridobiti garancije EFSI sklada, prijavljajo, sem rekla že, produktivne naložbe, se
               pravi tiste, ki so ekonomsko upravičene. S tem EFSI sklad prevzame del tveganj. Ta
               podjetja, v našem primeru so to  podjetja v državni lasti, pa poriva iz cone ugodja, ko <gap n="…"/>
               Do sedaj so ta podjetja izvajala projekte s poroštvom države. Ker zdaj teh poroštev
               države ni več in želijo pridobiti garancijski potencial EFSI, to pomeni, da mora biti
               investicijska dokumentacija še bolje pripravljena, ker grejo na presojo tej projekti
               tako na EIB kot na EFSI sklad in v Republiki Sloveniji, kot že omenjeno bo ta
               sredstva EFSI sklada pridobil Dars za financiranje elektronskega cestninjenja, imamo
               pa še kar nekaj projektov za katere tudi pričakujemo, da bodo izvedeni s podporo EFSI
               sklada. Ne nazadnje je bilo že večkrat omenjeno drugi tir, za katerega se pričakuje,
               da bo del tveganja za izvedbo tega projekta prevzel tudi EFSI sklad in pa
               pričakujemo, da bomo sredstva EFSI sklada pridobili tudi za zavarovanje kredita, ki
               ga bo Dars najel za financiranje drugega karavanškega predora.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa dajem besedo predsedniku uprave SID banke.</p>
               <p>Izvolite, mag. Sibil Svilan. Imate besedo.</p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Hvala lepa in seveda hvala za vsa zelo zanimiva vprašanja.</p>
               <p>Jaz bom skušal, pa kolega, vam kar po vrstnem redu tako kot ste spraševali,
               odgovarjati. Nekaj stvari se ne bo ponavljalo zato, ker so ista vprašanja, vendar če
               je nejasen odgovor prosim za ponovno vprašanje.</p>
               <p>Najprej kar se tiče tako imenovanega potrpežljivega posojila oziroma najprej bi želel
               povedati, da posojilo ima ime razvojno posojilo in neradi uporabljamo termin
               potrpežljivost zlasti zato, ker so se nekateri komitenti potem, bom rekel, napačno
               razlagali, da gre za posojilo kjer je banka potrpežljiva in potrpežljivost v tem
               smislu ni korektna obravnava tega posojila. Res pa je, da ima posojilo 6-letni možni
               moratorij, kar kaže na to, da je to tako rekoč <stage>/ nerazumljivo/</stage> financiranje in to
               razvojno posojilo smo oblikovali ravno s tem namenom, da kot sem rekel omogočimo
               podjetjem, ki so pozitivni in perspektivnim razvojnim modelom kapitalizacije v
               naslednjih dneh, se pravi v teh šestih letih, petih, šestih letih, da potem lahko
               normalno poslujejo z bankami, kar pa seveda vam jasno pove, da ta podjetja niso
               najboljša podjetja, ker so danes podkapitalizirana in spadajo v kategorijo kot jo
               bankirji ocenjujemo, vi jo poznate bolj B in C, ne pa A kategorijo. Kar pomeni, že v
               osnovi je produkt narejen s povečanim tveganjem in je namenjen temu kar druge
               finančne inštitucije ne delajo. Tu seveda smo zmogli dve, bom temu rekel, možni
               rešitvi, ki, bom rekel, vsaj delno odgovarjata na to kar vi sprašujete, kako zdaj ta
               tveganja absorbiramo oziroma kakšna je mitigacija teh tveganj. Prva vsebina je šla v
               smeri, da smo se pri oblikovanju tega sklada z MGRT, torej s proračunskim delom
               dogovorili, da prevzame del teh tveganj v smislu tako imenovanega, mi to imenujemo
               <q>»first lost«</q> ali pravil prve izgube kjer se del teh tveganj absorbira na podlagi tega
               kar gre iz teh sredstev, ki jih zagotavlja MGRT. Druga zadeva je pa povezana z vašim
               vprašanjem, ki je kako mi presojamo in kakšni so pač v bistvu kriteriji za presojo
               teh podjetij. Seveda pri teh kriterijih, ki so večkrat tudi ne samo strogo finančni,
               ampak tudi mehki kriteriji, namreč, ko govorimo o mehkih kriterijih gre za to, da je
               treba, da tako podjetje <stage>/ nerazumljivo/</stage> spremeni svoj poslovni model v prihodnje,
               moramo znati oceniti in skušamo oceniti to kaj je razlika med tistim, kar je v
               klasičnem delu bankirstva ocena poslovne, bom rekel, trajnosti in pa zmožnosti
               vračanja, se pravi, ne gre samo za to, da daješ račune recimo na to kaj je dolg, neto
               dolg na EBITDA <stage>(?)</stage> ali podobne zadeve, ampak pogledaš tudi to možnost perspektivnosti
               in seveda tu so mehki faktorji izredno pomembni. To pomeni, lastnik, njegova
               zavzetost, vsebina, program, ki ga ima, kakšni so tudi izdelki, kaj bo naredil v
               prihodnje in podobne zadeve. In na ta način skušamo mitigirati ta tveganja, ki so tu
               nedvomno prisotna. Ampak, kako bomo mitigirali ta tveganja se bo videlo v parih
               letih, ko bodo prvi tej krediti imeli določene, bom rekel, recimo temu zapadlosti. Ob
               tem kako pa to zadevo mitigiramo v praksi pa je pravno urejeno s tremi  instrumenti, ki jih bom
               opisal zelo na kratko, čeprav gre za dosti kompliciran element. Gre za tako imenovane
               zaveze ali angleško rečeno kovanante, v katero vložimo vsako pogodbo kjer se on
               zavezuje v kolikem času bo recimo povečal svoj kapital in seveda, če v tem času, ko
               ne izpolni tega, ni nujno, da je samo povečanje kapitala, lahko je tudi druga zaveza
               s katero mora biti, potem moramo mi reagirati in spremljamo že nekatere zadeve in
               trenutno sta že nekatera podjetja, na katera smo morali že reagirati. Reagiramo pa
               seveda ne samo z opozorilom, ampak imamo, to je druga zadeva, drugo možnost, ki je
               jasno povezana je tudi z možnostjo odpovedi, ker čeprav je ta drastična, ampak je
               bolj primerna možnost, da spremenimo nekatere pogoje, če so nujni, glede na
               prilagojene razmere, ker se pač v 10, 12 letih na trgu tudi razmere spremenimo ali pa
               postavimo ob podjetje nekoga, ki v imenu banke to zadevo kontrolira. To pomeni nekega
               pooblaščenca. In to so mehanizmi s katerimi skušamo to zadevo mitigirati do možnosti
               na kateri pač računamo, da ne bo teh izgub preveč. Tukaj bodo izgube, to je nedvomno,
               produkt je tako narejen, ampak bodo izgube po naši oceni danes še vedno v okviru
               predvidljivega tveganja, ki smo ga vzeli s tem produktom. Upamo, da bo temu tako,
               delamo vse na tem, seveda je pa prihodnost negotova in tisto vprašanje, ki bom
               kasneje odgovarjal, če pride do resne finančne krize, seveda ta predpostavka o kateri
               govorim zdaj, seveda ne bo vzdržala. Kajti podjetja, ki smo jim dali, bodo verjetno
               imela v večini primerov še večje težave kot dobra podjetja. In tu seveda bo problem
               lahko nastal. To je točka glede tega razvojnega posojila.</p>
               <p>Druga stvar, ki ste jo omenili je glede pač EFSI projektov pa sploh projektov, ki jih
               v Sloveniji delamo. Zdaj, odgovora sta dva. Prvo, SID banka ne dela projektov. Mi jih
               financiramo ali ocenjujemo. Projekte seveda delajo družbe, poslovne, podjetja in tu
               je določena težava. Namreč v Sloveniji imamo zelo malo dobrih inženirskih podjetij.
               Zdaj vsi poznate recimo Riko, s katro seveda vsi sodelujejo, banke in tako naprej,
               ampak takih Rikov je v Sloveniji premalo. V Sloveniji nimamo nekih podjetij, ki so
               bila včasih prisotna na slovenskem in svetovnem trgu, kljub temu, da so nekateri
               imeli negativno mnenje o teh podjetjih, ampak Smelt je bil inženirsko podjetje
               evropskega, če ne svetovnega formata, ki je omogočalo postavljanje projektov na nivo,
               ki so bila, mi temu rečemo, bankable oziroma so se lahko bančno financirale. Danes
               večina projektov, ki pride, pride, ki so non-bankable. Celo več, so to ekonomsko
               neupravičeni ali celo imajo bolj vsebino bom rekel nekega idejnega koncepta kaj bi
               nekdo želel, ne pa projekta. Torej mi <stage>/ nerazumljivo/</stage> študije ne nekih sredstev, še
               najmanj pa, da bi tisti, ki daje iniciativo prispeval delež za katerega se po tej
               krizi predvideva, da mora biti vsaj 25% v celotnem projektu. In tu nastopi težava s
               katero pač mi, če sem direkten, težko popravljamo projekte, ki pridejo na našo mizo
               in to ne velja samo za redne projekte, ki jih imamo, to velja tudi za projekte EFSI
               značaja in druge projekte. Skratka, v Sloveniji je znanje sestavljanja projektov,
               inženirskega dela, zelo majhno in majhno je, kot sem tudi v uvodu povedal, potencial
               za izvedbo nekaterih projektov, zadnja stvar, ki bi jo tukaj omenil, ki pa to zadevo
               še posplošuje, je pa velikokrat tudi nepripravljenost za sodelovanje in bom to opisal
               potem, ko bom govoril o EFSI projektih, na vprašanje, ki so ga dali drugi
               poslanci.</p>
               <p>Naslednja stvar, ki ste jo vi imeli, je, da poslabšane gospodarske situacije in kako
               lahko reagiramo. Zdaj prvo seveda poslabšanje gospodarske situacije je vedno, bom
               rekel, presenečenje in kdaj bo nastopilo seveda nihče ne ve. So pa seveda v ocenah
               kar precejšnje verjetnosti, da se bo v naslednjih letih to zgodilo, iz razlogov, ki
               sem jih tudi uvodoma povedal – ali zaradi enega večjega geopolitičnega ali finančnega
               dogodka. In vi ste vprašali kakšna bo ta kriza oziroma če spet ne bo kreditnega
               potenciala. Če vprašate mene osebno, pa bo še kolega potem, ki mu bom dal itak
               besedo, ki je še večji strokovnjak na tem področju, mislim, da naslednja kriza ne bo
               likvidnostna kriza, ker je likvidnosti v Sloveniji in Evropi  pa tudi v svetu preveč, zaradi delovanja
               centralnih bank. Vemo, da so nekatere, tudi Evropska centralna banka, že presegle
               mejo 35 % BDP. Ameriška pa 25 % BDP. Torej Evrope govorim, kar pomeni izjemno
               likvidnost, ki jo imamo v Sloveniji in navedel sem vam, da je ta presežnost Slovenije
               za približno 6 do 7 milijard. Torej ta naslednja kriza bo drugačna. In seveda kako
               reagirati na krizo, je pa več možnosti in bom potem opisal to v tem kontekstu, ko ste
               spraševali kaj je z možnimi ukrepi za to zadevo. Toliko v prvem delu odgovora gospe
               Potočnik.</p>
               <p>Naslednja stvar, gospa Šergan sprašuje seveda kar se tiče investicijske pisarne in pa
               seveda projektov, ki so možni. Del odgovora sem vam že dal v zvezi s sestavljanjem
               projektov. Zdaj za samo investicijsko pisarno in seveda za to kar ste vi brali, torej
               dva centra odličnosti, tržne vrzeli in poglabljanje tega, to mi moramo ugotavljati,
               kolega, ki je ekspert in vodi tudi ta področja kot glavni ekonomist v banki, mi
               moramo za vsako našo aktivnost najprej ugotoviti tržno vrzel. Če te ni, Evropska
               komisija ne dovoli naše posredovanje, ker se moramo umakniti iz tega kar delajo
               poslovne banke in poslovne zavarovalnice in ta ekspertiza se pri nas zdaj kopiči in
               mi smo do sedaj te vrzeli ugotavljali z zunanjimi eksperti, zdaj pa notranji eksperti
               skušamo seveda, ampak to je dolgotrajni proces in tudi stroškovno zelo zahteven, kjer
               poskušamo postaviti neke modele, ki nam bodo omogočili, da bodo te tržne vrzeli
               pravilno in pravočasno ugotovljene.</p>
               <p>Zdaj grem pa nazaj na vprašanje glede krize. Namreč, če ti ugotoviš, da je nekje
               tržna vrzel, to seveda še ne pomeni, da bo kriza, ampak lahko pa nakazuje krizo v
               prihodnosti, ker se ta tržna vrzel lomi v posamezni državi na drugih zadevah kot se
               recimo v Evropi, ker je jasno, da tržne vrzeli v Nemčiji niso enake tržnim vrzelim v
               Sloveniji in v tem kontekstu je to ekspertno področje za nas nujno, da dokažemo in
               treniramo, hkrati pa da lahko delamo tudi to kar je prej državna sekretarka povedala
               na področju sklada skladov oziroma tržnih vrzeli, ki pokrivajo porabo tudi evropskih
               kohezijskih sredstev.</p>
               <p>Druga zadeva je seveda centralno ocenjevanje projektov in upravičenost teh projektov.
               To je tako imenovana investicijska pisarna. Tu delamo neke korake v tej smeri. Nismo
               še daleč vzroki za to so pa in zdaj bom samokritičen, kot sem prej rekel, da ni
               dovolj znanja za pripravo projektov v Sloveniji, seveda tudi znanja za ocenjevanje in
               financiranje projektov ni veliko. Tudi v SID banki nimamo ekspertov za projektno
               financiranje. Sam sem se s tem ukvarjal zelo omejeno, tudi kolegi. Kar pomeni, da
               moramo te eksperte še izučiti ali pridobiti, ker v Sloveniji projektnega financiranja
               dolga leta ni bilo. Ne samo zaradi krize, tudi zato, ker poslovne banke tega produkta
               v Sloveniji sploh ne uporabljajo, čeprav bi ga lahko. In to bo spet proces s tako
               imenovanim centrom odličnosti, ki ga bomo vzpostavili, jaz računam v roku dveh let.
               Pri tem se ravno dogovarjamo z ministrstvi – za finance, za razvoj in ekonomijo –
               zato, da se ta zadeva naredi. So seveda določene težave, ker ni enostavno in stroški
               tudi veliki vam lahko povemo, začetni strošek oblikovanja takega, je milijon in pol
               evrov in kolegi, ki so na tem delali, tudi kolega lahko kasneje pove, vedo, da tu ne
               gre samo za to, da najamete nekega eksperta, ki to pozna, ker kdorkoli pride iz
               tujine, zahteva ne vem dvojna moja plača, če smem tako reči, ali pa nekaj takega, kar
               pomeni, da dejansko imate tu tako praktično težavo, imate pa tudi težavo kako to
               zadevo umestiti v prostor in dobiti te zadeve, ki so povezane recimo s projekti kot
               je drugi tir in podobne zadeve. In tu seveda bi želel poudariti, da mi v tem trenutku
               nismo usposobljeni za ocenjevanje nekega drugega tira v celoti kot takem. Ker pri
               pregledu financiranja imate torej finančni del, ampak še bolj pomembna sta tehnološki
               del in pa pravni ali pa ekonomski del. Vse te eksperte morate imeti, kar je seveda v
               Sloveniji težava.</p>
               <p>Nadalje, trajnostni razvoj in oblikovanje na tem področju obnovljivih virov energije,
               kot je gospa Šergan vprašala. Tu sta dva zelo jasna odgovora. Prvič, to je prioriteta
               SID banke, mi to že dolgo časa financiramo in delamo. Tukaj je vrsta teh zadev,
               vendar glede na dolg seznam vprašanj ne bi šel v podrobnosti, če želite vam pa lahko
               damo podatke kaj smo naredili. Mi naj bi samo zadnja dva dogodka, ki smo jih
               naredili, prvi je zelena obveznica – to je na trgu kapitala smo skupaj z Genijem,
               izdaja zelene obveznice za financiranje obnovljivih virov energije, ki daje spodbudo
               samo trgu kapitala kot takemu in seveda omogoča Geniju, da nabavi oziroma ima
               sredstva za nabavo bi rekel teh projektov kjer gre za sončno energijo in  prenovo celotnega dela
               energetske stavb v Sloveniji, ki je namenjena tokrat privatnim osebam. Drugi del, ki
               je pa pomembnejši je pa pomembnejši energetska učinkovitost javnih stavb. SID banka
               je v času krize, nekateri, ki ste bili takrat prisotni in ste bili ministri,
               premieri, vse ostalo veste, da smo predlagali že takrat projekt sanacije javnih stavb
               v Sloveniji v celoti, ki bi takrat bil najboljši projekt za bom rekel ublažitev
               krize. Žal to ni uspelo, ampak to ni težava preteklosti, to je težava sedanjosti, še
               vedno tega projekta nimamo, je pa eden od projektov, ki se naj bi zdaj izvedel v
               okviru sklada skladov evropske kohezijske politike in tu spoštovani poslanci in
               poslanke vidite kakšne je zamuda, ki jo Slovenija ima na razvoju, namreč vse sosednje
               države so tak projekt izvedle v času krize, Avstrija, Italija in ostali. In tu mi
               zamujamo in tu je del odgovora na isto vprašanje, ki je bilo prej dano, kje so težave
               in kje ni izkoriščenosti SID banke, če bi seveda se naše pobude, bom rekel izvedle pa
               ne zato, ker smo jih dali mi, saj ni to naš izum, ampak bi bil verjetno položaj na
               tem področju boljši, tako imamo pa še celoten sektor ne saniran in je težava v zvezi
               z trajnostnim razvojem in obnovljivimi viri kar velika in se seveda lahko zgodi, da
               bo treba plačati kazen namesto, da bi imeli te zadeve razvojno vzpodbujene in
               učinkovito rešene.</p>
               <p>Potem naslednje vprašanje, ki ste ga dali je srednja Sava in elektrarne in ostale
               zadeve, ki se tičejo obnovljivih virov. Ja, hidroenergija je verjetno najboljši
               primer tega, vendar se tu postavljata dve temeljni vprašanji, eno je kaj se danes
               splača investirati, govoril sem o kakovosti, ne o količini investicij in, če smo
               iskreni po ugotovitvah, ki jih imajo eksperti, ne SID banka, ampak eksperti na
               področju obnovljivih virov energije in ostalih se danes ne splača investirati skoraj
               v nobeno elektrarno vključno z hidroelektrarnami kajti gibanja na področju cen trga
               energije in gibanja na področju investicij, na tem področju so tako, bom rekel
               nekonherentna, da so vprašanja o investicijski upravičenosti zelo, zelo vprašljiva.
               Poleg tega imate nekatere dogodke v svetu, ki se dogajajo recimo vzamemo samo
               največjo državo, to je Nemčija, ki dela na področju atomske energije jasno neko
               distribucijo v smislu pač zmanjševanja učinkovitosti trga, namreč kot veste se
               zapirajo atomske centrale in seveda vsi profiti, ki jih imajo, ker so bili že
               odmortizirani, se prenašajo v ceno energije in dajejo čisto drugačno pozicijo, na
               drugi strani pa vetrna energija, ki jo imajo zlasti Danci in ostali, tudi severna
               Nemčija daje čisto drugačen položaj kot je bil pred leti. Kar pomeni, da se nekatere
               stvari včasih ne splačajo, vendar jaz mislim, da v Sloveniji seveda bomo nadaljevali
               z financiranjem tako kot smo pač Brežice kjer smo bili tudi lahko povemo udeleženi v
               tem delu, tudi kar se tiče ostalih zadev na spodnji Savi, vendar je treba biti tu
               seveda previden in z možnostjo uporabe ekonomske učinkovitosti, ki bi omogočila
               Sloveniji pač tako obliko energetske vsebine, ki bo v prihodnosti sprejemljiva, ne
               pa, da pride do situacije, ko bo imeli, bom zdaj rekel v narekovaju, nekvalitetno
               energijo, ki jo ne bomo morali ne prodati na trgu, ne niti sami uporabiti in tu se
               seveda postavljajo druga odprta vprašanja, kaj narediti z atomsko energijo in kaj
               narediti z pač termoelektrarnami, ki pa presegajo mislim to diskusijo.</p>
               <p>In zadnje vprašanje, ki ste ga imeli. Državna podjetja EPSI in emisicijski cikel, tu
               so odgovori zelo jasni. EPSI je namenjen temu, da se ne financirajo državna podjetja
               primarno, ampak privatni iniciativi, EPSI vsebuje v osnovi program s katerim se skuša
               pritegniti presežno likvidnost bank, skladov, privatnih iniciativ in podjetij v
               Evropi, ki je v višini 7 biljard evrov in tu je problem Slovenije, ker nimamo dovolj
               ne samo inženirskih firm, ampak privatnih firm, ki bi imele iniciativo. Mi smo
               nekatere vzpobudili, sama državna firma v bistvu zelo težko dobi to zadevo, mora biti
               projekt opredeljen na dve zadevi, eno je, da je meddržaven in pa, da ima nek izreden
               pomen kot je recimo to, da nihče ne gre, recimo obnovljiv vir energije, ki ga nima
               nihče drug na tem delu ali pa podobne zadeve, ki so ekološko ali pa sicer opravičeni
               in, če nimate tega seveda EPSI ne pride v poštev, zato je treba biti zelo previden,
               ko govorimo o tem kajti privatna iniciativa je tista, ki pride v to vsebino. In
               poglejmo recimo te zadeve, ki se trenutno financirajo in to je del odgovora tudi kaj
               smo gledali, konkreten primer DARS, to cestninjenje, ki je primer, tu je spet
               vprašanje kako  pride
               notri privatna iniciativa, kajti to je edini način, da bi se zadeva speljala. Na
               vsebini, ki jo trenutno delamo je seveda EIB dal svojo polovico drugo polovico bo
               dala, upamo, SID banka in določena privatna banka, ki bo sprejela to vsebino tako kot
               je. Zakaj? Zato, ker te projekte so delali že v Nemčiji, v Italiji in drugih državah
               na poslovni privatni iniciativi. Podobno velja tudi za recimo drugi Karavanški
               predor, kjer je možno to narediti s privatno iniciativo, to pomeni, da se odplača
               tiste del kredita iz cestnine, ki pride tako po eni kot po drugi zadevi. To je
               vsebina zakaj je treba imeti tukaj neko vsebino povezano z bodisi specifiko ali z
               nekim mednarodnim sodelovanjem, ki je seveda v Karavanškem primeru primeren, ker gre
               za sodelovanje in povezovanje med Slovenijo in Avstrijo. Je pa lahko težava v primeru
               drugega tira, ki ni v tem trenutku še vezan na to, kar bi moral biti, ampak prednost
               je, da bi bil drugi tir povezava med bom rekel različnimi državami in ne samo v
               Sloveniji.</p>
               <p>Naslednje vprašanje je, kar se tiče občin. Z SPS mi sodelujemo in poskušamo delati
               multiplikacijski in sredinske učinke. Včasih smo bolj uspešni, včasih manj, ampak kar
               se tiče občin, da SID banka ima posebni sklad za to, ker se občine lahko financirajo
               pomagamo tudi s svetovanjem in smo naredili kar nekaj projektov, tukaj je približno
               za 40 milijonov projektov, ki smo jih v letu 2016 in še nekaj od 2017. So pa določene
               težave pri posameznih občinah. Te se začnejo pri tem, da so občine majhne in imajo
               zelo omejen proračun in da jim tudi Ministrstvo za finance ne dovoljuje, če smem
               državna sekretarka reči, dodatno zadolževanje. Tukaj so omejitve tudi zakonskega
               značaja, kar pomeni, da neka občina ne more izpeljati nekega projekta, ki bi bil
               primeren za to. Ne vem, bom sedaj rekel na pamet, odkupiti hotele v svoji vsebini,
               jih prenoviti in jih dati v uporabo tudi privatnemu sektorju.</p>
               <p>Druga stvar. Občine relativno slabo sodelujejo med seboj in več sodelovanja bi
               povzročilo boljše projekte. Pridemo pa seveda spet na vprašanje, ki smo ga prej imel,
               pomanjkanje kvalitete ljudi, ki znajo te projekte pripraviti in tukaj se srečamo s
               podrobnim vprašanjem kot smo se prej na celoti projektnega komuniciranja.</p>
               <p>Je pa še eden problem, ki se imenuje, da je recimo EPSI projekti in podobne zadeve
               možno spraviti pri občinah zlasti v smislu mednarodnega sodelovanja. Kaj to pomeni?
               Mi smo probali eden projekt z štirimi občinami, občine, ki so v Sloveniji, Avstrije,
               Nemčije, Italije in Francije. Tako zadevo bi EPSI takoj financiral, ampak se žal te
               občine in meddržavne razmere niso znale uskladiti do te meje, da bi bilo tako
               sodelovanje, ki bi dalo neki produktivni vsebinski element tem občinam in tukaj se je
               zadeva ustavila.</p>
               <p>Nadalje. Vprašanje gospoda Mesca, kar se tiče pač delovanja banke. Mi smo seveda
               specifični in naše delovanje ne morete čisto prenesti na komercialne banke, kateri
               motiv je popolnoma drug. Banke ne bodo pristale na to. Naša specifika nam omogoča
               delovanje, ki je temu primerno, vendar vodimo mi tudi uspešni, to je treba povedati.
               Vprašanje kar se tiče skladov je in delno sem že začel, tukaj je naša ocena<gap n="…"/> Mi smo
               dali iniciative za tak sklad skladu že v pretekli finančni perspektivi in mnenja smo,
               da je treba ta nepovratna sredstva začeti uporabljati povratno. Mi mislimo, da je to
               precejšnja zamuda. Ustvarja se neko okolje, ki se počasi premika, napori so, ni
               lahko. Potrebno je priznati, da so odpori v raznih vsebinah prisotni. Mi bomo pač
               poslušali, če se bo to, kar je državna sekretarka povedala uresničilo, da se
               pooblasti SID banko za to. Poskušali iz prakse pokazati, da je to možno. Ne bo pa
               lahko, ker so seveda ne samo banke, ki bodo posredniki, ki jih bomo mogli bom rekel
               usmeriti v te zadeve v zelo različnih položajih, imajo preveč sredstev in niso vedno
               zainteresirani za porabo teh sredstev. Ampak tud tržne vrzeli se spreminjajo, eden
               sam konkreten primer. To je tako počasno izvajanje. Ko smo mi ugotavljali te tržne
               vrzeli smo jih leta 2014 in 2015 in danes smo 2017 tako rekoč 2018 smo jih nekaj
               popravili. Sedaj vam bom povedal to, kar ste vi vprašali, kam bo to šlo. Po
               ugotovljenih  tržnih
               vrzel bi se sklad skladov in investicije, ki bi šle preko sklada skladov preko
               posrednikov, to se pravi ne direktno SID banka razen v kontekstu korektnega mehanizma
               izvajale preko bank na področju urbanega razvoja, to je odgovor tudi na tisto kar ste
               prej vprašali, drugo, energetske učinkovitosti, spet vprašanje, ki je bil dan odgovor
               in pa seveda tipičnega tržnega dela vrzeli, ki seveda definitivno obstoja, to je pač
               mala in srednja podjetja in pa <stage>/ nerazumljivo/</stage><gap n="…"/> Lastniško financiranje. Na področju,
               prosim? Ja, na področju tega kar smo pa še mi dodatno dali je pa področje raziskav in
               razvoja, ampak treba je vedeti, da raziskav in razvoja <stage>/ nerazumljivo/</stage><gap n="…"/> So sigurno še
               tržna vrzel, MSP tudi, ekviti tudi, vprašanje pa je na urbanem razvoju in pa tem tako
               imenovanem energetski učinkovitosti, zakaj? Energetski učinkovitosti tudi privatne
               firme in igralci želijo dobiti svoj delež in delajo svoje projekte kar pomeni, da se
               lahko nekatere stvari naredijo tudi na drug način in naše mnenje je bilo in tukaj je
               ta velika razlika, da bi bilo potrebno v okviru sklada skladov horizontalno
               financirati tako imenovano energetsko sanacijo javnih in privatnih stavb, zakaj?
               Zato, ker v tej horizontalni sanaciji tega ne pride do individualnih projektov kjer
               profitira samo tisti, ki to zadevo gradi, vendar do te pobude ni prišlo, trenutno
               imamo pa individualne projekte, ki so vertikalni in je takrat, ko je nekdo predlagal
               tako sanacijo stavbe, recimo bolnišnice, šole ali pa tudi privatnega objekta, tisti,
               ki dobi ta nepovratna sredstva, ki se ne razdelijo v horizontalno po principu sklada
               skladov, ampak vertikalno na konkretno zadevo kjer je seveda to izjemen dodaten
               učinek, zlasti dobiček za tisto podjetje, vendar za nacionalni vidik izjemna izguba
               in to je odgovor na vprašanje zakaj mislimo, da bi to morali biti že na ta način
               narejeno.</p>
               <p>Naslednja stvar je bilo pač vprašanje Junckerjevega sklada, zdaj delno sem jaz že
               odgovoril, konkretno vprašanje za Junckerjev sklad je še enkrat 50 milijonski
               projekt, ki gre za DARS, to je konkretni javni podatek, ki ga lahko dam kar pomeni,
               da skupni projekt cestninjenja bo več, to je približno 110, 115 milijonov, 50
               milijonov bo vzel EIB, ki je že odobril to zadevo, ostalih 60, 65 milijonov moramo
               najti na druge načine. Obstoji pa še en manjši projekt, približno 9 milijonov, ki ga
               dela EIB direktno kjer nas ni zraven, so pa drugi projekti s katerimi se pogovarjamo
               kot sem že omenil, drugi tunel Karavanke in ostale stvari in upamo, da bomo vendar
               žal rezultatsko moram povedati, da smo na repu Evrope, ampak smo pa v dobri družbi
               tistih članic, ki smo vstopili 2004, namreč večina teh članic slabše izkorišča te
               zadeve, čeprav pač nekateri boljše kot jih mi.</p>
               <p>Naslednja zadeva, ki jo je vprašal poslanec Horvat je pa nekoliko bolj komplicirana
               in zahteva, bom rekel daljši odgovor, jaz bom skušal biti relativno kratek, ampak
               vprašanje je ne samo na mestu zelo, zelo pronicljivo, vidi se, da ste sodeloval pri
               nastajanju banke in poznate te zadeve in seveda kaj bi bilo potrebno v zakonodaji
               spremeniti je zelo, bom rekel težko odgovoriti, jaz bom dal najprej moj pogled na to.
               Prvo, jaz mislim, da je bila zakonodaja in vse kar se je tudi kasneje potem
               popravljalo, ker so bili, zakon je bil tudi še popravljen po tistem uvodnem prvem
               zakonu, bili zelo daljnosežni in, da so nam dali relativno dober manevrski prostor za
               delovanje, je pa seveda vprašanje in to je moje mnenje kako država, to se pravi
               lastniki in še nekateri drugi izkoriščajo možnosti za uporabo razvojne banke v okviru
               nacionalne ekonomije. Pri tem mislim predvsem na dve vsebini, prva je ta, da seveda
               mi ne pašemo in ne moremo biti del proračuna in drugo je naša neodvisnost kjer država
               ne sme imeti prevladujoči vpliv in zato lahko ekonomsko upravičenost projektov in
               ostalih stvari ocenjujemo in taka je tudi sestava in vsebina delovanja SID banke in
               seveda pri tem je vprašanje koliko je izkoriščenosti v posameznih projektih, ki se
               pač dajo, nekatere druge države, pač iz lastnih izkušenj govorim, to izkoriščajo
               mnogo bolj učinkovito, to pa ni pomemben vidik z vidika zakonodaje, ampak je pomemben
               z vidika deležnikov in pa koordinacijah o katerih sem govoril uvodoma in pa recimo
               konkretnega primer, ki sem vam ga dal zato, da boste lažje razumel, to je pač
               energetska učinkovitost in sanacije, ki bi bila lahko v tem konkretnem, če bi bila ta
               pobuda, ki je bila dana  z naše strani bila izkoriščena. Druga zadeva, kar je po mojem
               enako pomembno še pred spremembo zakonodaje je, kaj so drugi ukrepi, ki bi
               zagotovili, da bi se lahko v okviru SID banke izvajali nekatere stvari bolj
               učinkovito. Strinjam se s poslancem Horvatom, da na vseh področjih nismo najbolj
               učinkoviti. To je pač treba povedati. Tudi SID banka dela nekatere napake in te
               napake so v nekaterih primerih povezane predvsem tudi z neučinkovitostjo. In kaj mi
               vidimo kot tisto vsebino s katero bi bilo možno narediti to večjo učinkovitost je
               recimo zelo, bom zdaj navezal na to kar je rekla državna sekretarka gospa Groff,
               vprašanje garancij in garancijskega <stage>/ nerazumljivo/</stage> podjetij. Če bi država, torej
               ustrezni bom rekel temu deležniki v državi, že pred časom omejili garancijski
               potencial, bi se lahko več financiralo s povratnimi sredstvi in bi bilo možno
               uporabiti več naših instrumentov. Namreč konkretni primer – če nekdo od, bom rekel,
               državnih institucij zaprosi za <stage>/ nerazumljivo/</stage> in dobi to garancijsko obliko v obliki
               državne garancije se seveda lahko na svetovnem trgu zadolži z istimi pogoji kot se mi
               zadolžimo. In vprašanje smisla je zakaj se nekdo zadolži na ta način in uporablja ta
               element, ki ga sicer mi delamo, če smo mi za to ustanovljeni. In tu je recimo prva
               razlika za katero sem jaz mnenja, da bi bilo že pred leti pametno, da bi pač
               deležniki povedali, da tega garancijskega potenciala ni. Zakaj? Zato, ker to povečuje
               dolg posredno tudi izpostavljenost države in na drugi strani onemogoča, da se
               razvijejo tiste zadeve, ki bi se lahko razvijale s privatno in povratno iniciativo na
               tej zadevi. Tu seveda so posledice tudi vezane na javno-zasebno partnerstvo ampak to
               ekspert je gospa državna sekretarka. Ne bom nadaljeval zakaj tega ni, ampak mislim,
               da je tudi eden od vzrokov.</p>
               <p>Druga stvar je kaj je dejansko možno narediti z nepovratnimi sredstvi. Naše mnenje,
               sem že povedal uvodoma, ne bi bil dolg, ker sem že predolg, jaz mislim, da je treba
               nepovratna sredstva omejiti samo na najbolj nujne zadeve in jih multiplicirati in to
               bi morala biti že pred leti usmeritev javnega finančnega dela, da se uporabljajo
               povratna sredstva. Mi smo dali tudi nekatere pobude s tem v zvezi, tudi pobude gredo
               v smeri pač naših iniciativ in smo mnenja, da bi se za take zadeve bilo potrebno na
               najvišjem vrhu o tem dogovoriti. Mislim recimo tudi Svet za finančno stabilnost, ki
               je v teh zadevah moral odločati glede na perspektive in možnosti sprememb v
               prihodnje.</p>
               <p>Zadnja zadeva, ki bi jo omenil pa je in tukaj pa je seveda zakonodajna zadeva
               pomembna in mogoče gospod Horvat to ne bo šlo v smeri vašega vprašanja, ampak moj
               odgovor gre v smeri, kar sem že povedal, to je poenotenje javno-spodbujevalnega
               sistema v Sloveniji. V Sloveniji imamo preveč različnih javno-spodbujevalnih
               inštitucij in tako imenovani VEM princip, torej vse na enem mestu, v bistvu ne
               deluje. Mi govorimo o tako imenovanem zmedenem podjetniku, kajti podjetnik se v več
               institucijah pojavlja po istih vprašanjih in tu je povpraševanje zakonodaje kako to
               preurediti in spraviti v nek okvir, ki bo bolj učinkovit in bo pomagal tako SID banki
               ter ostalim, zlasti pa podjetnikom in podjetjem, da bodo učinkovito uporabila ta
               sredstva. Če združimo te zadeve, mislim, da smo že nekaj naredili. Glede samega,
               spremembe zakonodaje, bi pa, če je seveda potrebno, vam dali kasneje mogoče še kakšen
               odgovor. Seveda so pa možnosti tudi za to, nekaj bo pa verjetno tudi kasneje dodal še
               kolega Kozamernik, ki bo povedal tudi nekaj o tej zadevi in pa kar se tiče tudi
               delovanja na mednarodnih trgih oziroma delovanja na trgih.</p>
               <p>Naslednje vprašanje, ki ste ga imeli, je bilo povečanje konkurenčnosti in seveda
               obseg našega delovanja. Tu bo tudi gospod Kozamernik kasneje dal še nekatere podatke.
               Jaz bi se tu omejil samo na 3 zadeve. Prva stvar, ki je, teh 7,8 obseg, se niža
               zaradi našega proti-cikličnega delovanja. Mi ne smemo stopati v tista področja kjer
               delujejo poslovne banke in poslovne zavarovalnice in zato zmanjšujemo to kar sem
               povedal že uvodoma in se umikamo s trga. Naša bilanca je padla s 4,4 milijarde na v
               bistvu 2,5 milijarde, kar pomeni, da smo 2 milijardi dali, bom temu rekel nazaj in v
               bistvu je to normalno in v tem proti-cikličnem delovanju pač delujemo ne pasivno
               ampak seveda prepuščamo iniciativo zasebnemu sektorju, ki mora in to je v skladu s
               politiko ne samo Evropske unije ampak predvsem državnih pomoči, ker sicer se lahko
               zgodi, da bi na področjih kjer ni tržnih vrzeli in kjer delujejo poslovne  banke stopili na to temo s
               katero pač se ukvarjajo na Ministrstvu za finance in seveda imajo upravičeno skrb, da
               bi se tu dogodila kakšna nepravilnost. Mi seveda delamo na področju tistih iniciativ,
               ki so danes pač povezane s tem novim razvojnim modelom. To sem prej opisal, se pravi
               mi iz tistega interventnega modela kjer smo intervenirali z veliko likvidnostjo v
               krizi in z ostalimi zadevami prehajamo na to <stage>/ nerazumljivo/</stage> interveniramo v
               likvidnostnem delu ampak v razvojnem delu z dolgoročnimi krediti in ostalimi
               zadevami, ki so potrebna, zato, da so podjetja bolj konkurenčna na mednarodnem trgu.
               Vsekakor pa je seveda pri tem potrebno povedati tudi to, da ta intervencija ni vedno
               bom rekel taka kot se želi, namreč v nekaterih primerih prihaja tudi do določenega
               prikrivanja, ki se ga moramo potem pač izogibati in to je še dodatni razlog zakaj
               tudi ta deleč pada in seveda teh stvari ne moremo meriti na način, da bi bilo vse
               narejeno na, bom rekel samo številkah.</p>
               <p>Potem gospodarska rast tu ne vpliva na ta del, ker gospodarska rast gre v obratno
               smer. Torej poslovni subjekti delujejo in rastejo, mi se zmanjšujemo in to je logika
               anticikličnega delovanja na dolgi rok. Zdaj kar se tiče samega dela Junckerjevega
               sklada, da nam ne gre dobro od rok, jaz mislim, da sem dal že delne odgovore. Nismo v
               najboljši kategoriji, sami ne moremo sestaviti projektov, glavni problemi, ki ste jih
               omenil kaj vidimo so seveda po moji oceni dvojni. Prva stvar je, da prenos tveganj ni
               narejen z vidika Evropske investicijske banke. Naše mnenje je, da bi ta garancija, ki
               jo Slovenija in druge države dajejo Evropski investicijski banki morala biti
               vsebovana na ta način, da bi se ta tveganja, ki se v tem primeru pokrivajo Evropske
               investicijske banke, torej če smo konkretni za projekt, ki ga dela Evropska
               investicijska banka na primer DARS ima pokritje s to garancijo. Naš del, ki bo tu, ni
               pokrit s to garancijo. Se pravi je naše tveganje in naše mnenje je, da bi bilo treba
               to nekako prenesti, kajti mi smo ravno tako kot Evropska investicijska banka
               slovenska razvojna institucija in banka in v tem kontekstu ni razlike oziroma ni
               potrebe po diskriminaciji in to vidimo glavno zadevo za to. Druga stvar je seveda,
               pomembna zadeva je, da bi se tudi projekti, ki jih v Sloveniji delamo znali
               pripravljati na način, da bi bili mednarodno povezljivi in da bi na ta način seveda
               EIB lahko stopil skoraj v vsak projekt, ker bi imel to mednarodno komponento s katero
               bi se stvari izpeljala in pa seveda zadnja stvar, ki jo jaz vidim kot veliko bom
               rekel potrebo je, da bi v kontekstu tega kapilarnost, to se pravi manjšo vsebino teh
               projektov prepustili razvojnim bankam na licu mesta. To velja tudi za te naše zadeve,
               ki se tičejo pač posameznih projektov, ki so bili narejeni. Namreč kot vemo že tako
               ali tako ima EIB določene omejitve do katere meje gre, ampak nekatere stvari pa tudi
               po konkretnih primerih, recimo ne vem, 5, 10 milijonov, vstopa sam direktno in naše
               mnenje je, da nima smisla, da EIB dela na področju bom rekel 20 milijonov in naprej,
               če že na pamet govorim kakšna je meja je druga, mi pač delamo s tem delom. To bi
               pripomoglo k temu kar bi lahko bilo v EFSI 2, to bi bilo teh 500 milijonov za
               Slovenijo boljše izkoriščenih.</p>
               <p>Zdaj vi ste pač med vrsticami razbrali tudi komentar, da se pač nekako bliža
               naslednja kriza oziroma pripravlja se na naslednjo krizo. Tu bo moj odgovor seveda,
               da na krizo si pripravljen samo, če več kdaj in kakšna kriza bo nastopila. To žal
               nihče ne ve. Če bi vedeli verjetno ne bi sedeli tu, ampak bi se pripravljali na to
               krizo. Je pa seveda čas za to, da se v tem času, ko smo z reformami, ki sem jih tudi
               uvodoma omenil, to omenil, torej strukturnimi, razvojnimi in drugimi, pripravimo na
               možno bodočo krizo, ki pa bo nedvomno prišla. Zdaj jaz mislim, da je tu najbolje
               slediti temu kar je gospa Lagarde, predsednica IMF rekla na zadnjem zasedanju, da je
               v času, ko je sonce najbolj primeren čas za popravljanje strehe in ostalih zadev in
               to je pravilo, ki bi moralo veljati tudi v Sloveniji. Zdaj če omenim samo par zadev,
               ki se tičejo tega kar ste vprašali je prvo trdnost javnih financ in suficit. To je
               tista zadeva s katero vi lahko marsikaj naredite, če pride do krize in seveda zdaj je
               čas za tako vsebino, 
               ne glede na to, da vem, da so tudi druge težave in se ne bi več želel spuščati v
               to.</p>
               <p>Drugo je zadolževanje, ki ste ga tudi že omenili drugi. Ja, znižuje se, Slovenija je
               tudi že na pravi poti, ampak če pogledate recimo Nemčijo, koliko znižuje to
               zadolževanje, to je tudi vzrok, zakaj se v Evropi zadolževanje v povprečju znižuje,
               ker Nemčija drastično znižuje svoje zadolževanje. Je tisto, ki ti mora omogočati, da
               če nastopi kriza, da ti lahko prideš na mednarodni trg. To je tudi vprašanje, ki ga
               je dala poslanka Bratuškova, pa bom potem nekaj o tem rekel. To je tisto, kar je
               nujno imeti v dobrem času pripravljeno, da imaš to možnost in ta potencial za dodatno
               zadolžitev. To pomeni, da bi morali biti pod maastrichtskimi <stage>(?)</stage> kriteriji ali pa
               nekje tam, kjer so možnosti za dodatno povečanje. Namreč, če tega ni, je lahko
               intervencija države zelo omejena in če je intervencija centralne banke omejena, potem
               si lahko predstavljate, da je razsežnost krize lahko še večja od tega, kar smo
               doživeli v preteklosti.</p>
               <p>Naslednja stvar in po moji oceni najboljši način ali pa oblika priprave na krizo je,
               da ima država, da ima privatni sektor, da ima tudi razvojna banka pripravljene
               nekatere projekte, ki jih lahko v času in v primeru take krize prične delovati ali pa
               izvajati. Zakaj? Zato, ker je tak investicijski napor najboljši del za obložitev
               tega, kar se nam zgodi. Seveda je v Sloveniji problem, ker imamo relativno majhen
               domač trg in zato ne moremo temu vedno, bom rekel, slediti, ampak recimo taka stvar
               je bistvena. Moje mnenje je, da je zdaj čas tudi za pripravo nekaterih projektov, ki
               niso samo EPSI <stage>(?)</stage> značaja, pa teh, ampak dolgoročnejših razvojnih projektov in zato
               jaz govorim o tako imenovanih razvojnih reformah. Tu pride do vprašanja, kaj so te
               razvojne reforme. Seveda, najboljše razvojne reforme so oblikovanje pravih podjetij,
               ki so konkurenčna na svetovnem trgu čez nekaj časa, oblikovanje takih produktov, ki
               so razvojno usmerjeni in drugih zadev. Iz tega vidika so te razvojne reforme
               nujne.</p>
               <p>Zadnja stvar jasno je, da je najboljša priprava na krizo, če imaš tisto, kar
               potrebujejo drugi v krizi. In to ni likvidnost. Tu dajem čas za razmislek, kaj je to
               in s katerimi zadevami se lahko ukvarjamo, ker Slovenija ima nekaj potenciala tudi za
               tako zadevo, pa ne bom omenil druge, kot so hrana in voda in podobne zadeve.</p>
               <p>Torej, naslednje vprašanje je bilo <gap n="…"/> Premalo za raziskave in razvoj. Da, lahko se
               samo strinjamo. SID banka je dala tu tudi iniciativo, kako bi to povečali brez
               vlaganja države direktno. Gre za ponovno isti princip, kot smo ga dali že za primer
               sklada skladov, to so povratna sredstva. Namreč, zakaj povratna sredstva? Zato, ker
               vse raziskave in razvoji ne morejo biti seveda financirani s povratnimi sredstvi,
               nekatera morajo biti z nepovratnimi, ampak veliko pa bi se jih dali tudi s povratnimi
               in to tiste, ki se lahko komercializirajo in to je velik problem slovenske znanstvene
               sfere. Mi smo se vključili v SIS <stage>(?)</stage>, spremljamo to zadeva, vemo, kako gre. Kolega bo
               lahko kasneje še povedal o vseh zadevah in tu ne gre samo za to Dolino smrti in
               ostale, gre za to, da veliko slovenskih znanstvenih in drugih zadev nima
               komercializacije, ampak konča, ne narobe razumeti in to ni podcenjevanje, tudi to je
               potrebno, v obliki nekega prispevka, članka, objave v časopisju, ne pa
               komercializacije, patenta ali drugih zadev. To je tisto, kar je pomanjkanje in to bi
               bil eden izmed najboljših načinov, kako bi lahko izboljšali našo inovativnost in
               produktivnost. SID banka skuša to zadevo narediti. <stage>/ nerazumljivo/</stage> dal dober primer
               tudi v praksi, kaj se tu zgodi in kako lahko tu naredimo, zato ga ne bi
               ponavljal.</p>
               <p>Bi pa seveda samo to povedal <gap n="…"/> Kar se tiče avtomobilske industrije <gap n="…"/> Številke so še
               bolj drastične, kot ste jih omenili. Namreč, en dejanski avto, ki ga imamo danes v
               uporabi, ima nekje približno 150 tisoč delov, en električni avto jih ima samo med 30
               in 35 tisoč. Žal Slovenija dela tistih 125 tisoč delov, več ali manj. Ne dela
               elektromotorja, ne dele baterije, ne dela softverskega programa v svoji industriji in
               tu pridemo do vprašanja, koliko višje vrednosti dejansko proizvajamo v našem izvozu
               in kako zagotoviti napredovanje. To pomeni, zelo konkretno, ne narediti en majhen
               elektromotorček, ki nekaj poganja, ampak celoten sklop elektro-sistema v nekem
               avtomobilu in to je tista dodana vrednost, za katero si mi prizadevamo in skušamo
               slovenska podjetja usmeriti. Tako, kot smo jih v krizi usmerili v nove produkte na
               področju ekologije, torej zmanjšanja CO2-ja, bomo poskušali tudi sedaj na področju
               elektrifikacije nekaj narediti, da bi se podjetja orientirala v to smer.</p>
               <p>Učinki in delovna mesta <gap n="…"/> Najprej, bom rekel, pojasnilo: to je težko ocenjevati in
               naša metodologija, kolega lahko potem opredeli, je seveda nekoliko specifična, ampak treba je
               poudariti, in to tudi piše v samem poročilu, pa tudi moje uvodno predavanje oziroma
               opozorila so bila v to smer, da govorimo o novih in ohranjanju obstoječih delovnih
               mest. Ne govorimo o ustvarjanju novih, 17 tisoč, ampak ohranjanju obstoječih in
               novih. Tu pride v letu 2016 do številke 17 tisoč 200 in pomen tega je, da če ne bi
               bilo naše intervencije v oblikah, ki sem jih razlagal, bi seveda bilo delovnih mest v
               tem delu verjetno toliko manj, bi se zmanjšalo, kar pomeni, da je ohranjanje teh
               delovnih mest ali pa celo povečanje, tisti pozitiven sinergijski okvir, ki ga mi tu
               vidimo, ne morete pa tega preračunavati o novih delovnih mestih, ki jih je bilo
               seveda točno 12 tisoč 500, kot ste jih vi navedli.</p>
               <p>Zdaj pa bi za malo odmora, če dovolite, predal kolegu, da da še nekaj mnenja, potem
               pa še odgovor gospodu Vebru in ostalim.</p>
               <p>Izvoli.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Če izklopite mikrofon. Ja, izvolite.</p>
            </sp>
            <sp who="SDT7:KozamernikDamjan">

               <speaker>DAMJAN KOZAMERNIK:</speaker>

               <p>Zdaj, metodologije temeljijo tukaj na metodologijah, ki jih uporabljajo tudi druge
               razvojne banke in so tako imenovane<gap n="…"/> na multiplikativnih učinkih. Se pravi, SID banka
               s svojo aktivnostjo spodbudi dodatno aktivnost, ki nato spodbudi še dodatno
               aktivnost, in tako naprej. Potem se to preslikava v BDP, se pravi v bruto domači
               proizvod, v delovna mesta, in tako naprej. Ta metodologija bo zdaj ponovno pregledana
               in seveda ni predmet SID banke. Ne moremo dovoliti, da si sami določamo te izračune,
               ampak so jo naredili zunanji izvajalci. Zdaj bo to predmet revizije. Gre pa predvsem
               za to, da<gap n="…"/> Recimo, če imate<gap n="…"/> Z drugimi besedami, kot ste rekli, ni isto nova dodatna
               ali pa prirast delovnih mest kot ohranjanje in delovanje na obstoječih delovnih
               mestih, ki jih tudi sicer ne bi bilo. Tudi pri BDP-ju imamo tukaj 3 milijarde in pol
               spodbujene aktivnosti. Vemo, da je to 10 %, pa vemo, da gospodarstvo ni zrastlo za 10
               %. Ampak to je skozi čas investicije, recimo, ki so spodbudile ta finančna sredstva,
               to je aktivnost, ki naj bi jo spodbudili.</p>
               <p>Samo toliko, da povem, v katero smer<gap n="…"/> Ker znotraj SID banke razvijamo paralelne
               metodologije, da smo nekoliko bolj strogi in tudi hočemo, da daje metodologija
               različne rezultate za različne finančne instrumente. Različni finančni instrumenti
               nimajo dejansko dodatnih učinkov, ki so podobni. Ampak tukaj moramo, da se lahko
               koncentriramo na vrzeli, vse te dejavnike upoštevati. Eden od dejavnikov, ki je
               evidenten in ki bo del prilagoditve, je to, da v prihodnosti ne bomo v taki meri
               upoštevali tržnih entitet, ki delujejo v sklopu SID banke in ki imajo velik obseg
               poslovanja, zato ker dejansko lahko upoštevamo kot dodatno vrednost delovanja SID
               banke samo tam, kjer trg ni sposoben nadomestiti SID banke, v kolikor bi se SID banka
               umaknila. Tako da, tukaj bomo šli v strožje kriterije, vendar kljub vsemu, iz vidika
               celotnega javnega spodbujevalnega sistema, kjer so tukaj še skladi v sestavi, je SID
               banka največji akter in v tem smislu lahko praktično tudi edina povzroči
               proticiklično makroekonomsko politiko. Kljub temu, če boste šli<gap n="…"/> Ena od odgovornosti
               SID banke, ki bo v naslednjih poročilih, je, da bomo pokazali za nazaj, kakšni so
               bili učinki naših protikriznih ukrepov, dinamični. Izračuni, s katerimi bi recimo
               danes razpolagal, bi kazalo, da smo v kriznih letih z našo aktivnostjo, se pravi s
               posredovanjem pri bankah, da so dajale kredite naprej, in z neposrednim kreditiranjem
               gospodarstva prispevali k temu, da se je gospodarstvo skrčilo za manj in za manj v
               naravni velikosti med 2 in 3 % v najbolj kriznih letih v ravni. To pa je precej.</p>
            </sp>
            <sp who="SDT7:KozamernikDamjan">

               <speaker>DAMJAN KOZAMERNIK:</speaker>

               <p>To govorimo o BDP-ju.</p>
            </sp>
            <sp who="SDT7:KozamernikDamjan">

               <speaker>DAMJAN KOZAMERNIK:</speaker>

               <p>To pa je precej in tudi več deset delovnih mest in tudi več sto milijonov posredno
               dodatnih proračunskih prihodkov, ki jih sicer ne bi bilo. Če to potem primerjate z
               recimo  kapitalskim
               vložkom v SID banko, ki je 300 milijonov, oplemeniten z aktivnostjo SID banke s 400
               milijoni. Tukaj vidite, da pravzaprav nek zelo realen prostor za razvojno banko je
               tako v proticiklični politiki kot v razvojni politiki. Zdaj, ko so časi taki, da bodo
               banke lahko sposobne prevzeti velik del financiranja gospodarstva in večji del
               financiranja gospodarstva, se mi dejansko osredotočamo samo na neke vrzeli, ki so
               čedalje bolj zožene in ostajamo v pripravljenosti, da bi se stvar ponovno vrnila. To
               je en način merjenja aktivnosti.</p>
               <p>Drugi način je že prej predsednik rekel – oblikujemo produkte, s katerimi targetiramo
               dvojni cilj. Se pravi, zelo produktivna podjetja in tukaj merimo<gap n="…"/> Tukaj recimo zdaj
               gledamo podjetja v naših portfeljih, v produktivnosti v primerjavi s povprečjem
               presegamo za 25 do 50 %, hkrati pa podjetja, ki so v finančnih prehodnih težavah. Se
               pravi, poslovni model je dober, ne more se financirati na trgu, damo premostitveno
               financiranje, dolgoročno premostitveno financiranje, s katerim se lahko podjetje
               dokapitalizira in s tem dejansko ustvarjamo realno gospodarsko aktivnost v prihodnje.
               Ta dualni sistem je tudi del učinkov, ki jih moramo znati meriti, ker če širimo
               prostor produktivnih podjetij v gospodarstvu, to pomeni gospodarsko rast. V resnici
               je ta tako imenovani <q>»Composition Effect«</q>, kjer se z odmerjenim zniževanjem dela manj
               produktivnih in povečanjem dela bolj produktivnih, pravzaprav to merimo kot
               gospodarsko rast.</p>
               <p>In tretja stvar, ki je za nas zelo pomembna, so nedenarni učinki naših aktivnosti. To
               so pa prihranki v smeri učinkovitejše rabe energije, družbene ekstarnalije in tako
               naprej. Te ne moremo meriti v prispevku k BDP-ju, ampak so tudi del aktivnosti, ki
               jih komercialni sektor ne bi spodbudil ali pa ne bi spodbudil v zadostni meri. Smo pa
               mi zato, da sicer s povratnimi sredstvi tukaj delujemo in moramo znati potem te
               učinke tudi zmeriti. Tako da, en tipičen primer je <stage>/ nerazumljivo/</stage>, kjer je sicer
               naše aktivnosti in aktivnosti povpraševanja s strani podjetja relativno malo, par
               deset milijonov na leto, je pa to nekaj kar trajno povečuje prispevek h gospodarski
               rasti. Proticiklična politika je pa začasna.</p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Dobro, predsednica, če dovolite, še dvema poslancema smo dolžni odgovor.</p>
               <p>Torej, najprej poslancu Vebru, ki je seveda zelo široko zastavil vprašanje, vezano na
               mednarodno okolje, ki ga mi v poročilu obdelujemo in je potrebno zaradi vseh teh
               efektov, o katerih je tudi zdaj kolega govoril. Zdaj, prvo, treba je dati neko
               opravičilo. Namreč, mi poročilo moramo v skladu z zakonom oddati 31. maja in zato so
               nekateri podatki začasne narave in so kasneje korigirani. Tako na primer tudi rast v
               Sloveniji za leto 2016, ki je bila 2,6, ki je bila potem s strani Statističnega urada
               korigirana na 3,1, in tako naprej. To pač, upam da, razumete, zato so nekateri
               podatki taki.</p>
               <p>Ugotovitve glede svetovne in evropske rasti so seveda še vedno točne in seveda je
               evropske rasti bistveno manj. Zdaj, jaz bom rekel, to je moje mnenje, da je Evropa
               starka v svetovnem tekmovalnem sistemu, smo bistveno za ne samo ZDA, ampak bistveno
               za Azijo, pa tudi za Južno Ameriko in seveda Evropo poganjajo v bistvu Nemčija,
               Nizozemska, Švedska in še nekatere države, pa tudi mi, če mi pogledamo z našo 4 %
               rastjo, medtem ko so glavne težave v državah, ki jih pač poznate. Mislim, od
               Francije, če delamo v nekem smislu, Italije in drugih, kar pomeni, da Evropa tudi
               potrebuje določeno prestrukturiranje, s katerim bi lahko tekmovala. Je pa vprašanje,
               in to je moje mnenje, kakšen model razvoja si Evropa želi. Ker je vsaj azijski model
               razvoja zelo, zelo, bom uporabil izraz, krut in več kot konkurenčen in temelji na
               kolektivizmu, ne na individualizmu, ki ga mi cenimo kot našo najbolj veliko
               vrednoto.</p>
               <p>Naslednja stvar je, kar se tiče zadolževanja v evroobmočju. To zadolževanje je
               relativno visoko. Nekatere države, kot veste in to so te težave, o katerih sem
               govoril, so preko 100 %. Znižuje se predvsem zaradi nemškega dela in nekaterih drugih
               držav, kot so Finska, Švedska in ostali in jaz mislim, da je seveda Slovenija z 80 % zdaj
               nekje na pravi poti. Vendar je zadolženost držav v Evropi bistveno previsoka, če bi
               želele te države v novi krizi intervenirati. Tako da tu je velik potencial problema
               in drugi velik potencial problema je, da je zadolženost evropskih držav v bankah. To
               pomeni obveznice teh držav so kupile ali pa smo kupile banke in ta povezava in ta
               sprega v kateri smo mi delno zaklenjeni v primeru spremembe obrestnih mer na trgu
               predstavlja potencialno težavo za naslednjo finančno krizo. Če dovolite še kolega bi
               nekaj dodal.</p>
            </sp>
            <sp who="SDT7:KozamernikDamjan">

               <speaker>DAMJAN KOZAMERNIK:</speaker>

               <p>Eno zadevo v prid kar je bilo rečenega v prid Sloveniji, neto zadolženost se pravi,
               če pogledamo še premoženje države na drugi strani, sliko še bistveno bolj obrne v
               prid Slovenije, kajti že tudi sama sanacija bank ampak tudi ostalo, v tem trenutku je
               pa še to premoženje narašča, je v Sloveniji bistveno večje glede na BDP kot tudi v
               ostalih državah. Če pogledamo neto zadolženost države, javnega sektorja države, ne
               gospodinjstev v to mešati, smo tretji ali pa četrti najmanj zadolženi v evrskem
               območju. Poleg tega je pa treba tukaj še upoštevati in tukaj se je ta metodologija
               Evropske unije izkazala izredno kruta do Slovenije, ogromno je bilo v kriznih letih
               potrebno zadrževati tudi likvidnih sredstev v proračunu, da se je lahko država
               obranila za precej dolgo obdobje. Več kot eno leto na koncu sanacije bank. Če bi se
               trgi ponovno zaprli za državo. Se pravi preventivna sredstva so znašala v Sloveniji
               skoraj 16 % BDP in ko se vse to odšteje je Slovenija dobro plasirana z vidika neto
               zadolženosti, vendar kljub vsemu trgi in pa kriteriji zadolženosti Evropske unije so
               taki, da nam to onemogoča v primeru nove krize tako obsežno odreagiranje kot v
               prejšnji krizi z vidika kapacitete javnega sektorja. Je pa zasebni sektor zdaj
               bistveno manj zadolžen kot pred krizo do tujine.</p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Torej še enkrat poudarjam v okviru teh razvojnih reform pomeni krepitev zasebnega
               sektorja in povečanje aktive veliko prednost. Bi pa dodal k temu še eno stvar. V
               pretekli krizi je bila SID banka tista, ki je prenašala tudi velik del teh težav o
               teh možnih odlivih. Konkretno, ker sem prej rekel, garancije, ki jih je država dala v
               tistem času niso več veljale in je bilo treba te garancije nadomestiti z našimi
               sredstvi. To velja ne samo za majhne bom rekel banke ali pa mednarodne banke. To
               velja tudi za EIB. EIB je v vseh primerih kjer je bila garancija države v bistvu šel
               ven, tako v energetiki kot v bančništvu in je SID banka to nadomestila, kar pomeni to
               je ta potencial, ki ga moramo imeti, če se zgodi tudi ta nova kriza, je pa res kot je
               rekel kolega, tega potenciala v tej obliki več ni iz javno finančnega dela, je pa v
               privatni del. Ampak da ne bomo šli predaleč.</p>
               <p>Če smem nadaljevati s sredstvi bom rekel občanov, 17 milijard, poglejte kaj je in
               izkoriščenost teh sredstev. Moje mnenje je, da sredstva in tudi sicer likvidnost so
               ogromna v Sloveniji. Banke ne vedo kam s temi sredstvi vse, ljudje ne varčujejo in tu
               prihaja do dveh fenomenov. Prvi fenomen je nezaupanje gospodinjstev ali pa nezaupanje
               nas v banke. Tukaj je bilo narejene veliko škode z <q>»banksterji«</q>, ker vsi bankirji
               niso ali pa nismo <q>»banksterji«</q> ali pa jih je zelo malo takih <q>»banksterjev«</q> v
               Sloveniji, če smem tako reči, so mogoče kje drugje po svetu in ta nezaupanja seveda
               povzroči, da ni vlaganj v te zadeve, drugič, ni tudi projektov, kot smo rekli, ki bi
               bili za občane zanimivi. Slovenija ima relativno zelo malo vlaganj tudi v bom rekel
               delnice in ostale zadeve, kar pomeni, da je trg kapitala v bistvu bil zaradi
               nekaterih zadev v bistvu po moji oceni v Sloveniji bom temu rekel direktno kastriran
               in zato ljudje ne vlagajo, kajti tudi zadeve, kot so podrejene obveznice, ki je bila
               ena glavnih tem, vodijo k temu, da se nihče več ne odloča v te investicije in vse
               leži na računih neproduktivno. Druga stvar je nezaupanje tujih investitorjev, torej
               vlagateljev. Tudi to, se je sicer povečalo, imamo bistveno več kot v času krize ali
               pred krizo, no  ne
               mislim pred krizo, ampak pač v kontekstu stanja. Vendar sta dva problema. Eden je, da
               se v tem primeru take zadeve kot so investicije Magne, ki trajajo na nek način bom
               rekel predolgo ali pa s problemi, ki smo jih vsi videli, smatrajo za negativno
               propagando, drugo, kar pa mogoče vam ni toliko prisotno, vam pa povem iz bančnega
               sektorja, recimo en zakon o švicarskem franku, da poenostavimo zadevo, vnaša precej
               veliko možno zmedo v pojmovanje finančne stabilnosti za investicije v Sloveniji.
               Namreč tak zakon, ki je bil pripravljen in ki ga tudi mi v okviru združenja pač
               poznamo, je v bistvu po svoje retroaktiven, kar pomeni, da lahko, če tak zakon
               naredite, lahko naredite z vsemi zakoni na isti način in ga ni tujca, vam povem, ki
               bi šel financirati v Slovenijo, če ima tako pravno negotovost. Tako da pomen tega
               zakona ni samo ožjega značaja, ampak je širšega značaja za to kako nekateri vidijo
               Slovenijo navzven in dokler seveda take stvari tako na področju gospodinjstva kot na
               področju gospodarstva niso presežene, toliko časa žal ni pričakovati investicij tako
               slovenskih posameznikov in gospodinjstev pa tudi tujcev v večjem obsegu v slovensko
               gospodarstvo.</p>
               <p>Zadnje vprašanje, ki ste ga imeli, kreditiranje je upadlo 2016. Ja, to drži za 2016,
               torej takrat je in to sem povedal v uvodu, je bila prisotna tako imenovana
               brezkreditna rast. Zakaj se to dogaja? Sam ste že dal del odgovora. Večina dobrih
               podjetij se financira sama. Podjetja so se v tej krizi marsikaj naučila in treba je
               povedati, da je sprememba, ki se je zgodila med krizo, bistvena. Namreč danes imamo v
               Sloveniji v bistvu več privatnih podjetij kot smo jih imeli pred krizo. Torej
               privatni sektor prevladuje po naši oceni na državnim in privatni sektor se obnaša
               drugače in tisti, ki so v krizi bili opečeni, tepeni <stage>(?)</stage> in drugi, vedo kaj ne smejo
               narediti, zato svoja sredstva bistveno drugače uporabljajo. Drugo, dobra slovenska
               podjetja so se danes sposobna zadolžiti kjerkoli na svetu. Če je treba, dobijo tudi
               sredstva Kitajske razvojne banke, ki ponuja ta sredstva do drugih, kar pomeni, da smo
               tu mi že delno nekonkurenčni, čeprav je seveda kar se tiče našega dela sredstev še
               vedno zelo nizka obrestna mera, nižja kot na kitajskem, ampak dal sem za primer to,
               da dobra podjetja res lahko dobijo in se tudi financirajo v tuji. Je pa še en
               bistveno bolj pomemben element. Vsa podjetja, ki so v privatni rasti in to v privatni
               tuji lasti, imajo svoj način financiranja in v vseh teh podjetjih je tako SID banka
               kot so domače banke izgubila možnost financiranja in tudi zavarovanja, ker gredo po
               svoji liniji, s svojimi bankami in s svojimi zavarovalnici in tega ne morete
               preprečiti, ker to je ekonomična učinkovitost verige dodanih vrednosti, ki teče ne
               samo na produkte, ampak tudi na finančnem delu. In ker je teh podjetij v Sloveniji
               vedno več, je seveda našega financiranja vedno manj in bo tudi kljub kreditni rasti,
               ki bo letos nekje računamo 4, 5, mogoče celo 6 %, še vedno padec kreditiranja tudi s
               strani SID banke.</p>
               <p>Na zadnje ste vprašal Zveza Evropske komisije. To je zelo delikatna zadeva, jaz zelo
               težko govorim o naših komitentih. Kot veste je tudi Nova ljubljanska banka en večjih
               komitentov, ampak seveda treba je povedati, da Nova ljubljanska banka je bila
               onemogočena delati kakršnekoli posle izven Slovenije s sanacijo. Kar je seveda
               bistveno otežilo tudi naš položaj, kajti Nova ljubljanska banka je bila velik
               financer in tudi kreator projektov v marsikateri državi sveta. Sedaj te zadeve delamo
               z nekaterimi tujimi bankami, ampak te nekatere tuje banke so omejene, kot veste
               podružnice tujih bank delajo na področju Slovenije in imajo svojo podružnico v drugih
               državah in ni potrebe po teh sodelovanju. Zato se tudi obseg teh projektov pri nas
               zmanjšuje. Ljubljanska banka skuša narediti, Nova ljubljanska skuša narediti nekatere
               premike v tej smeri in seveda jaz upam, da bodo ta pogajanja v zvezi z nadaljnjim
               delovanjem banke uspešna in da bodo pač omogočila banki potencial s katerim se bo
               lahko razvijala, kajti logično je, da tudi če se govori o prodaji banke, je bolje, da
               ima banka boljšo bom rekel aktivo kot pa slabšo aktivo, v primeru ne-prodaje je pa to
               še toliko bolj pomembno, da kreiramo posle, ki so za Slovenijo pomembni in da seveda
               omogočamo tisto dodano vrednost o kateri sem prej govoril tudi v izvozu.</p>
               <p>Za financiranje inovacij in raziskav sem vam mislim, da že odgovoril.  Tako da ste upam dobil že
               te odgovore. Mogoče samo še to, SID banka to pripoznano vrzel skuša financirati tudi
               v prihodnje. Z MGRT smo v dogovoru za nov sklad, ki ga bomo oblikovali leta 2018. Če
               želite več, lahko še kolega več pove, ampak mislim, da je to dovolj. Mogoče naj
               opravi, da bodo uspešni, bojo že konec leta ga mogoče oblikovali in bomo imeli tudi
               možnost nadaljnjega financiranja v neki količini 50 do 100 milijonov. Ampak še enkrat
               pa poudarjam, predpogoj je, da je komercializacija znanstvenih storitev in da se
               financira to kar se da prodati na svetovnem trgu. Tisto kar ostaja v predalih ali v
               člankih. Žal težko financiramo, ker potem boste naslednja leta povpraševali zakaj
               imamo izgubo ali tako imenovane nedonosne terjatve.</p>
               <p>Na zadnje, glede na to, da smo zelo dolgi, bi še odgovoril poslanki gospe Bratušek,
               ki ima seveda precej težko in zapleteno vprašanje. Namreč stroški tako imenovanega
               foundinga kot mi temu pravimo, se pravi kako se SID banka lahko zadolžuje in kako se
               je zadolževala v času krize in kako se je zadolževala danes so seveda bistveno
               različni zaradi pogojev, ki so se zgodili in ki so bili v krizi seveda bistveno
               drugačni, ki so bili za Slovenijo v bistvu najbolj negativni. Namreč v času krize je
               Slovenija imela zaprte trge in sta v tem obdobju samo dve inštituciji oziroma
               inštitucija je bila samo ena, samo SID banka je bila tista, ki se je zadolževala na
               svetovnem trgu, ampak tudi mi smo se zadolževali kratkoročno in pod posebnimi pogoji,
               ki so bili relativno zelo slabi in potem seveda v drugi fazi se je zadolžilo tudi
               Ministrstvo za finance na ameriškem trgu, ki je pač reševalo situacijo, ki je
               nastala. In tista situacija je popolnoma neprimerljiva z našo situacijo, ko imate
               ključno obrestno mero ECB minus 40 točk, torej bazičnih, torej minus 0,4, s katero se
               lahko refinanciramo vse banke. In zato je razlika med eno in drugo pravzaprav bom
               rekel neprimerljiva.</p>
               <p>Drugo, ratingi so se toliko spremenili in rating SID banke je enak ratingu Republike
               Slovenije, zato smo mi imeli v bistvu približno enako zadolžitev kot bi rekel
               Republika Slovenija in velikost je bila oziroma cena je bila zelo visoka. Dejstvo pa
               je, da je bilo za nas bistveno, da smo se lahko sploh zadolžili, kajti če bi se ne
               zadolžili, mi ne bi mogli nadomestiti tistih izpadov, ki so se zgodili v slovenskem
               gospodarstvu, ne bi mogli zamenjati kreditov, ki jih je recimo hotel nazaj EIB pa še
               nekateri drugi in ne bi imeli možnosti blažitve gospodarstva v količini, ki jo je
               kolega gospod Kozamernik predstavil, se pravi skoraj 2 % BDP. Za ta namen, pa ne samo
               za avtomobilsko industrijo, tudi sicer smo mi vložili skoraj 2,2 milijardi evrov, kar
               je za slovenske razmere velik, bi rekel potencial.</p>
               <p>Na drugi strani bi želel povedati kar se tiče samega zadolževanja, da smo mi imeli v
               času krize še eno, bom rekel izredno situacijo, s katero smo skupaj z drugimi
               nadzornimi bankami tudi pridobili nekatera sredstva, ker smo zaradi dobrega
               sodelovanja in zaradi osebnega poznavanja, kajti v bančništvu temelji precej v
               osebnih povezavah, pridobili tudi nekatera sredstva, ki so bila relativno ugodna za
               tisti čas. Danes seveda tega ne potrebujemo, ker se lahko zadolžujemo kjerkoli in po
               kakršnikoli obrestni meri. Seveda najboljše je, da se zadolžiš pri Evropski centralni
               banki, ker minus 40 na kratki rok je tisto kar lahko dobiš. Dejansko pa SID banka se
               zadolžuje tudi na daljnoročnosti. Ker smo bili takrat kratkoročni, se danes
               zadolžujemo tudi za 20 let in skušamo s tem pripeljati v Slovenijo tiste potenciale,
               ki jih druge banke nimajo. Druge banke nekje financirajo na 10, 12 let, mi pa tudi do
               20 let in to je ta razlika s katero se danes dogaja pravzaprav popolnoma druga
               vsebina. Celo obratno, danes se že nahajamo na tisti vsebini, ki je bila pred krizo,
               se pravi v letih 2006, 2008 prisotna v Sloveniji in je vprašanje seveda, če ni
               potrebno že narediti nekih drugih ukrepov, ki bi pač omejili možnosti za povečanje
               bom uporabil kar izraz nekaterih balonov, ki se pač mogoče pojavljajo. Ne govorim
               zdaj, da je kreditni balon ta primer, da ne bo narobe razumljeno. Ampak se pojavljajo
               nekateri baloni v Sloveniji, se tudi kar se tiče nepremičnin in še nekaterih drugih
               zadev, začnemo spraševati kje je meja rasti, ki je korektna. Zakaj? Zato ker veste,
               aktiva je vedno ocenjena v prihodnosti. In ko se ta prihodnost spremeni, se tudi
               aktiva spremeni in potem je treba temu primerno podložiti kapital, to pa ni
               enostavno.</p>
               <p>Jaz upam, da sva s kolegom. Ne vem ali imaš še kakšno stvar, da bi? Jaz upam, da sva
               vam odgovorila na večino vprašanj, ki smo jih dobili. Vemo, da nismo kompletno
               odgovorili. So nekatera vprašanja, ki so zelo usmerjena in težka in bomo o teh
               razmislili. Hvala za 
               vašo vzpodbudo, če karkoli nismo, seveda smo pa pripravljeni še dodatno
               pojasniti.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Ja, hvala lepa obema za res izčrpne odgovore, jaz mislim, da smo dobili tisto kar smo
               spraševali, če ima še kdo kaj lahko odpremo še en krog razprave.</p>
               <p>Izvolite gospa Alenka Bratušek.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Tudi ali pa predvsem za to zadnje vrisanje, zelo nazorno situacije, finančne
               situacije v kateri je bila naša država, ker zdaj najdemo v Sloveniji veliko, bom kar
               rekla pametnjakovičev, ki seveda vejo danes vse, tri leta ali pa štiri leta nazaj
               niso vedeli pa nič. Tako, da jaz sem vesela, da je naša država tukaj kjer je pa bi
               vas prosila, večkrat je bilo omenjeno, sama vem odgovor, ampak je drugače, če ga pove
               nekdo drug. Večkrat je bilo omenjeno evropska komisija nam ne dovoli, to ne smemo
               zaradi evropske komisije, zakaj te omejitve pri SID banki in kaj bi bilo, če teh
               omejitev ne bi SID banka spoštovala? Kaj bi se naredilo? Ker se tudi v Sloveniji
               velikokrat tako govori, mi smo pač neka oaza za katero ne velja nič, nobena pravila,
               mi lahko oziroma bi morali delati kar tako kot mi mislimo, da je prav, zato bi rada
               slišala od vas, kaj bi to pomenilo, konkretno za SID banko.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še gospodu Horvatu, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, bom čisto kratek.</p>
               <p>In najprej izražam zadovoljstvo, da ta razprava ni bila politikantska, je bila
               korektna, seveda prav tako tudi odgovori s strani predstavnikov SID banke, tukaj smo
               pravzaprav imeli učno uro ali dve učni uri, ne vem, ekonomske politike ali potrebne
               ekonomske politike te države, to bi potrebovali večkrat, da bi eni druge vzpodbujali
               in potem dejansko izvajali to kar je naloga zakonodajne veje oblasti. Ko sem govoril
               o tem ali smo pripravljeni na krizo, gospod predsednik uprave SID banke je korektno
               povedal, kriza bo prišla kar je povsem normalno, saj ekonomski cikel vemo kako gre,
               tistih bibličnih sedem let je lahko deset let, je lahko štirinajst let, vemo pa, da
               imamo v tem ekonomskem ciklusu ekspanzijo, upočasnitev, recesijo, v oklepaju krizo in
               potem spet okrevanje. In zelo pomembno je, da smo na to recesijo, da ne bom rekel
               kriza, ker je tako dramatična beseda, da smo na to pripravljeni. Občine, jaz se
               strinjam, vse občine od 212 občin gotovo nimajo tega investicijskega potenciala, da
               bi lahko zagrizle v pomembne, ampak tudi za malo občino seveda pomembne, ampak velike
               projekte. Iz tega se lahko naučimo, da smo v preteklosti pač naredili napako, ja prav
               v tej hiši, predvsem leta 2007, 2008, ko takratna opozicija preprosto ni pristala v
               vzpostavitev drugega nivoja lokalne samouprave, to se pravi za vzpostavitev ni
               dovolila vzpostavitve pokrajin oziroma regij in to nas danes tepe, ker imamo veliko
               projektov, ki bi lahko bili regijski projekti in preko tega bi dejansko tudi se šli
               skladnega regionalnega razvoja, ki pa je rak rana pravzaprav vseh 26 let samostojne
               države. In ja raziskave in razvoj, tukaj se bo naslednja Vlada morala dejansko
               zamisliti kako zadevo peljati naprej, mi danes praktično kar se tehnologije tiče
               nimamo niti posebnega direktorata, vse to smo nekako zredirali iz vladnih struktur
               kar pomeni, da ocenjujemo ali ocenjujejo nekateri, da je to nepomembno, po moji oceni
               je pa ta, prav ta tehnološki razvoj, spodbuda inovacij je izjemno, izjemno pomemben,
               tu smo na evropskem dnu. Prvi sem za to, da ne financiramo raznih elaboratov, ki
               pristanejo v fasciklih oziroma v vitrinah, ampak, da financiramo samo takšne
               raziskave in razvoj inovacij, ki dobijo aplikativno vrednost in to se dela seveda
               tudi iz javnega denarja.  Seveda neke raziskave, na primer tržna raziskava je pa
               seveda, da so pa samo v domeni in morajo biti v domeni gospodarskih subjektov, ne pa
               javnega denarja.</p>
               <p>Zaključujem, ko je gospod predsednik govoril o suficitu. Sam tukaj razumem kot
               strukturni deficit, pardon strukturni suficit, strukturni suficit in kar se tiče
               krize in izjave gospe Lagarde, seveda mi smo zamudili eno zelo pomembno obdobje, ko
               bi morali spet v tej hiši realizirati strukturne reforme in zato sem jaz vedno bolj
               zaskrbljen kako bomo preskočili in preživeli naslednjo krizo, ki pa bo, kot pravi
               gospod predsednik.</p>
               <p>Hvala lepa za vaše odlične komentarje in odgovore.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa predajam besedo najprej državni sekretarki, ki se je že prej prijavila k
               besedi. Se opravičujem, ker nisem dajala predhodno besede. Izvolite, potem pa še
               predsedniku uprave SID banke.</p>
            </sp>
            <sp who="SDT7:GroffFerjančičMiranda">

               <speaker>MAG. MIRANDA GROFF FERJANČIČ:</speaker>

               <p>Ja najlepša hvala.</p>
               <p>Mogoče kot iztočnica. Kot priprava na krizo ali pa kot rezultat kaj smo se naučili v
               krizi, ki je za namen lahko bila tudi sprememba miselnosti pri in sprejemanja
               alternativnih oblik financiranja, ki jih imamo na razpolago. Namreč naložbeni načrt
               za Evropo ni le EFSI o katerem smo se tudi danes veliko pogovarjali. Je tudi svetovno
               vozlišče, kjer je bilo omenjeno, da je SID enotna vstopna točka za tehnično podporo
               projektov, tako državnih firm, kot tudi popolnoma zasebnih. Pa se bojim, da ta
               vstopna točka s strani našega gospodarstva ni v celoti izkoriščena.</p>
               <p>Pa še eno stvar bi rada izpostavila, in sicer Evropska komisija gosti tudi evropski
               portal naložbenih projektov kjer se lahko bodoče investicije brezplačno vpišejo na ta
               portal. Bistvo je, da vrednost projekta presega milijon evrov in s tem se odpre
               možnost za dostop do potencialnih vlagateljev, ki bi bili pripravljeni sofinancirati
               tovrstne projekte, če so seveda ekonomsko upravičeni. Ravno na tem portalu je tudi en
               projekt slovenske občine. Gre za obnovo avtobusne postaje po modelu javno-zasebnega
               partnerstva, kjer pa je, kot je tudi že predsednik povedal, bistveno za koriščenje
               EFSI ravno ta kombinacija javnih in zasebnih sredstev. Se pravi iz krize se lahko
               naučimo. Treba je izkoristiti alternativne oblike financiranja. Ne smemo se bati
               vključevanja zasebnega sektorja v financiranju projektov, seveda pa predvsem moramo
               narediti domačo nalogo in pripraviti projekte, ki so ekonomsko upravičeni, bankable,
               predvsem pa transparentni.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite mag. Sibil Svilan, imate besedo.</p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Hvala lepa.</p>
               <p>Najprej mogoče samo del odgovora poslancu Horvatu glede skladnega regionalnega
               razvoja in pa seveda problemov proračuna Evrope in pa tudi Slovenije.</p>
               <p>Naš pogled je, da seveda skladen regionalni razvoj je nujnost. Ampak več od tega.
               Potrebno je upoštevati kapilarnost. Kapilarnost pomeni na tistih področjih kjer nekdo
               živi in Slovenija je zelo majhna država, so zahteve pa tudi možnosti lahko zelo
               različne od tega kar se vidi, bom rekel, iz Bruslja. V tej kapilarnosti vidi SID
               banka tudi svojo priložnost, da bi pač nekatere stvari uredili drugače. Dam samo ta
               primer, ki sem ga prej uvodoma omenil. Razlika med zahodno in vzhodno regijo v
               Sloveniji je velika. Glede na težave evropskega proračuna, ki so pač enormne, če smem
               tako reči, jasno je, da je evropski proračun ob tem, da je nek manijak trenutno, bom
               rekel primanjkljaj, ima težave tudi z enakimi problemi kot mi – kako ga razporediti.
               Logika je, da bi si večina želela, da bi šlo več za raziskave in razvoj kot na
               primer, zdaj bom dal za kmetijstvo ali nekatere te zadeve, ampak to je zelo težko
               spremeniti, ker vemo, da je kmetijstvo glavna postavka. Imamo pa še eno večjo težavo,
               trenutno je varnost primarna postavka in zdaj bo šlo verjetno namesto za raziskave in
               razvoj, za varnost. To pomeni, da že tam prerazporejanje ne bo šlo v smeri, ki je
               kapilarno, za nas pomembno. V tem kontekstu jaz vidim možnost, da bi se ta zadeva
               recimo v Sloveniji zgodila na drug način kot bi se lahko zgodila.  Zdaj govorimo hipotetično. Lahko se
               zgodi, da Slovenija v novi finančni perspektivi ne bo dobila sredstev za zahodno
               regijo. Ali pa zahodna regija ne bo upravičeno koristila sredstev. Se pravi
               regionalni razvoj zahodne regije je že tako močan, da ni več upravičena in bo vse na
               vzhodni regiji in potem bo prišlo že do notranje tenzije, ki seveda ne bo
               zagotavljala kapilarnosti, ki bi jo potrebovali in tu je ta prednost mišljenja v
               smislu oblikovanja teh skladov, skladov v naprej, kajti če bi imeli to akumulacijo o
               kateri sva s kolegom govorila, bi lahko še vseeno mi kapilarno pokrivali nekatere
               zadeve. To je tista zamujena priložnost, ki jo vidimo v tem trenutku, za katero pa
               upamo, da se ne bo tako zgodila in da se bodo našla nekje sredstva, ki jih bomo lahko
               spet porabili. Sicer bo prišlo do nadaljnjega razslojevanja v skladnosti regionalnega
               razvoja. To je naše mnenje.</p>
               <p>Druga stvar je kar se tiče pač Evropske komisije, ki je dosti težje vprašanje. Vidi
               se, da je bivša predsednica Vlade pač imela zelo dobre izkušnje ali pa mogoče tudi
               slabe v zvezi s tem. Ampak naše izkušnje so sledeče. Prvo kar je, Slovenija in seveda
               tudi SID banka je sestavni del Evropske unije in tudi evro cone. Zlasti v evro coni
               že danes, v prihodnje pa bodo še bolj, veljajo tako imenovana ne samo Maastrichtska
               ampak tudi moralna pravila kaj in kako delovati in kako tudi poslovati. V okviru tega
               seveda je eno pomembnejših vprašanj kako se v bistvu vzpostavlja in tudi
               funkcionirajo v okviru razvojnih bank in ta pravila, ki sicer niso nikjer zelo
               eksaktno napisana, ampak spadajo pa pod okrilje TGCOM <stage>(?)</stage>, to se pravi direktorata za
               konkurenčnost, se nekje bom rekel razlagajo na več načinov in imajo seveda različne
               vsebine. Zakaj? Zato, ker so tudi razvojne banke v Evropi bile različno ustanovljene.
               Nekatere so bile ustanovljene že z Marshallovim planom, to so recimo Nemške,
               Francoske in Avstrijske banke in črpajo že iz Marshallovega plana vse pravice in
               možnosti, ki se ne štejejo za državno pomoč. Tiste, ki smo bile ustanovljene kasneje,
               moramo podleči vsem pravilom Evropske komisije o državnih pomočeh. Pa ne samo
               državnih pomočeh, gre za zelo pomembno zadevo, ne financiranja podjetij v težavah.
               Namreč Evropska komisija ne želi videti, da bi bile razvojne banke obvodni sistem
               proračuna za pokrivanje podjetij v državi in to še zlasti in to je točka tri,
               državnih podjetij v težavah. In ker mi nismo prva kategorija bank, imamo zelo stroge
               omejitve glede tega. Vlada Republike Slovenije je glede tega dala Evropski komisiji
               jasna navo<gap n="…"/> Mislim, jasne oblike in zaveze, sicer slovenska Vlada in slovenska
               ministrstva potem niso bila zadovoljna s temi zavezami in so zahtevale še odločbo, ki
               še vedno ni izdana s strani Evropske komisije, ampak Evropska komisija to zadevo vidi
               v tem smislu, da Slovenija in seveda SID banka <stage>/ nerazumljivo/</stage> banka mora vsako tako
               transakcijo objaviti Evropski komisiji in seveda, če ne prijavimo to zadevo Komisiji,
               se smatra za bodisi nedovoljeno državno pomoč, bodisi za pomoč podjetjem v težavah,
               bodisi za kršenje pravil Evropske unije v kontekstu tega kar pač neka razvojna banka
               lahko dela in seveda SID banka, ki jie del evro cone, si teh zadev ne more privoščiti
               na dolgi rok. Lahko si mogoče privoščimo v nekem krajšem posegu, ampak tudi to je
               vprašanje, če je pametno. Bom povedal direkten primer, ki ga boste razumeli, zato,
               ker gre za največjo državno banko razvojnega tipa v Evropi, to je pač KFV nemško
               razvojno banko, ki je večja od EIB, bolj uspešna, se zadolžuje pod boljšimi pogoji,
               ker je seveda zadaj nemška država in ima absolutne pravice in je velika, velika
               banka. Številka 2 v Nemčiji, presega 500 milijard bilančne vsote. Ta banka je seveda
               pred kratkim stopila v projekt reševanja Air Berlin, ki ga poznate iz časopisov. To
               je pač javna informacija. Air Berlin torej prevoznik nemški v Berlin. In za to pomoč,
               ki jo je dala banka Air Berlinu, je mogla dobiti soglasje Evropske unije. Torej tudi
               taka banka prosi in zaprosi za soglasje, da ga dobi in pod temi pogoji potem tudi to
               naredi. Kako seveda to upravičite je druga stvar in tudi Slovenija je že poskušala na
               tem področju določene stvari narediti, to je bilo recimo primer Cimosa, kjer smo šli
               po to državno pomoč in smo pač nekatere stvari dobili.  Vprašanje pa je, če smo pametno ravnali v tem
               primeru kar se tiče SID banke. Vendar vsebinsko gledano so seveda pač ta pravila
               taka, ki omogočajo SID banki delovanje v določenih okvirjih.</p>
               <p>Mogoče še kolega doda kakšne stvari, ki so specifične v tem delu, da bo jasno zakaj
               poslujemo pod temi pogoji in zakaj seveda tu niso vse stvari tako enostavne kot
               izgledajo na prvi pogled in imajo konkretne posledice. Končal bom pa s tem, preden
               kolega začne, da v majhnih bankah razvojnih, ki so nastale šele po krizi, namreč
               koncept razvojne banke se je v krizi uveljavil kot uspešen in zato imajo danes vse
               evropske države razvojne banke in takšne majhne države, ki so to potem ustanovile,
               kot so Portugalska, Malta, Ciper, pa tudi velike kot je Velika Britanija, imajo pa
               svoje razvojne banke bistveno bolj omejene samo na določena področja tržnih vrzeli in
               so v bistveno težjem položaju kot mi. SID banka pa želi ravno zaradi kapilarnosti o
               kateri sem govoril, dobiti nek prostor s katerim bomo lahko financirali slovensko
               gospodarstvo v skladu s slovenskimi potrebami. Kajti bruseljski pogled v Slovenijo je
               preveč, bom rekel temu daljnosežen. To je tako kot bi gledali pač na tujo galaksijo
               in se ne vidi tistih problemov, ki jih v Sloveniji imamo in so nujni za financirati
               in za varovati za bodoči razvoj. S tega vidika se skušamo z Evropsko komisijo
               dogovoriti o nekih možnostih, ki bi omogočili Sloveniji razvoj, Evropski komisiji pa
               da deluje Slovenska investicijska razvojna banka v okviru pravil, ki so v Evropi
               priznani.</p>
               <p>Gospod Kozamernik?</p>
            </sp>
            <sp who="SDT7:KozamernikDamjan">

               <speaker>DAMJAN KOZAMERNIK:</speaker>

               <p>Ne saj bom dodal samo dva elementa kako delujemo v tej neenakosti kljub temu uspevamo
               imeti kar močno vlogo, tako v sistemu financiranja. Ne na trgu, ker ne delujemo na
               trgu, ampak v sistemu financiranja in izkoriščamo dve dimenziji, ki sta nam na voljo.
               Eno je, da Komisija predlaga, Komisija omogoča delovanje na tako imenovanih priznanih
               tržnih vrzelih, to se pravi na segmentu NSP, RRI, se pravi raziskave in razvoj. Tukaj
               komisija dovoljuje pod nekimi pogoji in cenovnimi politikami delovanje razvojnih
               bank, hkrati pa moramo tudi sami tam kjer pa to ni mogoče delovati na področju vrzeli
               in jih se pravi identificirati. Zato imamo ta center odličnosti, ker smo pač sami
               podvrženi pogojem, da delujemo na tem področju in mislimo, da je pač potrebno
               ustvariti lastno znanje, identifikacijo na tem področju, delamo različne aktivnosti
               in tudi smo zdaj z Banko Slovenije sami skupaj z njimi razvili anketo o tržnih
               vrzelih, kjer vsako leto naslavljamo, Banka Slovenije potem to uporablja za svoje
               naloge, za svoj mandat, mi pa za svoj. Naslavljamo podjetjem po različnih finančnih
               instrumentih in pogojih, da ugotovimo kako se te vrzeli spreminjajo skozi čas in
               potem na tej osnovi oblikujemo nove programe financiranja in tudi nove cenovne pogoje
               financiranja. Mi smo prisotni na recimo čisto plastično na področju financiranja SME
               – malih in srednjih podjetij – ampak tudi banke jih financirajo. Samo financirajo
               znotraj tega segmenta čisto različne, različne sektorje, različna pravzaprav
               področja, mi financiramo recimo bolj tvegana podjetja, ki imajo manj možnosti
               zavarovanj in pod pogoji financiranja, kjer dobra podjetja praktično avtomatsko
               izpadejo, zato, da imamo potem resurse na segmentih kjer komercialni sektor noče
               delovati ali pa si ne more privoščiti, ne more prevzeti teh tveganj. Mi pa imamo pač
               mandat, nimamo potrebe po dobičkonosnosti, le finančni samo-vzdržnosti in lahko
               oblikujemo tudi sisteme finančnega inženiringa, ki nam omogoča dejansko prevzemanje
               teh tveganj. Tako da tukaj je prostor, ampak pod budnim očesom Evropske komisije, se
               pravi Direktorata za konkurenco in seveda smo tudi konstantno podvrženi temu, da se
               lahko slovenske banke, če imajo občutek, da jih izrivamo iz trga imajo konstantno
               možnost, da se Evropski komisiji tudi pritožijo. <stage>/ oglašanje iz dvorane/</stage></p>
            </sp>
            <sp who="SDT7:SvilanSibil">

               <speaker>MAG. SIBIL SVILAN:</speaker>

               <p>Ne samo banke, tudi zavarovalnice in drugi finančni subjekti.</p>
               <p>Če dovolite samo še predsednica ključno misel. To kar smo vam zdaj povedali, ker
               vprašanje, ki ga je zastavila poslanka Bratušek, je zelo pomembno in delikatna
               zadeva.  Mi smo vam
               predstavili naš pogled in mislimo, da je ta pogled pravilen in delujemo v okviru
               tega, vendar država je tista, ki mora to pozicijo do Evropske komisije obraniti.
               Namreč mi nismo pogajalci, mi se ne pogovarjamo z Evropsko komisijo, pogovarja se
               država, posredno se pogovarjate vi. In z vašimi dejanji, z vašimi usmeritvami, bo
               narejen pečat, ki se bo zgodil glede SID banke in tudi sicer drugih javnofinančnih
               institucij. Pri tem pa po moji oceni moramo biti vsi uravnoteženi pri obravnavi tako
               naših prednosti kot potencialov, kajti če te potenciale kapilarno kot sem rekel, ne
               bomo izkoristili, se ne bomo mi približevali razvitim ampak se od tega oddaljevali in
               v kruti konkurenci, ki bo v naslednjih letih zelo zelo težka, treba je povedati, da
               se bodo zaostrile zadeve tako v zvezi z Evropsko komisijo kot v zvezi z gospodarstvom
               kot v zvezi z drugimi zadevami, bo neizkoriščanje teh potencialov predstavljalo za
               Slovenijo največjo nevarnost, da sami zapademo v krizo iz katere pa nam seveda drugi
               ne bodo pomagali. Naše mnenje je, da je že zdaj prepozno ali pa morda skrajni čas, da
               te pozicije Republika Slovenije ubrani in predstavi tako na evropskem nivoju, kot
               seveda doma.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa tudi vam še enkrat za dodatne izčrpne odgovore.</p>
               <p>Jaz bi na tem mestu zaključila razpravo, se obema predstavnikoma SID banke zahvalila
               za predstavitev poročila in odgovore, ravno tako državni sekretarki, ugotovila, da
               smo se kot odbor seznanili s Poročilom o izvrševanju javnih pooblastil danih SID
               banki d. d. za leto 2016.</p>
               <p>S tem zaključujem 2. točko in 43. sejo odbora. Naslednjo sejo, 82. nujno sejo bomo
               pričeli 17.15, če se strinjate? Tukaj v tem prostoru ja.</p>
               <p>Hvala lepa. <stage type="time">Seja se je končala 2. novembra 2017 ob 16.57.</stage>
               </p>
            </sp>
         </div>
      </body>
   </text>
</TEI>