<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-nujna-45-2018-05-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FD5415020220EA47C125828E0024F513</idno>
               <idno type="custom" subtype="day">B6DD71002AD0F4CDC1258291003CE4D5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B6DD71002AD0F4CDC1258291003CE4D5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-45-2018-05-18.OZZ" n="45">
               <name>nujna seja</name>
               <date when="2018-05-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-45-2018-05-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-45-2018-05-18.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">45. nujna seja</stage>
            <stage type="date">(18. maj 2018)</stage>
            <stage type="chairman">Sejo je vodil Tomaž Gantar, predsednik odbora.</stage>
            <stage type="time">Seja se je začela ob 10.01. </stage>


            <sp xml:id="SDT7-OZZ-nujna-45-2018-05-18.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke in kolegi poslanci – vabljenih še ni tukaj -, vsem lep
               pozdrav!</p>
               <p>Pričenjamo s 45. sejo Odbora Državnega zbora Republike Slovenije za zdravstvo.</p>
               <p>Obveščam vas najprej glede zadržanih, odsotnih, in sicer sta to gospa Marija Antonija
               Kovačič in pa zaradi službene odsotnosti Miha Kordiš.</p>
               <p>S sklicem seje 15. 5. ste prejeli predlog dnevnega reda seje odbora, in sicer ena
               točka je: Predlog priporočila Vladi Republike Slovenije v zvezi z izrednimi razmerami
               na področju zdravljenja otrok s prirojenimi srčnimi napakami v Sloveniji.</p>
               <p>Amandmaji se k predlogu vlagajo do zaključka razprave na seji odbora.</p>
               <p>V poslovniškem roku nisem dobil nobenih predlogov v zvezi s spremembo dnevnega reda,
               zato je takšen, kot je bil predlagan s sklicem.</p>
               <p>Torej, prehajamo na <title>1. TOČKO DNEVNEGA REDA - PREDLOG PRIPOROČILA VLADI REPUBLIKE
                  SLOVENIJE V ZVEZI Z IZREDNIMI RAZMERAMI NA PODROČJU ZDRAVLJENJA OTROK S
                  PRIROJENIMI SRČNIMI NAPAKAMI V SLOVENIJI.</title>
               </p>
               <p>Predlog priporočila je objavljen na spletni strani Državnega zbora in prav tako tudi
               mnenje Zakonodajno-pravne službe z dne 17. 5.</p>
               <p>Vabljeni k tej točki: predlagatelj priporočila – prvopodpisani gospod Jože Tanko,
               potem je Vlada Republike Slovenije oziroma Ministrstvo za zdravje, Zakonodajno-pravna
               služba, ministrica, gospa Marija Milojka Kolar Celarc in dr. Miro Cerar, ki pa je dal
               tudi opravičilo, da se seje ne more udeležiti zaradi neodložljivih obveznosti.
               Dodatno vabljen je generalni direktor UKC Ljubljana gospod Aleš Šabeder.</p>
               <p>Tu imam še dve pooblastili oziroma opravičili, in sicer: mag. Bojano Muršič nadomešča
               gospod Jan Škoberne in Branka Zormana nadomešča Dejan Balažič.</p>
               <p>Pričenjamo drugo obravnavo predloga priporočila, v kateri bomo na podlagi 171. člena
               in v povezavi s 126. členom Poslovnika opravili razpravo in glasovanje o posameznih
               točkah predloga priporočila.</p>
               <p>Želi uvodno besedo predstavnik predlagatelja?</p>
               <p>Izvolite, gospa Jelka Godec.</p>
            </sp>
            <sp xml:id="SDT7-OZZ-nujna-45-2018-05-18.sp2">

               <speaker>JELKA GODEC (PS SDS):</speaker>

               <p>Najlepša hvala za besedo.</p>
               <p>Zdaj, kot veste, ta seja na to temo zdravljenja otrok s prirojenimi srčnimi napakami
               ni prva. Mislim, da vsako leto od leta 2015 dalje sklicujemo seje s strani opozicije
               in opozarjamo na te zadeve že od samega mednarodnega poročila, ki je bilo
               predstavljeno sredi leta 2015 dalje. Zadnji dogodki pa so spet pripeljali do tega, da
               smo – glede na to, da Vlada oziroma vladna koalicija ni reagirala z ničimer, niti s
               kakšnimi izjavami za javnost, vse, kar je bilo, so bile reakcije UKC Ljubljana – v
               Slovenski demokratski stranki <stage type="mag">(nadaljevanje)</stage> in v Novi Sloveniji ponovno predlagali sklic izredne seje
               Državnega zbora Republike Slovenije z naslovom »Predlog priporočila Vladi Republike
               Slovenije v zvezi z izrednimi razmerami na področju zdravljenja otrok s prirojenimi
               srčnimi napakami v Sloveniji«. Namen te seje ni strašiti ljudi, namen te seje je, da
               se razjasnijo okoliščine stanja na področju zdravljenja otrok s prirojenimi srčnimi
               napakami, da se odpravi panika med starši, ki danes vlada, kam bodo pošiljali otroke
               oziroma kje se bodo otroci lahko zdravili <stage>(ali v Sloveniji ali v tujini)</stage>. Torej, da
               se razjasni kratkoročni program tako Vlade kot UKC Ljubljana, predvsem Vlade, na tem
               področju, kajti, kot še enkrat poudarjamo, od leta 2015 nam ministrica Milojka Kolar
               Celarc in Vlada obljubljata oziroma zagotavljata, da je program varen, da deluje brez
               kakršnihkoli posebnosti, da ni skrbi, da je dovolj zdravnikov, tako da bi danes
               seveda predlagatelji želeli odgovore tako s strani ministrstva kot s strani UKC
               Ljubljana, kateri so tisti kratkoročni ukrepi za normalno zdravljenje otrok in jaz
               prosim, da danes ne govorite, da vse deluje normalno, ker je več kot očitno, da ne,
               in da se pač pove kratkoročne in potem tudi, kako se bodo zadeve dolgoročno
               reševale.</p>
               <p>Razpravljati o tem, da v Sloveniji ni več ne otroške srčne kirurgije, ne otroške
               kardiologije je, mislim da, odveč. V javnosti je bilo jasno povedano, da zdravnikov
               na tem področju ni več. Jaz bi rada v tem uvodnem delu – pa boste potem tisti, ki ste
               strokovnjaki iz tega področja, povedali, kakšno je torej res realno stanje – povedala
               samo eno razmišljanje, in sicer, da ne gre samo za otroško srčno kirurgijo, otroško
               kardiologijo. Torej, nimamo več srčnih kirurgov v Sloveniji, odšli so, ni več
               kardiologov, ki naj bi tudi odšli. Tukaj ne gre torej samo za ta kirurški del,
               vprašanje je tudi o nekirurškem delu, ki vključuje interventno otroško kardiologijo
               in ultrazvočno diagnostiko. Po nekih informacijah tudi tukaj nimamo več pokritega
               področja z zdravniki. Kdo bo torej reševal nujna stanja za perkutano intervencijo?
               Kolikor vem, še enkrat, ni otroških kardiologov. Vprašanje je, kdo bo zdaj opravljal,
               zdravil male bolniki z vnetjem srčne mišice, motnjami srčnega ritma, s srčnim
               popuščanjem, kdo bo hodil na vizite. Kolikor vem, šefica kardiologije ni otroški
               kardiolog. Torej, zanima me, kdo bo ta stanja v UKC Ljubljana reševal. Edini, ki še
               imajo to področje, je UKC Maribor, ki pa je že tako podhranjen na tem področju in se
               je večinoma naslanjal na UKC Ljubljana in so že pred leti opozarjali, tudi v UKC
               Maribor, da v kolikor se v UKC Ljubljana zadeve ne bodo uredile kadrovsko in tudi
               drugače, medsebojni odnosi, da bo padlo tudi v Mariboru.</p>
               <p>Torej, dolgoročno vprašanje, ki se postavlja, pa je tudi, kdo bo prenašal znanja na
               mlade zdravnike. Kolikor vem, po zaključku, to je tudi v mednarodnem poročilu, po
               zaključku formalnega izobraževanja velja, da traja dodatnih tri do pet let, da se pod
               budnim očesom mentorja, izkušenega kirurga šola mlad srčni kirurg in potem postane
               nekako usposobljen. Zdaj me zanima, kdo bo tisti, ki bo v Sloveniji šolal mlade
               otroške kirurge, kardiologe, kje Ministrstvo za zdravje vidi rešitve tudi za naprej.
               Torej, ne gre samo za trenutno stanje, treba je razmišljati tudi za tri do pet let
               naprej, kdo bo kasneje zdravil.</p>
               <p>Danes smo poslušali, da je dogovorjeno z zdravniki iz tujine; da se dogovarja z
               zdravniki iz Hrvaške in Češke. Torej, odgnali smo naše mlade oziroma slovenske
               zdravnike, zdaj pa vabimo tujce. Ni problema, je pa sramotno, da v naši največji
               bolnišnici v UKC Ljubljana, da v Sloveniji, ki je nekoč veljala za eno izmed centrov
               bivše Jugoslavije, <stage type="mag">(Nadaljevanje)</stage> za
               center za zdravljenje otrok s srčnimi napakami, sedaj vabimo tujce. Mene zanima kako
               je z licencami za te zdravnike, ker kolikor vem, po podatkih Zdravniške zbornice mora
               imeti tuj zdravnik licenco Zdravniške zbornice, v pisan register, če želimo, da dela
               v Sloveniji. Za to pa mora imeti opravljen tudi izpit iz Slovenskega jezika. Kako bo
               potekala komunikacija zdravnik-zdravnik oziroma zdravnik-zdravniško osebje, s starši,
               z otroci, itn. Torej jaz pričakujem danes konkretne odgovore. Priporočila, ki pa smo
               jih podali v Slovenski demokratski stranki in pa v Novi Sloveniji se dotikajo bolj
               kot ne torej teh kratkoročnih ukrepov, torej da se prebrodi zadeva tudi v smislu
               seveda pristojnosti Državnega zbora oziroma nas poslancev so omejene, definitivno,
               vendar pa predlagamo vseeno, da UKC Ljubljana po svoji moči torej nekako v tem
               prehodnem obdobju oziroma v tem roku za zdravnike, ki jim imajo, torej odpovednem
               roku, da delajo normalno oziroma vsaj tiste najnujnejše primer prevzamejo, in da to
               zdravljenje ne izostane, da se sklene dogovor s priznano na univerzitetni kliniko
               nekje v bližini, torej v sosednjih državah, ne v Izraelu, ki je to za moje pojme
               vseeno verjetno predaleč, pa že tudi nekaj slabih izkušenj je bili, ampak dobro,
               slabe izkušnje, ampak vseeno boljše, da se zdravijo nekje kot, da nikjer. In seveda,
               danes po priporočilih pričakujemo tudi s strani ministrstva, da pove oziroma kakšen
               je nabor sanacijskih ukrepov za posamezna obdobja do izteka odpovednih rokov, in da
               se zagotavlja torej nenehno, torej nujno, nujni prevozi malih otrok, bolnikov v
               tujino nekje v bližino. Danes je tudi seveda na dnevnem redu tudi ustanovitev
               inštituta, nacionalnega inštituta za zdravljenje srčnih obolenj. Tukaj bi pa želeli
               odgovore s strani ministrstva, glede na to, da so sodelovali priznani strokovnjaki iz
               tega področja in pohvale torej, če gospod dr. Gregorič in dr. Robida sodelujeta še
               naprej, sicer opozarjata na določene nepravilnosti, ampak češ, da so majhne. Mene
               zanima, kako bo ta inštitut deloval, kje bo deloval, s katerimi kadri bo deloval,
               glede na to, da Vlada Republika Slovenije, Ministrstvo za zdravje, Milojka Kolar
               Celarc nista bila sposobna v štirih letih zadeve urediti na opozorila, ki so bila po
               mednarodnem poročilu in pa drugih opozorilih niso bili v UKC Ljubljana sposobni
               urediti medsebojnih odnosov. Pediatrična klinika, smo poslušali kakšni so bili
               odnosi, zakaj so odstopali zdravniki. Torej kje, na kakšen način bo deloval
               nacionalni inštitut za zdravljenje srčnih obolenj, kdo so, kateri so kadri, kje so
               finance, kje je sedež, ali gre samo za fantomski inštitut oziroma kako boste te
               zadeve na ministrstvu si jih zastavili in kako jih vidite kratkoročno, kajti ta
               Vlada, ki je v odhajanju, pač bo pustila za seboj »disaster« na področju zdravstva in
               bo nova Vlada imela zelo zelo težko delo tudi na tem področju. Toliko, pravim, v
               dobro vseh želim odgovore, ne tega kdo je kri, zakaj je kriv, ampak odgovori, kje so
               danes na področju otroške srčne kirurgije in kje bomo čez pet, deset let.</p>
            </sp>
            <sp xml:id="SDT7-OZZ-nujna-45-2018-05-18.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj dajem besedo dr. Katji Triler Vrtovec, Zakonodajno-pravna služba. Izvolite.</p>
            </sp>
            <sp xml:id="SDT7-OZZ-nujna-45-2018-05-18.sp4">

               <speaker>DR. KATJA TRILLER VRTOVEC:</speaker>

               <p>Spoštovani gospod Predsednik, hvala za besedo in lep pozdrav vsem!</p>
               <p>Zakonodajno-pravna služba je k predlogu priporočila Vladi podala pisno mnenje. V njem
               so v zavezi s 1. točko predloga priporočila pojasnili, da so zdravniki že po zakonu
               dolžni nuditi nujno zdravniško pomoč, in da je izvajalec zdravstvene dejavnosti že po
               zakonu dolžan zagotavljati neprekinjeno nujno zdravniško pomoč preko raznih oblik
               dela kot so polni delovni čas, dežurstvo in pripravljenost. Zato ugotavljamo, da je
               Državni zbor v svoji pristojnosti v zvezi z zaprosilom vodstvu IKC Ljubljana in
               zdravnikom Otroške kardiologije, da v času odpovednega roka opravljajo vsaj urgentne
               posege, izpolnijo že z določitvijo zakonskih obveznosti v okviru svoje zakonodajne
               pristojnosti.</p>
               <p>V zvezi s 5. točko predloga priporočila pa smo opozorili na navedbo v obrazložitvi
               priporočila, da naj bi bilo delovanje novoustanovljenega <stage type="mag">(nadaljevanje)</stage> nacionalnega instituta za otroške srčne bolezni
               po odhodu zdravnikov iz UKC Ljubljana pod velikim vprašajem. Iz pravne ureditve obeh
               možnih izvajalcev zdravstvene dejavnosti zdravljenja otrok s prirojenimi srčnimi
               napakami. Namreč ne izhaja, da sta izvajalca kadrovsko povezana. Nacionalni institut
               za otroške srčne bolezni je samostojna pravna oseba, ki lahko samostojno sklepa
               delovna razmerja z zaposlenimi delavci, zato odhod zdravnikov iz službe za
               kardiologijo Pediatrične klinike UKC Ljubljana ne more pomeniti ovire pri
               vzpostavljanju njegovega delovanja.</p>
               <p>Hvala za besedo.</p>
            </sp>
            <sp xml:id="SDT7-OZZ-nujna-45-2018-05-18.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Sedaj ima besedo Ministrstvo za zdravje, državna sekretarka, dr. Ana Medved.</p>
            </sp>
            <sp xml:id="SDT7-OZZ-nujna-45-2018-05-18.sp6">

               <speaker>DR. ANA MEDVED:</speaker>

               <p>Najlepša hvala.</p>
               <p>Spoštovani predsednik Odbora za zdravstvo, poslanke in poslanci ter vsi prisotni!</p>
               <p>Danes bom kratka. Kratka bom zato, ker smatram, da je današnja seja nepotrebna če ne
               celo škodljiva. To je med drugim ocenilo včeraj na enem med sestankom s starši tudi
               društva za zdravje Srce in ožilja Slovenije. Naj povem najprej dejstva, najprej
               kratkoročna dejstva. Program za otroke se prirojenimi srčnimi napakami v UKC
               Ljubljana trenutno poteka varno in kontinuirano. To je javnosti 10. maja sporočila
               stroka. Namreč profesor dr. Mirta Koželj vodja programa je povedala, da vsi
               kardiologiji ostajajo na svojih deloviščih, imajo dvomesečni odpovedni rok v okviru,
               katerega so dolžni zagotavljati tudi nujno medicinsko zdravstveno pomoč. Tako
               ambulante vsakodnevno delajo. Otroci se obravnavajo, danes so tudi operativni dnevi
               prav tako so bili včeraj operativni dnevi, otroci so torej redno in varno obravnavani
               na svojih oziroma dobivajo svoje storite. Vodstvo UKC Ljubljana je 10. maja povedalo,
               da išče rešitve za nadomestitev odhajajočih kardiologov. Seveda moramo vedno biti
               soočeni s skrajnostjo. Torej, če v kolikor ne bi uspeli vsi skupaj v prihodnosti
               zagotoviti ustreznega kadra bo potrebno seveda najslabšem primeru dejavnost ukiniti
               in skladno z Zakonom o zdravstvenem varstvu in o zdravstvenem zavarovanju bodo če ne
               bodo seveda možnosti za diagnostiko ali zdravljenje v Sloveniji zagotovljene otroci
               napoteni v tujino. Zakon določa 100 % kritje teh stroškov, vendar trenutno nismo
               tukaj. O tem ne razmišljamo, razmišljamo kratkoročno. V nadaljnji razpravi boste
               ugotovili, da je UKC Ljubljana uspešno premostilo to prepreko, ki se jim je trenutno
               pojavila. Srednje in dolgoročno pa Vlada skupaj z zunanjimi strokovnjaki postavlja
               javni zdravstveni zavod, ki bo temeljil na drugačnem načinu delovanja oziroma
               obravnave otrok, ki seveda po izkušnjah iz strokovnih delov zunanjega sveta, se
               pravi, ne vem, Evrope, Amerike zagotavlja najboljšo kontinuirano oskrbo otrok. Torej
               trenutno poteka sodelovanje z zdravniki iz centra Motol Praga, za kar ima že UKC
               Ljubljana podpisane vse pogodbe. Pravkar so podpisali tudi pogodbo z interventnim
               kardiologom za urgentno izvajanje urgentne <stage>/ nerazumljivo/</stage> otrok. Torej trenutno se v
               sami obravnavi v procesu obravnave otrok v UKC Ljubljana ni nič spremenilo, trenutno
               nič. To je kratkoročno. Vsebinsko vam bodo razložili predstavniki UKC Ljubljana.
               Sedaj vam bom razložila srednjeročno oziroma dolgoročni plan.</p>
               <p>Vlada je konec decembra lansko leto, to je, 21. 12. 2017 ustanovila nacionalni
               institut za otroške srčne bolezni. Zakaj? Ker smo skupaj s stroko predstavniki
               staršev in tudi vodstvom UKC Ljubljana bili enotni, da se težave v programu otrok s
               prirojenimi srčnimi napakami vlečejo že več kot desetletje. Pričele so se natančno v
               letu 2007 in jih od takrat dalje ni uspelo rešiti nobeno vodstvo UKC Ljubljana.
               Žalostno je, da jih ni rešila niti mediacija med zaposlenimi, ki je trajala dve leti
               in je predstavila, kar velik strošek UKC Ljubljana natančno 30 tisoč evrov. Ta
               mediacija je bila prekinjena, zaradi samovoljnega izstopa enega od udeležencev. Njeni
               izsledki pa so, da so medčloveški odnosi <stage type="mag">(nadaljevanje)</stage> bili slabi, da ni potekal niti prenos nujnih
               strokovnih informacij o pacientih med zdravniki in da je bilo zaupanje staršev
               porušeno. Zato se iz oddelkov odhajali tako zdravniki kot tudi medicinske sestre in
               drugi zaposleni. Na podlagi tega in tudi ostalih dejstev smo se seveda skupaj
               odločili, da je potrebno začeti zidati hišo na novih temeljih. Torej aktivnosti za
               vzpostavitev novega centra smo po strokovni plati zaupali prof. dr. Igorju Gregoriču,
               ki je stalno z nami v navezi, nesebično, pro bono sodeluje, vsakodnevno koordinira,
               se pogovarja s tujimi, domačimi strokovnjaki, tako kardiologi, kardiokirurgi,
               intenzivisti in tudi anesteziologi. Pri ustanovitvi NIOS pristojni sodelujejo tudi
               redno z vodstvom UKC Ljubljana, saj se bo program izvajal v prostorih UKC Ljubljana.
               Treba je tudi povedati, da z njimi sodelujemo tvorno tudi na področju zagotavljanja
               podpornih dejavnosti. UKC Ljubljana bo namreč moglo novemu inštitutu zagotavljati vse
               podporne dejavnosti, kajti ta inštitut bo premajhen, da bi imel, ne vem, svojo
               kadrovsko službo, informatiko in tako dalje. V sklepu Vlade je tudi zapisano, da naj
               bi NIOS začel delovati do 1. julija letos. Zaenkrat je ta rok realen in je
               dosegljiv.</p>
               <p>Torej naj povzamem. Vodstvo UKC Ljubljana trenutno zagotavlja varno obravnavo otrok s
               prirojenimi srčnimi napakami, Vlada po pomoči zgoraj imenovanih pa vzpostavlja nov
               center. In naj poudarim, med seboj zelo dobro sodelujemo in to so dejstva. Še enkrat
               bi pa rada poudarila, da sta za to izredni sklic Državnega zbora in današnja seja
               Odbora za zdravstvo popolnoma nepotrebni. Izjave sklicateljev o oskrbi za otroke so
               licemerna, kajti zavedati bi se morali, da z razpihovanjem neresničnih informacij
               posamezniki delajo škodo v prvi vrsti staršem, njihovim otrokom, pri katerih vzbujajo
               nepotreben strah in nezaupanje. Poleg te prve, bom rekla, skrbi, ki jo imamo, to so
               starši in otroci, pa v bistvu ta nepotreben pomp povzroča zdravstvenim delavcem in ne
               nazadnje tudi vodstvu UKC Ljubljana, ki se mora zaradi tega ukvarjati z nepotrebnim
               medijskim razpihovanjem strasti, silne težave. Zato pozivam vse poslance, da
               odgovornim za program za otroke s prirojenimi srčnimi napakami dovolijo, da opravijo
               svoje delo v miru, da ga opravljajo strokovno in odgovorno. Sodijo naj nas vse skupaj
               po rezultatih zdravljenja, ne pa po medijskem in političnem linču. In strinjam se z
               vsemi, ki pozivajo politiko, naj se ne vmešava v strokovne zadeve, sploh pa ne v
               predvolilnem času. Vendarle pa naj spomnim, da so se težave v programu otrok s
               prirojenimi srčnimi napakami začele, kot sem že prej omenila, leta 2007, ko je
               Ministrstvo za zdravje vodil minister, član stranke SDS, torej sklicateljice današnje
               seje. V tistem času sta UKC Ljubljana vodili strokovna in generalna direktorica, ki
               sta obe vidni članici SDS stranke.</p>
               <p>Najlepša hvala.</p>
            </sp>
            <sp xml:id="SDT7-OZZ-nujna-45-2018-05-18.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa. <stage>/ oglašanje iz dvorane/</stage></p>
               <p>No, ne bi zdaj. Prvo stališča, da povejo, pa boste potem razpravljali, saj… Tako da
               najprej tukaj še eno pooblastilo. Se pravi gospoda Jerneja Vrtovca nadomešča Iva
               Dimic. Bi mogoče še predstavili še vi, če želite besedo, vabljeni gostje? Ja, se
               pravi najprej generalni direktor, gospod Šabeder.</p>
               <p>Izvolite besedo.</p>
            </sp>
            <sp xml:id="SDT7-OZZ-nujna-45-2018-05-18.sp8">

               <speaker>ALEŠ ŠABEDER:</speaker>

               <p>Hvala za besedo, gospod predsednik. Lepo pozdravljeni spoštovane poslanke, spoštovani
               poslanci, spoštovani člani Odbora za zdravstvo in ostali gostje še v imenu
               Univerzitetnega kliničnega centra.</p>
               <p>Dovolite, da predstavim uvodoma še moja 2 kolega ob meni, prof. dr. Mirta Koželj,
               vodja službe za kardiologijo, torej tista prvopoklicana, ki bo danes s prve roke vam
               poskušala tudi z vidika stroke pojasniti, kakšno je stanje, in prof. dr. Matjaž
               Veselko, sicer direktor, strokovni direktor kirurške klinike, trenutno pa tudi v
               funkciji vodje kliničnega oddelka za otroško kirurgijo in intenzivno terapijo. Tako
               da imamo praktično tukaj tudi pokrito stroko, ki bo poskušala vam tudi zelo detajlno,
               kolikor je pač mogoče, pojasniti oziroma odgovoriti na vaša vprašanja. Uvodoma bi
               želel povedati, da problem,<stage type="mag">(nadaljevanje)</stage> ki se pojavlja na otroški srčni kardiologiji, intenzivi in kirurgiji
               je zelo velik problem, je nacionalni problem s katerim se vodstvo Kliničnega centra
               praktično ukvarja že od nastopa svojega mandata, verjetno se zelo dobro spomnite
               kakšne težave so bile v začetku leta praktično v popolnem razpadu tudi otroške
               intenzive, ki se nekako v senci težav otroške kirurgije in kardiologije prav tako
               razpadala vsa ta leta in dokončno razpadla v mesecu februarju. Verjetno danes veliko
               več ne slišite o otroški intenzivi, ki smo jo uspeli vsaj trenutno vzpostaviti in
               danes deluje stabilno, pa lahko vam tukaj, sicer kot laik, ampak z zelo veliko mero
               odgovornosti povem, da je to bil bistveno večji logistični zalogaj v tako kratkem
               času vzpostaviti otroško intenzivo kot pa je ta nov problem otroške kirurgije.</p>
               <p>Pa če gremo naprej potem na otroško kardiologijo oziroma na zadnje dogodke tudi tukaj
               smo takoj, ko je prišlo do te odpovedi, seznanili tako ministrstvo kot javnost in
               nemudoma začeli odpravljati težave oziroma reševati nastalo situacijo. Verjetno nas
               boste razumeli, da tudi danes še nimamo odgovorov na vsa vprašanja na težave, ki se
               praktično vlečejo že leta ali pa desetletja ne moremo najti vseh rešitev v enem tednu
               ali pa v 24-ih urah, tako da vam verjetno na kakšno vprašanje danes tudi še ne bomo
               znali odgovoriti, ampak vam bomo to tudi iskreno povedali, da rešitve nimamo. V
               začetku meseca maja so praktično v razmiku od treh dni dali odpoved trije otroški
               kardiologi, v svoji odpovedi niso pojasnjevali razlogov, vendar so samo zaprosili za
               prekinitev delovnega razmerja. Na osnovi tega novega dejstva smo skupaj s kolegi
               oziroma stroka začeli reševati nastalo situacijo. V tem kratkem času smo uspeli
               nekako stabilizirati trenutne razmere z dogovorom s tujimi strokovnjaki, ki bodo
               prišli v Klinični center v mesecu, mislim da nekateri že konec maja ostali pa junija
               odvisno od pogodb, tako da bom lahko ta trenutek nadaljevali z izvedbo programa
               otroške srčne kardiologije. Seveda to ni optimalna rešitev, seveda to ni permanentna
               rešitev, to je samo neka kratkoročna ali pa dajmo reči rešitev do konca leta,
               zagotovo bo pa potrebno ves oddelek otroške srčne kirurgije in kardiologije začeti
               graditi na novo z lastnimi domačimi strokovnjaki. Seveda je ta proces izobraževanja
               zelo dolg in traja leta in leta, tako da bo ta, če rečem temu proces, zagotovo
               dolg.</p>
               <p>Razlog, ki ga sam vidim, bom rekel, kot ne zdravstveni delavec, je zagotovo v
               monopolnih položajih določenih zdravnikov. Ni samo problem v otroški kardiologiji, je
               problem tudi v veliko drugih področjih, kjer se srečujemo s praktično monopolom
               posameznih strokovnjakov in s tem omejevanjem konkurence in seveda s tem potem tudi
               izsiljevanje in težavami Se pravi iz te zgodbe se moramo kot vodstvo naučiti nekaj,
               da ne smemo nikoli več dovoliti monopola stroke, ampak zagotoviti konkurenco in
               zagotoviti čim večji nabor strokovnjakov na posameznih področjih. Praktično prihaja
               do tektonskih premikov na trgu delovne sile zdravstvenih delavcev. Tam kjer je
               monopol dobivamo odpovedati tudi na drugih področjih in potem zahteve po podjemih
               pogodbah oziroma po pogodbah za veliko večje zneske. Tako, da problemi na tem
               kadrovskem področju bodo zagotovo tudi na drugih segmentih ne samo na otroški
               kirurgiji, posebej na tistih segmentih kjer je malo strokovnjakov kjer je malo
               specializantov.</p>
               <p>Kar se tiče trenutnega stanja tudi danes, praktično še vsako jutro dobimo po raportu,
               ki ga prof. Koželjeva opravi s svojimi kolegi, tudi danes deluje cel program
               normalno, vsi trije kardiologi, ki so v odpovednem roku, mimogrede njihov odpovedni
               rok je 60 dni po pogodbi in trenutno teče, so danes na delovnem mestu na svojih
               deloviščih, tako da program teče. Žal smo trenutno v stanju, ko rešujemo situacijo iz
               dneva v dan, tako pač je. poskušali bomo zagotoviti varno oskrbo pacientov,
               nenazadnje je to tudi osnovna naloga vodstva, torej zagotoviti varnost pacientov in
               delovati skladno z zakonom. V kolikor tega ne bo več mogoče,<stage type="mag">(nadaljevanje)</stage> bomo seveda to tudi povedali in, kako
               naj rečem temu, uporabili tudi skrajne ukrepe in program zaprli. Tudi to je mogoče,
               vendar ta trenutek predvsem zaradi dogodkov zadnjih dni smo nekoliko bolj
               optimistični, da lahko to vmesno srednjeročno obdobje preživimo s tujimi
               strokovnjaki. Kot pa sem uvodoma povedal, bo treba pa vso zgodbo resno graditi od
               začetka z našimi mladimi strokovnjaki, ki jih bo treba izobraziti, in oddelek
               postaviti na noge.</p>
               <p>Mogoče imamo pa vsi skupaj na tem oddelku zdaj zgodovinsko priložnost. Zdaj z odhodom
               zadnjih kardiologov so verjetno izzveneli vsi razlogi, zakaj je ta oddelek razpadel.
               Velikokrat ste poslušali tudi v medijih, poslušali ste tudi od zdravnikov, da
               odhajajo zaradi slabih medsebojnih odnosov, slabe klime. Na žalost smo prišli do neke
               najnižje možne točke, ko so odšli še zadnji kardiologi in imamo mogoče res
               priložnost, da oddelek postavimo zopet z neke točke nič na novo. Kot sem povedal, je
               to res dolg in težek proces, ampak jaz verjamem, da ga lahko naredimo.</p>
               <p>Za vse konkretne ukrepe, ki smo jih izvedli, imamo jih kar nekaj, bom prosil svoja
               kolega, da vam zelo eksaktno danes poročata, kaj je bilo narejeno, kako so delovišča
               pokrita, kako so pokriti posamezni programi, kako bo potekal ultrazvok, ambulante,
               kako bo z nosečnicami, skratka, zelo detajlno vam bomo poskušali odgovoriti; kjer pa
               teh odgovorov nimamo, vam bomo pa tudi povedali, da jih nimamo. Skratka, od nas lahko
               pričakujete, da bomo zmeraj komunicirali odprto in takoj opozorili na problem, ki se
               bo zgodil. Hvala lepa.</p>
            </sp>
            <sp xml:id="SDT7-OZZ-nujna-45-2018-05-18.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa za to, po mojem mnenju, korektno predstavitev situacije, kjer smo. Pa naj
               se zdaj zahvalim tudi za vaše vabilo. Namreč, člani odbora smo vabljeni v UKC na
               ogled, za seznanitev s tem področjem, če bi želeli, se bomo na koncu zmenili, da bi
               tudi obiskali.</p>
               <p>Zdaj dajem besedo še prof. dr. Mirti Koželj. Izvolite.</p>
            </sp>
            <sp xml:id="SDT7-OZZ-nujna-45-2018-05-18.sp10">

               <speaker>PROF. DR. MIRTA KOŽELJ:</speaker>

               <p>Hvala lepa za besedo. </p>
               <p>Jaz prihajam iz tiste prve bojne vrste, iz baze, in če dovolite, bi vam povedala,
               kako je sedaj in kratkoročne ukrepe, kaj smo zavzeli. Jaz sem dobila na mizo tri
               odpovedi, prvo 7., drugo 8. in tretjo 9. maja 2018 in to je bil pravzaprav šok, kaj
               bomo pa zdaj, kako pa bomo. In v tem času, se pravi, v desetih dneh -vam bom
               povedala, kakšne ukrepe smo zavzeli.</p>
               <p>Trenutna situacija. Prihajam iz kardiokirurškega konzilija, oba. Torej, vsi
               kardiologi so na svojih deloviščih. Zaprosili so me nekateri za dopust, sprva sem
               bila seveda proti temu, zato da je zagotovljena služba, kasneje sem jih zaprosila, da
               naredimo tako, kot bi bilo poleti za dopuste. Moram pa povedati, da se je eden od
               kolegov popolnoma odpovedal dopustu, razen, mislim, da treh dni, ostali so mi pa tudi
               povedali, da verjetno ne bodo koristili dopustov. Torej, oni imajo 60 dni odpovednega
               roka in bolj ali manj s 1. julijem se bomo soočili s situacijo, kaj zdaj. Vendar pa
               ne bomo do takrat čakali. Naše aktivnosti v zadnjih desetih dneh so bile naslednje.
               Najprej smo dali razpis za štiri pediatre. Potem imamo plan, da se premesti znotraj
               Pediatrične klinike vsaj dva pediatra, ki bosta delala na tem oddelku, torej, tu imam
               sodelovanje z direktorico doc. Megličevo, ki svoje sodelavce najbolje pozna. Potem
               bomo preusmerili kroženje dveh, verjetno dveh specializantov, ki imajo na tem
               področju do sedaj največ izkušenj, da bodo pomagali pri tem delu. Tečejo torej
               intenzivni dogovori s sosednjimi klinikami, dogovarjamo se torej z Reko in bo
               profesor povedal, kako smo tu že uspeli v tem tednu. Dogovarjamo se tudi z Zagrebom
               in pridobili smo in je bila podpisana pogodba včeraj s kliniko Motol za enega
               interventnega kardiologa, s katerim imamo izkušnje že iz lanskega poletja, ko nam je
               priskočil na pomoč. <stage type="mag">(Nadaljevanje)</stage>
               Potem se dogovarjam s pediatri drugih zdravstvenih ustanov v Sloveniji, da bi prišli
               pomagati. Vemo, da obstajajo tudi druge kardiološke pediatrične ambulante, tako da
               način dela ali bi prišli pomagati za ambulanto ali bi prišli pomagati na oddelek, vam
               ta hip ne vem povedati. Skupaj z direktorico se za to trudiva. In v tem, ko ste
               omenili Maribor, ne nazadnje bi bili morda veseli, da bi v tej prvi fazi morda
               združili sile tudi z Mariborom in mogoče bi nam lahko tudi oni v tem smislu pomagali.
               Hvala za idejo, bom posredovalna naprej.</p>
               <p>Potem imamo že zdaj dobro sodelovanje s kardiologi iz kliničnega oddelka za
               kardiologijo, torej z odraslimi, kjer sodelujemo predvsem na področju aritmologije,
               ki nam je bila velik trn v peti na začetku in se je vodstvo dogovorilo, da imamo
               skupne aritmološke konzilije. Mislim, da so enkrat na teden in se za vsak primer
               pediatrične, ki nam ni povsem jasen, se dogovarjamo z njimi in gre za zelo redke
               sindrome bolezni, in če je temu tako, da tudi pri nas nekako ne najdemo odgovora. To
               so recimo posamezni primeri v Sloveniji. V Sloveniji nas je malo. No in potem se
               obračamo spet na Prago na vedno istega aritmologa. Enako je s srčnimi
               spodbujevalniki, ki že dolgo časa poteka ambulantna kontrola teh spodbujevalnikov z
               enim od naših specializantov in pa z enim našim strokovnjakom na tem področju. Tudi
               danes je bil na konziliju in smo se dogovarjali za en defibrilator.</p>
               <p>Potem seveda tečejo kongenitalni kardiokirurški konzilij normalno in imamo vse datume
               do septembra, ko prihajajo kolegi kirurgi iz Motola. Zdaj, konkretno smo se tudi
               dogovorili za en poseben e-mail, ki zdaj deluje mislim, da dva ali tri dni. To je
               e-mail za starše, ki se obračajo na nas in sicer na te maile odgovarjava medve z
               docent Begličevo. Ne gre za neka strokovna, težka vprašanja, gre za to, da v glavnem
               starši sprašujejo ali bo imel moj otrok kontrolo, kdaj bo imel, radi bi še do tega do
               tega zdravnika, jim odgovarjamo. Poglejte, moje izkušnje od petka… ja, ta je bil od
               petka dalje, saj je bil tudi vikend, skratka, moje izkušnje so, tega ni tako zelo
               veliko. Jaz sem mislila, da mi bo kar predal zapolnilo, pa ni. Jaz sem v nekaj dneh,
               sem odgovorila na ca., morda 25 mailov, od tega dejansko je bil eden morda nekoliko
               negativno nastrojen, dobila sem pa precejšen odstotek, bi lahko rekla, približno pri
               četrtini, da so se mi pa celo zahvalili za informacijo, tako da, to je bila res dobra
               poteza.</p>
               <p>Druga stvar je to, da smo se včeraj dobili s predstavniki staršev, ki so naša
               prizadevanja podprli, seveda, in so se tudi, vemo da je teh društev več in so se tudi
               včeraj nekako poenotili. Še dve, tri vam bom povedala, o čakalnih vrstah. Kje smo.
               Jaz vodim čakalno vrsto za operacije teh otrok in odraslih na srcu, to je skupna
               čakalna lista. Včeraj, torej do prihoda teh kirurgov, ki so šli včeraj, je bilo na
               čakalni listi, mislim da skupaj 18 bolnikov, od tega jih ima osem že datum, trije
               nimajo datuma, ker so starši želeli, da se otroka operira kasneje zaradi šolskih
               obveznosti zdajle in tako jih je deset. Danes bomo ta teden štiri operirali oziroma
               tri od teh. skratka ta čakalna vrsta ni dolga. Nekaj več jih bo prišlo na čakalno
               vrsto danes, ko smo jih predstavili ca. deset, danes je bil res obsežen konzilij, od
               tega so predstavili štiri odrasle bolnike s prirojenimi napakami. Meni so tudi kolegi
               predali čakalne liste za invazivno diagnostiko, ki prav tako ni dolga. Tako da, to
               vam lahko povem iz terena. Mogoče samo še, če dovolite, omenila ste, da nisem
               pediater. Res je to, jaz nisem pediater, sem specialistka internistka in specialistka
               kardiologije za vaskularno medicino, vendar pa v zadnjih dvajsetih letih, letos
               beležimo 20 let, sodelujem <stage type="mag">(nadaljevanje)</stage> pri zdravljenju in spremljanju odraslih bolnikov s
               prirojenimi srčnimi napakami. To je bil res dober projekt, ki smo ga peljali skupaj s
               temi pediatri, ki so bili na službi za kardiologijo. Toliko. Za to so se tudi
               odločili, da sem začasno prišla za eno leto.</p>
               <p>Hvala lepa za pozornost.</p>
            </sp>
            <sp xml:id="SDT7-OZZ-nujna-45-2018-05-18.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam.</p>
               <p>Želite še vi?</p>
               <p>Profesor dr. Matjaž Veselko, izvolite.</p>
            </sp>
            <sp xml:id="SDT7-OZZ-nujna-45-2018-05-18.sp12">

               <speaker>PROF. DR. MATJAŽ VESELKO:</speaker>

               <p>Hvala lepa.</p>
               <p>Lepo pozdravljeni vsi.</p>
               <p>Jaz lahko povem, da program otroške srčne, se pravi, program kirurgije prirojenih
               srčnih napak ves čas deluje kontinuirano in praktično tudi od trenutka, ko smo
               sprejeli nekako pogodbene dogovore s praškimi kirurgi enako brez nekih posebnih
               težav. Res je, da smo se morali malo organizirati tako, da v naprej pridobivamo sedaj
               datume za operativne posege, ki jih imamo sedaj že nekaj do septembra. Temu
               prilagajmo tudi konzilije itd… Jaz moram reči, da stvari nekako organizirano tečejo
               tako kot je že prof. Koželjeva povedala. Včeraj smo operirali dva pacienta, danes
               operiramo še dva. Včerajšnja sta v redu. Na oddelku otroške intenzivne terapije smo
               zadevo uredili na tak način, da smo razbremenili pediatrične intenziviste dela na
               kirurškem oddelku, na katerem smo zaposlili dva otroška kirurge, dodatno še
               premestili iz ostalih oddelkov kirurge drugih specialnosti, ki se ukvarjajo predvsem
               z otroško kirurgijo. Tam imamo še dva pediatra tako, da je za otroke na otroškem in
               kirurškem oddelku povsem poskrbljena. Nekaj težje je na otroški intenzivni terariji,
               kjer imamo sedaj za polni delovni čas zaposlene tri pediatre intenziviste dva po 60
               ur mesečno. Polega tega imamo še enega pediatra kardiologa, ki skrbi za otroke po
               kardiološki plati in 7 do 9 specializantov. Zakaj 7 do 9? Zaradi tega, ker so pač
               nekateri občasno na kroženju drugje. Vsi so vključeni v vse oblike delo, se pravi, v
               redno, dopoldansko delo, v turnuse in v dežurno službo. Sklenili smo že pogodbe in
               tudi na ministrstvo smo že poslali zaprosila za podelitev licenc oziroma dovoljenj za
               začasno delo pri nas za pet oziroma šest pediatrov intenzivistov iz Reke, dva od teh
               sta tudi kardiologa in opravljata interventne posege praktično za celo Hrvaško. Imata
               izkušnje in opravljata posege take kot jih je recimo izvajal tudi naš pediater
               interventni kardiolog. S tem lahko pokrijemo tam do 10 dni in to zadostuje, se pravi,
               imamo že razpis narejen ne samo za mesec maj, ampak tudi za junij in tudi naprej
               tako, da lahko zatrdim, da bo delo na otroški intenzivni terapiji teklo dobro s tem,
               da že tam nekje oktobra, novembra pričakujemo, da bo prvi specializant končal
               specializacijo in da ga bomo seveda zaposlili. Do konca leta še eden in nato v drugem
               letu mislim, da še dva. S tem se bo dejansko razmere na oddelku otroške intenzivne
               terapije normalizirale. Že sedaj lahko rečem, da je pravzaprav po odhodu pediatrov
               intenzivistov, ki so bili iz teh ali drugih razlogov nezadovoljni in so, zaradi tega
               odšli ali pa so našli neke boljše pozicije nekje drugje, da se je tudi klima <stage type="mag">(nadaljevanje)</stage> bistveno popravila in to
               opažajo tudi starši, ki moram reči, da nam zdaj v tej situaciji, pač tako kot se
               nekateri mogoče pritožijo, ampak imamo vedno več tudi pohval, tako da jaz mislim, da
               gredo stvari v dobro smer. Mogoče toliko za enkrat.</p>
            </sp>
            <sp xml:id="SDT7-OZZ-nujna-45-2018-05-18.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj odpiram razpravo. Kolegice, kolegi. Prvo predlagatelj. Gospa Jelka Godec.</p>
            </sp>
            <sp xml:id="SDT7-OZZ-nujna-45-2018-05-18.sp14">

               <speaker>JELKA GODEC (PS SDS):</speaker>

               <p>Najlepša hvala.</p>
               <p>Jaz sem že na začetku rekla, da ne bi želeli danes politikantstvo pa smo to doživeli
               s strani ministrstva, ampak se vrnem k vam.</p>
               <p>To, kar je danes bilo predstavljeno s strani UKC Ljubljana vseh treh predstavnikov,
               jaz moram reči, da je to popolnoma nekaj drugega kot je bilo leta 2015/2016 s strani
               UKC Ljubljana, ko smo poslušali samohvalo, aroganco gledali v Državnem zboru in moram
               reči, da najlepša hvala za vsa pojasnila strokovna tako ali drugače tudi odkrita in
               kot je rekel direktor, da gre za nacionalni problem in ne delajmo iz tega neke fame
               ali strahu. Vendar se očitno ministrica tega ne zaveda, namreč še enkrat poudarjam,
               od leta 2015 dalje, ko smo sklicevali prve seje, naprej smo poslušali kako je vse
               O.K., kako zadeve funkcionirajo normalno, pa vendar danes ugotavljamo, da so odšli
               zdravniki, da ni bili vse tako dobro v UKC Ljubljana, da so bili medsebojni odnosi
               porušeni in tako kot je bilo rečeno verjetno tudi vsi ti odhodi pomenijo nek nov
               začetek oziroma se bo gradilo na nekih novih odnosih, ki jaz upam, da bo tako s
               strani vodje oddelkov, klinik in pa tudi vodstva podprto, da se bodo vzpostavile neke
               nove smernice oziroma neki novi optimalni pogoji za normalno delo. Kot ste dejali, se
               UKC oziroma dr. Koželjeva od kod je tudi ta elektronski naslov na katerega se
               obračajo starši, jaz sem dobila nekaj teh pisem, ki ste jih dobila tudi verjetno vi v
               vednost in od vseh je odgovor oziroma so ugotovitve te zdravniki so dobri, zdravniki
               so v redu, z zdravniki smo zadovoljni, nismo pa zadovoljni s stanjem v državi oziroma
               s samim zdravstvenim sistemom. Nismo zadovoljni s tem, da se zdravnikom ne omogoča
               normalnega dela in zato so tudi očitno odhajali. Kakorkoli se zdaj koalicija zgraža
               nad mojimi besedami, to je realnost in danes kar smo slišali s strani sekretarke je
               pa v bistvu nedopustno. Mi smo na to temo otroške srčne kirurgije sklicali, kot sem
               rekla, 2015 in smo tudi okarali vse tiste, ki so vodili to zadevo od 2007 naprej. In
               ne gre za to, da je SDS tista, ki je naredila to stanje v državi na področju
               zdravstva o katerem vi danes govorite. Jaz sem na začetku povedala, da ne želimo
               politično obračunavati z nikomer, ampak vi ste danes izpostavila politično
               odgovornost in ne vem kaj vse. Če bi spremljala seje Državnega zbora, delo Državnega
               zbora od 2004 do danes, potem tega iz vaših ust ne bi bilo. Bilo smo kritični tudi do
               takratnih vodstev v UKC Ljubljana in smo kritični danes. Ampak še enkrat, to kar
               danes poslušamo je popolnoma nekaj drugega. In s strani ministrstva nisem dobila
               odgovora kje, kako, s katerimi kadri bo delovala nacionalni inštitut za zdravljenje
               srčnih obolenj. In z vsem spoštovanjem, še enkrat, do Gregoriča, ki moram reči, da je
               spoštovan v tujini, v Ameriki in tudi v Sloveniji, se ne želimo mi politično
               vmešavati v te zadeve, ampak želela bi pa odgovor od ministrstva na katerih temeljih
               boste gradili, kje, ne zdaj govoriti delamo dobro med kirurgijo, kardiologijo, med
               oddelki, to je lari fari, povejte konkretno. S strani UKC Ljubljana smo slišali
               konkretne odgovore, s strani ministrstva pa spet floskule. In tako kot je bilo
               rečeno, da se novi mladi strokovnjaki izobražujejo, da je potrebno več let, da dobimo
               dobrega otroškega kardiologa, kirurga, torej neki novi temelji, ki so, to bo verjetno
               trajalo nekaj časa, da vzpostavimo nov program za katerega nam je ministrstvo
               zatrjevalo od 2015 dalje <stage type="mag">(nadaljevanje)</stage> zatrjevalo, da je vse v redu, da ni nobene potrebe po
               zaprtju, spremembah česarkoli. Ja, gospa Medved, 2015 si poslušajte, poslušajte
               odgovore gospe Tušarjeve, vaše predhodnice, 2016. In potem, ko niste bili zadovoljni
               z delom bivšega direktorja in strokovne direktorice v UKC Ljubljana, ki so se
               pogajali s Prago <stage>(?)</stage>, kolikor jaz vem, ste ustanovili programski svet in začeli z
               Nacionalnim inštitutom za zdravljenje srčnih obolenj. Zakaj se niste potrudili za UKC
               Ljubljana oziroma, da bi se stanje v UKC Ljubljana izboljšalo do te mere, da
               zdravniki ne bi odhajali? Pa ne samo za UKC Ljubljana, no, na splošno. Jaz se moram
               tukaj strinjati z gospodom Šabedrom, ki je dejal, da je treba razbiti ta monopolni
               položaj zdravnikov. Zdaj, mene zanima, ali se tudi na ministrstvu strinjate s tem?
               Se. Potem bi bilo dobro, da bi o tem že prej govorili oziroma tudi naredili takšne
               ukrepe, da bi te monopole že prej razbili. Torej, jaz pričakujem s strani ministrstva
               podobne odgovore – ne podobne, ampak korektne odgovore, ne pa političnega
               obračunavanja s poslanci, s katerimikoli. Še enkrat, torej, kot sem že na začetku
               povedala, želeli smo odgovore, kako naprej, ker starši, otroci ne izbirajo politične
               barve. Jaz sem danes od ministrstva pričakovala tudi to. Ne izbirajo politične barve,
               ampak korektne odgovore. In vnaprej, če boste še predstavili kakšno stališče, bi
               prosila, da korektno in konkretno odgovorite glede inštituta in ne politično
               obravnavate s poslanci. UKC Ljubljana pa se še enkrat zahvaljujem za te informacije,
               ki bodo staršem verjetno v veliko pomoč, in podobno odprtje teh informacij bi
               pričakovali tudi iz ministrstva, tako kot je bilo v UKC Ljubljana odprtje tega
               posebnega elektronskega naslova. Žal na ministrstvu starši tega niso dobili, zato je
               bilo dosti obračanja tudi na moj mejl, kje lahko dobijo informacije in potem je bilo
               tudi odprtje tega, čez vikend.</p>
               <p>Tako da, najlepša hvala zaenkrat, mogoče pa kaj potem še v razpravi.</p>
            </sp>
            <sp xml:id="SDT7-OZZ-nujna-45-2018-05-18.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo gospa Iva Dimic in zanjo Jan Škoberne.</p>
            </sp>
            <sp xml:id="SDT7-OZZ-nujna-45-2018-05-18.sp16">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Lep pozdrav.</p>
               <p>Mislim, da se že od leta 2013, če se ne motim, pogovarjamo o otroški srčni kirurgiji.
               Mislim, da smo imeli takrat tukaj prvo sejo odbora. Takrat smo imeli tudi enega od
               otroških kardiologov, doktorja Blumauerja. Prvi tisti odziv je bil, ko doktor Mišali
               ni več prihajal v Slovenijo. Glejte, pet let se zadeva že vleče. Zadeva se vleče že
               pet let in, kot se vsakič znova kaže, ko odpremo to zadevo, ko dobimo informacije, se
               zatrjuje: »Zadeva na srčni kirurgiji se rešuje.« Ne, da je rešena, ker vem, da je
               tako delo vsakodnevno. Ne, »se rešuje, starši imajo vso podporo in zaupanje«. Jaz
               mislim, da, ko gremo v take zadeve, je najprej potrebno izhajati iz tega, da je
               najpomembnejša vez in zaupanje staršev v zdravnike. Mislim, da se tega mogoče na vseh
               vejah premalo zavedamo, ker, če je ta vez zaupanja, potem so starši pomirjeni. Vejo,
               da bo za njih in za njihove otroke dobro poskrbljeno. Če pa tega ni, pa potem vedno
               znova ob vsakem kakšnem neljubem dogodku prihaja do situacij, ko, saj veste, slaba
               novica gre devetkrat dlje kot dobra in potem so vsi vznemirjeni, še tisti, ki imajo
               neko zaupanje v to. Da pa bo prišlo do nekega kolapsa v zdravstvenem sistemu, to pa
               tudi že govorimo od 2012 ali pa od 2011. In da je potrebno tukaj nekaj narediti, pa
               vedno znova, tako kot je rekla kolegica Jelka, pa so resolucije, pa rešujemo neke
               posamezne, parcialne zadeve v zdravstvu. Pa vendarle, da bo do tega prišlo, se je
               vedelo. Še enkrat rečem, jaz sem prepričana, da vsi nismo vsega naredili, da bi bilo
               na tem področju bolje. Marsikaj se je odkrilo v teh letih, tudi v zadnjem mandatu, v
               štirih letih, pa se zadeve niso reševale. Zdi se mi, da so zadeve, ki jih je danes
               povedal direktor UKC, tiste, na katere že ves čas opozarjamo,<stage type="mag">(nadaljevanje)</stage> da je potrebno nekaj spremeniti, da
               sistem ne deluje, tudi monopol posameznih strokovnjakov. Seveda je, to je problem.
               Zato, ker to, ta monopol posameznih strokovnjakov se je videl tudi na preiskovalni za
               žilne opornice, kako lahko vpliva, pa je to samo en segment, kako lahko vpliva
               monopol posameznega strokovnjaka na celotno zadevo potem v zdravstvu. V zdravstvu
               imamo pa več takih monopolov in potem je zadeva prepletena kot pajkova mreža. Se mi
               zdi, da sem bila vesela vaših besed, direktor, gospod Šabeder, da se bo na novo
               vzpostavil oddelek. Jaz želim, da ta, da vam to uspe, resnično želim iz srca, da vam
               to uspe. Veste, zakaj? Da vas bojo toliko časa pustili pri miru, tudi politika, da
               boste to lahko uspeli. Ker kakorkoli kaj narediš, potem neki politiki nisi všeč in
               potem se to menjuje. In to je tista rak rana tudi slovenskega zdravstva, da se ne
               gleda, kdo je strokovnjak, in da se pomaga, ampak da se gleda bolj, kdo bo koga imel
               na kakšnem mestu postavljenega. Jaz verjamem, da bojo premiki težki, premiki so
               nujni, zaradi številnih interesov bojo težki, če pa premikov ne bo, bo pa zdravstvu
               dejansko šlo pod vodo. Želim si, da bi prišlo v Slovenijo, da bi prišli strokovnjaki,
               morda tudi že tisti, ki so še se usposabljali še z dr. Blumauerjem, to se pravi že iz
               leta 2008. Imamo še enega strokovnjaka, ki trenutno deluje v Münchnu. In ravno to je
               tisto, kar je potrebno tudi v slovenskem zdravstvenem sistemu vendarle narediti, da
               kirurge, ki so uspešni, ki so dobri, je treba temu primerno tudi nagraditi in da je
               treba pogledati tudi na druga področja, kako lahko resnično kader, ki je dober, tudi
               na nek način tudi s tem obdržiš. Enostavno, če je podatek, ki ga je Zdravniška
               zbornica, mislim da, objavila, da pri mladih, ki se odločajo za študij medicine v
               letošnjem vpisu v letošnji letnik, že eno tretjino študentov že vnaprej ve, da bo
               odšla v tujino, mislim, da je potem nekaj narobe s celotnim sistemom. Mislim, da mora
               imeti vodstvo UKC možnost, da dobre zdravnike tukaj obdrži, jih pridobi in seveda, da
               jih nadaljnjo izobražuje za vse nas. Na politiki pa je, da postavlja taka vodstva, ki
               bojo to zmožni narediti, ne kdo komu všeč.</p>
               <p>Hvala.</p>
            </sp>
            <sp xml:id="SDT7-OZZ-nujna-45-2018-05-18.sp17">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo gospod Jan Škoberne, za njim Jani Möderndorfer.</p>
            </sp>
            <sp xml:id="SDT7-OZZ-nujna-45-2018-05-18.sp18">

               <speaker>JAN ŠKOBERNE (PS SD):</speaker>

               <p>Najlepša hvala. Spoštovani gospod predsednik, državna sekretarka, direktor, kolegice
               in kolegi.</p>
               <p>Nekaj verzij te razprave se mi je odvilo v glavi, to iz več vidikov in se bom odločil
               za tisto, ki se mi zdi v tem trenutku najbolj racionalna in bo iz tega naslova tudi
               najkrajša. Če sem prav razumel tako izvajanja obeh kolegic poslank kakor tudi
               nebesedno mimiko prisotnih kolegov in kolegic v tej sobi, smo vsi zadovoljni z
               odgovori vodstva in strokovnega vodstva Univerzitetnega kliničnega centra, zadovoljni
               smo s tem, da se stvari, na katere se je leta opozarjalo, tokrat premikajo v pravo
               smer. In moja logika se lahko zvede zgolj na to, da je edino racionalno, da torej
               vodstvu in strokovnemu vodstvu čim prej omogočimo, da se vrne v institucijo in
               nadaljuje z delom tam, kjer so najbolj potrebni, na način, o katerem se očitno vsi,
               upam, strinjamo, da je ta trenutek pravilen. Jaz razumem, da so volitve. Vsi se jih
               gremo in se jih bomo šli, tudi vse normalno, ampak na točki, kjer se strinjamo,
               verjetno, spoštovani gospod predsednik, lahko damo piko. In veste, da sem med
               zadnjimi ali pa najmanjši podpornik Milojke Kolar Celarc, ampak tudi državna
               sekretarka je <stage type="mag">(Nadaljevanje)</stage> je
               danes podala zelo korektno pojasnilo za moje pojme dobro in v resnici, če premoremo
               odgovornost in racionalnost, nam v tem trenutku ne preostane drugega, kot da vam
               vsem, ki boste ta problem reševali v času do postavitve nove Vlade, ki jo bo postavil
               naslednji sklic tega zbora, ne ta, zaželimo uspešno delo z ugotovitvijo, da se je in
               odnos kot tudi vsebinska usmeritev očitno od 2004, če prav razumem kolegico Dimic,
               spremenil in spremenil na način, da gre v pravo smer. Torej spoštovani predsednik,
               jaz bi, če je ta volja vsaj vodstvo in strokovno vodstvo tukaj prisotno, razrešil
               prisotnosti tukaj in ji omogočil, da gredo tja kjer jih v resnici najbolj
               potrebujejo, če parafraziram, v bazo na prvo bojno linijo reševati problem. Če pa kdo
               čuti potrebo po tem, da mi parlamentiramo in se gremo tukaj še malo predvolilni
               kampanjo, pa ni problem, ampak dajmo vsaj tiste, ki morajo na terenu reševati
               problem, to jim omogočiti.</p>
               <p>Hvala lepa.</p>
            </sp>
            <sp xml:id="SDT7-OZZ-nujna-45-2018-05-18.sp19">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Seveda je to prosta izbira. Mislim, da je bila vaša predstavitev dobra in korektna,
               tako jo ocenjujemo verjetno vsi. Zdaj, seveda v kolikor bi bilo samo strokovno še
               potreben kakšen odgovor, ampak mislim, da je ta razprava bolj na drugo temo, tako da
               ne vem, predlagatelj, če se strinja, jaz tudi mislim, da bi lahko tole razpravo
               nadaljevali znotraj našega odbora. Tako da, dam predlagateljici besedo, preden
               nadaljujemo tole razpravo.</p>
            </sp>
            <sp xml:id="SDT7-OZZ-nujna-45-2018-05-18.sp20">

               <speaker>JELKA GODEC (PS SDS):</speaker>

               <p>No ja, to so take predvolilne, všečni predlogi, češ naj strokovnjaki delajo.
               Poglejte, seja traja in v bistvu je njihova prosta izbira. Jaz nimam koga razrešiti
               kakršnekoli obveze, tudi prostovoljno so prišli na sejo, tako ga nimam koga kaj
               razreševati in dati privolitev, da gredo. Jaz bi imela samo še nekaj vprašanj. V
               bistvu sem prej pozabila, ampak mene zanima, glede na to, da je bil razpis za štiri
               delovna mesta za potrebe službe za kardiologijo pediatrične klinike, kdo oziroma ali
               so tukaj tudi mišljene možne prijave tujih strokovnjakov oziroma tujih zdravnikov. In
               še enkrat vprašanje, kako je s tujimi zdravniki in z licenco za delo v Sloveniji.
               Namreč tega odgovora nisem dobila ne z ene ne z druge strani. In pa vprašanje seveda,
               kam z nujnimi primeri po 60. dneh odpovednega roka. Torej danes dobivajo starši
               odgovore, da deluje normalno, se zadeve, torej se tudi te zadeve rešujejo normalno,
               pač delajo samo na voliščih. Kako po 60. dneh? kam bodo odhajali nujni primeri?
               Namreč na izvidih otrok piše, da se normalizira stanje v prvem urgentnem centru,
               recimo če je iz našega področja to v Celju, potem pa se napoti v Ljubljano k tistemu
               zdravniku, ki je. Ampak teh zdravnikov zdaj več ne bo. In torej kako po 60. dneh.
               Torej kako je z licencami za tuje zdravnike? To so ene izmed takšnih vprašanj, ki v
               bistvu je tudi potreben odgovor in je treba povedati oziroma vedeti kako naprej. In
               kako je z ultrazvočnimi diagnozami, diagnostiko. Ali je res, da tudi tukaj zadeve
               pešajo? Hkrati pa me zanima, ker imate tuje strokovnjake zagotovljene, torej recimo
               govorite o pet kadriol… oziroma pet zdravnikov iz Hrvaške, dva kardiologa, ki
               pokrivata celotno Hrvaško. Kako potem pokrivata še celotno Slovenijo? Torej prideta
               recimo, zdaj karikiram, boste popravili, v torek operirati in gresta domov. Kdo
               oziroma kakšen je back up tukaj? Kdo potem recimo, če pride do nekih zapletov, v
               Sloveniji te zadeve rešuje? Torej v tem primeru po mojem, ko gre za tuje
               strokovnjake, kar smo že poslušali prej, so v Ljubljane recimo dva dni na teden ali
               pa ne vem koliko dni mesečno, kako potem te interventne oziroma kdo rešuje
               interventne probleme. In pa seveda, še enkrat, kam po 60. dneh?</p>
            </sp>
            <sp xml:id="SDT7-OZZ-nujna-45-2018-05-18.sp21">

               <speaker>PREDSEDNIK TOMAŽ GANTAR:</speaker>

               <p>Ja, nič, nadaljujemo z razpravo očitno.<stage type="mag">(nadaljevanje)</stage> Se pravi besedo ima gospod Jani Möderndorfer, za njim
               gospod Ivan Prelog.</p>
               <p>Izvoli.</p>
            </sp>
            <sp xml:id="SDT7-OZZ-nujna-45-2018-05-18.sp22">

               <speaker>JANI (JANKO) MÖDERNDORFER (PS SMC):</speaker>

               <p>Ja. Jaz sem upal, da bo po predlogu ne kolegice Godec, ampak kolega Škoberneta vsaj
               ta prvi del razrešen, pa da se bomo mi lahko šli sami tukaj, ampak ne, dobili smo
               nazaj porcijo, češ da so to lepe predvolilne poteze. Kolegica Godec, ves čas jih
               izvajaš, non stop, ampak tole zadnje, kar si pa zdaj počela, je pa brez primere.
               Zakaj ne vprašaš, kaj pa v primeru, če prileti strokovnjak iz tujine z avionom, pa ga
               infarkt zadane, ko hodi po stopnicah iz aviona? Kako bo prišel nekdo do pomoči? Kaj
               pa, če bolnik slučajno umre v prometni nesreči? Kaj pa, če bolnik si zlomi nogo, pa
               ne bo mogel stati na nogah, pa operirat? Oprosti, ampak to je pa res obskurno
               vprašanje in podtikanje, kar si jih privoščiš tukaj. Enostavno jaz ne morem in ne
               morem verjeti, da ti v resnici sploh ne gre niti za otroke, tako kot radi govorite:
               »Za otroke gre,« niti ti ne gre za kakršnokoli rešitev, niti ti ne gre za to, da bi v
               resnici stroka rešila ta vprašanja, ampak ti gre samo za to, da boš odpirala
               vprašanja zaradi svojih, tako kot očitaš kolegu Škobernetu, predvolilnih potez, zato
               da te bo nekdo uslišal, kako se boriš in kako si srčna do nekih vprašanj. Oprosti, to
               je nemoralno, kar počneš tukaj na tej točki. To ti zdaj povem kot kolegici, kar ti
               oni ne morejo povedat. In je tudi nefer, da jih postavljaš v pozicijo in delaš iz
               tega cirkus, kot da si še vedno predsednica parlamentarne komisije, in jih tukaj
               sprašuješ, kot da so na prangerju, na zaslišanju, kaj ti bojo odgovorili in kaj ti ne
               bojo odgovorili. Oprosti, to se meni ne zdi dostojno. Iz tvojega vidika seveda
               postavljaš v luč, kot da smo vsi poslanci iste branže in istega načina delovanja kot
               ti. Oprosti, jaz se pod to ne morem podpisati. Ne se zgražat nad tem, kako govorim,
               ker čustveno odreagiram. Seveda odreagiram zaradi tega, ker mi ni fajn, ni mi fajn,
               da delamo to zgago… <stage>/ oglašanje iz dvorane/</stage> A lahko umirite, prosim, strokovne
               sodelavce iz SDS tam zadaj? Samo malo dajte ali pa stopite ven, da bom jaz lahko
               normalno govoril. <stage>/ oglašanje iz dvorane/</stage> Predsednik, prosim, dajte ukrepat.</p>
            </sp>
            <sp xml:id="SDT7-OZZ-nujna-45-2018-05-18.sp23">

               <speaker>PREDSEDNIK TOMAŽ GANTAR:</speaker>

               <p>Ja, ja, okej. Smo zmenjeni, ne?</p>
            </sp>
            <sp xml:id="SDT7-OZZ-nujna-45-2018-05-18.sp24">

               <speaker>JANI (JANKO) MÖDERNDORFER (PS SMC):</speaker>

               <p>Ker, če vam kaj ni prav, lahko greste ven. Jaz upam, da vas niso še za to plačali, da
               zgago delate v tej dvorani. In tisto, kar se meni zdi korektno, bi bilo vsaj to, da
               bi danes pogledali tudi sklepe, ki ste jih predlagali, če že, ki ne bi odločali o
               rešitvi tega problema v kliničnem centru. Predlogi so naravnost smešni. Danes ste
               slišali, od ZPZ ste slišali, službe za, Zakonodajno-pravne službe ste slišali, da
               pravzaprav sploh nimajo ne glave ne repa, ker se v bistvu hočete postaviti v vlogo,
               ki jo pravzaprav Državni zbor nima. Te vloge v resnici res nima, da bo še urejal in
               zahteval neke, bom rekel, postopke, ki pravzaprav enostavno ji ne pritičejo. Ne
               poveste pa na glas nekaj. Ves čas v tistem času, ko ste imeli oblast, niste odpirali
               teh tem. Ko ste v opoziciji, odpirate non stop te teme, ker vam v resnici ustrezajo z
               vašo politično pozicijo, formo ali ne vem, kaj pravzaprav hočete sporočiti slovenski
               javnosti. <stage>/ oglašanje iz dvorane/</stage> A lahko? Seveda govorim normalno, tako kot hočem. V
               Državnem zboru mi nihče, niti predsedujoči, ne more vplivati na mojo barvo glasu.
               Lepo prosim, no. Ne meni to kazat. Pojdi v italijanski parlament, pa se tam tako na
               ta način pogovarjaj, če hočeš. Jaz bom govoril tako, kot jaz želim. <stage>/ oglašanje iz
               dvorane/</stage></p>
            </sp>
            <sp xml:id="SDT7-OZZ-nujna-45-2018-05-18.sp25">

               <speaker>PREDSEDNIK TOMAŽ GANTAR:</speaker>

               <p>Dajmo malo se umirit.</p>
            </sp>
            <sp xml:id="SDT7-OZZ-nujna-45-2018-05-18.sp26">

               <speaker>JANI (JANKO) MÖDERNDORFER (PS SMC):</speaker>

               <p>Lahko dokončam, predsednik?</p>
            </sp>
            <sp xml:id="SDT7-OZZ-nujna-45-2018-05-18.sp27">

               <speaker>PREDSEDNIK TOMAŽ GANTAR:</speaker>

               <p>Dajmo malo se umirit, govori gospod Möderndorfer.</p>
            </sp>
            <sp xml:id="SDT7-OZZ-nujna-45-2018-05-18.sp28">

               <speaker>JANI (JANKO) MÖDERNDORFER (PS SMC):</speaker>

               <p>Danes je prišla kolegica Godec pred ta odbor in začela z enim in istim, z enim
               vprašanjem oziroma pričakovanjem, bom raje rekel: »Upam, da ne bomo politično
               nastopali in da bomo dobili odgovore.« Dobili ste odgovore, vendar niste bili z njimi
               zadovoljni. To je problem. In potem seveda začnete nadaljevat celo agonijo. Jaz se
               zavedam, da bo se razprava nadaljevala, čeprav bi bilo boljše, če enostavno te
               razprave sploh ne bi bilo, ampak preprosto ne morem ostati tiho in miren pri vsem
               tem, kar pravzaprav počnete. Če bi vam danes rekli, ker seveda v svoji napovedi v
               samem začetku rečete naslednji stavek: »Cenjeni gospod dr. Gregorič, ki je spoštovan,
               ugleden in tako naprej in pomaga in ste veseli,« po drugi strani pa dodate besedno
               zvezo in rečete: »Fantomski center.« Bi vaš cenjeni, spoštovani gospod dr. Gregorič
               sodeloval pri fantomskem projektu? Bi sodeloval? Jaz mislim, da je dovolj<stage type="mag">(Nadaljevanje)</stage> bister, da bi tisti
               trenutek, ko bi ugotovil, da gre za fantomski projekt, že zdavnaj odnehal pa tudi
               povedal zelo jasno in na glas. Ampak vam to ne ustreza. Ne ustreza vam niti to kar ne
               poveste, da ta problem so zakuhali najprej zdravniki. Najprej zdravniki, ne otroci,
               ne pacienti, ne strokovni sodelavci znotraj kliničnega centra. In kje je bil problem?
               dajte povedati na glas kje je bil problem. V denarju je bil problem. Pa ne zato, ker
               bi ga bilo premalo, ampak zato, ker je bil nekdo drug fovš drugemu, ker je zaslužil
               in tako je šlo v prvem primeru pri gospodu Mishaly, tako je šlo pri slovaš… To so
               bili klasični problemi in danes govorimo o tem, zakaj ni bil interes, da se ene
               stvari uredijo. Zato, ker nekaterim še danes ni v interesu in hvala bogu smo danes
               slišali s strani kliničnega centra, da se stvari urejajo. Samo eni ljudje so morali
               oditi zato, da se bo vzpostavila normalna klima. Ampak vaš problem je, zdaj jaz več
               ne vem, ali je vaš problem zato, ker se bo vzpostavila normalna klima pa vam to ne
               ustreza, je to vaš problem. naš problem je predvsem to, da kadarkoli nastane
               diskusija v Državnem zboru in to vam povem stokrat, in čez vašo iskreno željo po
               nepolitični diskusiji je to avtomatično takoj politična diskusija, ker govorimo
               poslanci, kdo, tukaj strokovnjak za prirejene srčne napake. Kdo od nas lahko o tem
               diskutira kvalificirano s kompetencami? Nihče. Nihče. To lahko govori samo stroka. In
               na kakšen način bomo te probleme reševali. O tem lahko govori samo stroka. Bo Državni
               zbor zdaj s svojo politično močjo vplival kako se bodo tam reševale situacije. Ma
               jok, nič se ne bodo uredile, če jih ne bomo pustili pri miru in če teh stvari ne bodo
               sami razrešili. In zdaj govorite o tem, da ministrstvo ni bilo kompetentno, in da ni
               uredilo, ker niso dobili odgovorov. Odgovori morajo vedno prihajati od tam kjer v
               resnici poteka zdravljenje in to je iz kliničnega centra. Ne more ministrstvo dajati
               odgovore kaj se bo zgodilo in kaj se ne bo zgodilo. To je vaša želja, da bi se
               dogajale take stvari. In še nekaj vam povem, jaz si kar predstavljam kako bi to
               izgledalo, če bi minister začel odgovarjati staršem otrok in potem samo eno vprašanje
               ne bi bilo ustrezno ali pa odgovor, bi imeli mogoče celo pravico kliničnemu centru
               reči, čakajte, to pa ne bo držalo, temu pa ni tako ali pa, to nismo sposobni
               zagotavljati ali pa mi nismo temu nikoli trdili, da je temu tako in tako, ne vem
               izmišljujem si. Oprostite, določene relacije se pač morajo reševati tam kjer je mesto
               za reševanje. Ta dvorana zagotovo ni prostor za reševanje tega problema. Je pa to
               prostor kjer se zadeva megli in politično zlorablja in to zelo. Jaz osebno bi bil
               vesel, če bi čez eno minuto končali celo zadevo in odšli in nehali diskutirati o tem
               problemu, ki ga vi v resnici nočete, da se rešuje, ampak vi non stop hočete, da to
               ostane problem. in to je ključni problem. In še enkrat, starši, ki trepetajo za svoje
               otroke, ker jim ni vseeno, ker nobenemu staršu za nobenega otroka ni vseeno, upam
               vsaj tako, in ko mu poveš, da je še problem in ga še potenciraš in ga vsi mediji
               razpihnejo do onemoglosti, ker se to dobro prodaja, postanejo še bolj nervozni in
               začnejo dvomiti. In potem jih je še bolj strah kaj pa zdaj, kaj pa bo z mojim
               otrokom, ali bo primerno oskrbljen ali ne bo in potem seveda temu primerno letijo
               vprašanja. Za mene je danes zelo relevanten odgovor gospe, ki pravi naslednje. »Od
               25. pisem - popravite me, če je številka napačna - je samo eden bil v bistvu
               relativno nezadovoljen ali pa bom rekel, je drugačen način komunikacije potekal.«
               bomo dosegli točko, ko bodo vsi v tej državi z vsem vse zadovoljni. Nikoli. Bomo vsi
               zadovoljni, ker določen otrok ni bil oskrbljen od enega ali drugega zdravnika, zaradi
               tega, ker starši so seveda skrbniki in odločajo o tem kdo jih bo lahko zdravil in kdo
               ne. Nikoli. In to je ključen problem zdaj v tej državi ali kako. Jaz osebno, bom
               rekel, na nek zanimiv način poskušam pretvarjati vaše razmišljanje. A ha, s stroko so
               vsi zadovoljni. Vse je dobro, ampak zdravstveni sistem pa ne funkcionira. Ne gre
               skupaj, no. Dajte mi razložiti. Nekaj ne poje dobro v tej zgodbi. In potem zraven, ko
               seveda niste zadovoljni z odgovorom, začnete vpletati in govoriti o nekih centrih in
               ne vem kaj še vse, na katerem področju v resnici v Sloveniji stvar ne funkcionira.
                  <stage type="mag">(nadaljevanje)</stage> Skratka, jaz se
               bom potrudil, seveda če ne bom neposredno izzvan, da ne bom več odgovarjal zaradi
               tega, ker bi res rad, da se to konča in danes preden sem šel v dvorano sem si prav
               rekel, da ne bom razpravljal, da ne bom provociral, če bo držal vaš stavek, ki se mu
               reče ne želim politične diskusije. Se dam presenetiti, pa da vidim, če je temu res
               tako.</p>
            </sp>
            <sp xml:id="SDT7-OZZ-nujna-45-2018-05-18.sp29">

               <speaker>PREDSEDNIK TOMAŽ GANTAR:</speaker>

               <p>Postopkovno, Marijan Pojbič.</p>
            </sp>
            <sp xml:id="SDT7-OZZ-nujna-45-2018-05-18.sp30">

               <speaker>MARIJAN POJBIČ (PS SDS):</speaker>

               <p>Spoštovani predsedujoči, hotel sem samo opozoriti na to, pa vas prosim, da
               razpravljavce kot je Jani Möderendorfer, ki enostavno sam sebe ne obvlada, se ne zna
               obnašati in ne žali moje kolegice poslanke ali pa poslance. In to je naredil v svojem
               izvajanju in je to nedopustno in zato vas prosim, da ga v bodoče, če se bo oglašal še
               kaj v razpravi, opozorite na to, da se naj tukaj v razpravah spodobno obnaša. Prosim,
               da ga v bodoče na to opozorite.</p>
            </sp>
            <sp xml:id="SDT7-OZZ-nujna-45-2018-05-18.sp31">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Jaz sicer nisem nobene žalitve slišal, seveda je kritično mnenje,.. <stage>/oglašanje iz
               klopi/</stage>… sem poslušal. Bi se pa zato zdaj glede na to razpravo kot se je začela, res
               zahvalil vam za sodelovanje, jaz mislim, da vam ni potrebno tega poslušati na ta
               način razprav. Predstavili ste korektno mnenje, tako da se vam zahvaljujem za to. Mi
               bomo pa razpravo nadaljevali. Hvala lepa. Bomo odgovorili tudi glede na vaše vabilo,
               bomo videli potem kdo bi lahko prišel, da vas ne bi potem preveč ovirali. Še enkrat
               hvala za vabilo.</p>
               <p>Repliko ima gospa Jelka Godec.</p>
            </sp>
            <sp xml:id="SDT7-OZZ-nujna-45-2018-05-18.sp32">

               <speaker>JELKA GODEC (PS SDS):</speaker>

               <p>Jaz sem še vmes dejala glede na razpravo kolega Janija je tako bolje, da gredo in
               tega ne poslušajo, ker nam res oziroma tistim, ki bi nam lahko dali konkretne
               odgovore, ni treba poslušati takih izpadov, ki so bili zdaj. In jaz sem sama v svojem
               potem po vseh v bistvu odgovorih s strani UKC jasno povedala, da smo zadovoljni z
               njihovimi odgovori. In to, da so določeni zdravniki krivi tudi o tem vemo, o tem smo
               že govorili, in če bi bilo to politično, potem naj bi že od 2014 te zadeve
               razreševali in smo jih poskušali reševati, vendar ste trdno stali za ministrico in za
               vsem njenim delovanjem, ki je pripeljalo danes do teh stvari, ki jih poslušamo lahko
               v javnosti, med bolniki, med zdravniki. In zdravniki so dobri ja, odhajajo pa zato,
               ker so nemogoče razmere v slovenskem zdravstvu, ker gredo v tujino kjer povedo ne gre
               za plačo, gre za to, da imamo urejene razmere, seveda plače so tam tudi višje, vendar
               delo je drugačno, razmere so drugačne, odnosi so drugačni. In kolega Jani, inštitut,
               nacionalni inštitut za zdravljenje s srčnimi obolenji je ustanovila vlada in zato
               zahtevam od ministrstva, da mi odgovori na vsa vprašanja, ki se tičejo nacionalnega
               inštituta, še enkrat, nacionalnega inštituta, ki ga je ustanovila vlada in na ta
               vprašanja mi UKC ne more dati odgovorov. In takšne izjave, ki jih vi dajete, kolega
               Jani, so, pa ne bom uporabila vaših besed, ker na nivo takšen, ki ste ga imeli danes,
               ki sploh ni bila razprava, ampak res to pa je bil predvolilni napad, je pa tako
               nesmiselno. Jaz mislim, da so ljudje preko tv ekranov videli kam pes taco moli. In še
               enkrat odgovore glede nacionalnega inštituta pričakujemo s strani ministrstva, ne UKC
               ne zdravnikov, ne bolnikov. Direktor UKC Ljubljana je rekel, da gre za nacionalni
               problem, cniste slišali, za nacionalni problem. Če je lahko vlada in koalicija
               sprejela interventni zakon za 136 milijonov izgube v bolnišnicah in dala denar
               dobaviteljem, bi lahko tudi s tem nacionalnim problemom se ukvarjala, ne pa dajte vi
               rešiti, mi nimamo nič s tem. tako, da ni bilo problema sklicevati nujne seje ali pa
               sprejemati zakonov po nujnih postopkih, ki v bistvu niso bili nacionalni problem,
               nismo bili v vojnem stanju tako kot še enkrat za interventni zako<stage type="mag">(nadaljevanje)</stage> v bistvu niso bili nacionalni
               problem, nismo bili v vojnem stanju tako kot še enkrat za interventni zakon. O teh
               zadevah pa ne želite govoriti. Še enkrat poudarjam, to ni prva seja, ki smo jo
               sklicali na to temo. Vsa leta so nas mirili, da je vse v redu, da ni nobenega
               problema, da vse deluje normalno. Ja, če bi vse delovalo normalno ne bi sedaj trije
               zdravniki dali odpovedi, ne bi ostali brez otroških interventnih kirurgov,
               kardiologov, če bi delovalo vse normalno torej očitno ni.</p>
               <p>Še enkrat, jaz še vedno nimam odgovora glede tega instituta. Enkrat je informacija 1.
               maj, 1. junij sedaj je že 1. julij. Kje, kako, zakaj? S katerimi kadri predvsem glede
               na to, da so vsi ti zdravniki naj bi odšli, ali bodo ostali doma ali gredo v tujino?
               To so vprašanja. Pa veljavno licenco mi pa vseeno lahko odgovori z ministrstva, saj
               sekretarka je tudi zdravnica, članica Zdravniške zbornice in lahko pove kako je z
               licencami tujih zdravnikov v Sloveniji. Bil je problem z dr. Mishaly, ki ni imel
               sedaj pa kar lahko vsi operirajo v Sloveniji brez problema. Takšni izpadi kolega Jani
               jaz mislim, da dajte se malo umiriti in normalno razpravljati. Drugače pa res, glede
               na to, kar so morali poslušati res boljše, da so šli. Ampak je pa to spet nova
               praksa, predsednik, da naenkrat razrešimo vse vabljene in lahko gredo ne, da bi potem
               mogoče, če se pojavi kakšno vprašanje vmes še bi imeli možnost odgovorov.</p>
            </sp>
            <sp xml:id="SDT7-OZZ-nujna-45-2018-05-18.sp33">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Nova praksa ali ne, mislim da jim res tega ni potrebno poslušati sedaj - naših
               medsebojnih težav ali karkoli že temu rečemo.</p>
               <p>Besedo ima kolega Ivana Prelog, za njim sem jaz.</p>
            </sp>
            <sp xml:id="SDT7-OZZ-nujna-45-2018-05-18.sp34">

               <speaker>IVAN PRELOG (PS SMC):</speaker>

               <p>Hvala lepa za besedo.</p>
               <p>Imam sicer pripravljeno vprašanje za profesor Kozel, ampak pač bi vam ga prav tako
               vam dal.</p>
               <p>Ali se vam zdi glede na to, da je profesor Kozel omenila dvomesečni odpovedni rok
               dovolj dolg glede na izjemno zahtevnost v zdravstvu? Če ni, ali obstaja kakšen
               predlog v zvezi s tem?</p>
               <p>Hvala lepa.</p>
            </sp>
            <sp xml:id="SDT7-OZZ-nujna-45-2018-05-18.sp35">

               <speaker>PREDSEDNIK TOMAŽ GANTAR:</speaker>

               <p>To, kar se je dogajalo na otroški srčni kirurgiji, kardiologiji seveda se je v manjši
               meri dogajalo že tudi na drugih oddelkih po drugih bolnišnicah. Dejstvo je, da smo
               opozarjali in ves čas vemo, da je zdravnikov premalo, da je to pač dajmo reči napaka
               zadnjih dveh desetletij verjetno, da se ni v zadostni meri zaposlovalo strokovnjakov.
               Po drugi strani pa dajmo tukaj vseeno ločevati kaj je tukaj vloga politike kaj pa
               stroke. Za urejanje razmer samih po sebi pač seveda je odgovorno posamezno vodstvo
               javnega zavoda, v tem primeru UKC in jaz sem vesel, da smo danes slišali po mojem
               mnenju eno zelo realno oceno težav, ki so delno posledica razmer znotraj UKC tudi
               seveda v veliki meri se strinjam tudi s tem, kar je Jani rekel, problemi so začeli v
               zdravniških vrstah. Bojim se, da ima tudi v tistem delu prav, da je bilo vsaj v
               startu v ospredju glavni problem plačevanje teh strokovnjakov. Verjetno bi si UKC
               naredil veliko uslugo, če bi že zdavnaj se komu zahvalil za pomoč ne glede na to
               kakšen strokovnjak ali zvezda je in poskušal dobiti nekoga drugje in bi se verjetno
               te razmere prej reševale, ampak to je sedaj mimo. Toliko let smo izgubili mi in tudi
               sam UKC. Tudi dvomi v stroko, ki so se pojavili s tem s strani staršev teh otrok ali
               pa tudi na drugih področjih so pač pričakovani in logični. Škoda bi bilo pa s tem
               sedaj nadaljevati glede na to, da smo pred kakšno dobro rešitvijo, ki pa je ponovno
               odvisna v veliki meri od politike. Nacionalni institut, ki je bil ustanovljen seveda
               bo lahko zaživel v prvi vrsti seveda, če bodo osnovni pogoji zagotovljeni. Eden od
               teh ključnih, kjer se zadeva vedno zatakne je financiranje in tukaj bo potrebna pomoč
                  <stage type="mag">(nadaljevanje)</stage> doktorju Gregoriču,
               ki se je zadeve lotil profesionalno, če pa je ne bo imel, pa verjamem, da bo roke
               dvignil na enak način. To bi bila potem dejansko velika škoda, ki bi se lahko
               zgodila. Da so težave z delom zdravnikov, saj pravim, imeli smo problem Maribora,
               kjer so odhajali anesteziologi, imamo v Izoli pomoč urologov iz Reke, in tako naprej.
               Takih potencialnih žarišč in problemov je v slovenskem zdravstvu izredno veliko, zato
               tudi mislim, da je bilo v preteklosti dokaj nespametno poskušati za vsako ceno, tudi
               mimo zdravnikov, delati. Jaz sem opozarjal tudi, ko se je Zakon o zdravstveni
               dejavnosti sprejemal in ko smo govorili o omejitvah pri delu zdravnikov, da zna to
               imeti negativen učinek in seveda tudi odhajanje v zasebno prakso in izsiljevanje z
               delom potem na podjemne pogodbe. Točno to se tudi dogaja. Pravno-formalno status
               zdravnika, delovno-pravno, je enak kot od kateregakoli drugega zaposlenega. Lahko da
               odpoved, lahko gre v tujino, lahko dela, kar pač misli. Jaz še vedno trdno verjamem,
               da jih večina odhaja zaradi razmer, ne zaradi denarja, ampak zato ali imajo možnost
               za delo, ali so odnosi korektni. In seveda, tudi, kadar jih je premalo, verjamem, da
               marsikomu predstavlja veliko obremenitev tudi, dajmo reči, odgovornost. Če ne moreš
               svojega dela, ki je zahtevno, ki potrebuje timsko obravnavo, je kompleksno že
               usklajevanje, ne vem, pediatrične kardiologije, intenzive, kirurgije, je izredno
               zahtevno. In če tu eden od teh ne deluje kolikor toliko normalno, mu je praktično
               onemogočeno to delo, kar se je pokazalo tudi v primeru UKC. Jaz zato upam, da, ko se
               bo pripravljala sistemska zakonodaja, da bo ta pripravljena dejansko v dogovoru in na
               način, da bodo tudi nosilci zdravstvene dejavnosti, to so zdravniki, upoštevani, pa
               lahko si kdorkoli karkoli misli o zdravnikih, s tem, da sem jaz seveda prepričan, da
               tako oni kot ostali zaposleni v zdravstvu pač poskušajo narediti maksimalno, kar
               lahko naredijo. Velika, velika večina vseh teh. Žal je seveda do vseh težav prihajalo
               v obdobju, ko bi moralo iti boljše, glede na to, da vemo, da je denarja, tudi v
               zdravstvu, v zadnjih letih bistveno več in da to očitno ni glavni vir težav, ampak so
               težave predvsem organizacijske narave in števila teh zdravnikov in zagotavljanja
               ustreznih pogojev za delo, zato imamo danes, ne samo tukaj, probleme. Spremljamo
               težave, zakaj se mladi zdravniki ne odločajo za družinske zdravnike, spremljamo
               številne odhode mladih zdravnikov, ki že vnaprej po študijah, ki jih delajo oziroma
               teh analizah, ki jih delajo na medicinski fakulteti, enostavno računajo na delo v
               tujini. Vedeti moramo, da nekdo, ki je toliko let vložil v znanje na področju
               medicine, govorim o krepko preko deset, petnajst let trdega študija, da dobiš
               strokovnjaka na tem področju, ni primarni motiv samo, ali bo imel tisoč ali pa 2
               tisoč evrov višjo plačo, ampak želi pogoje za delo, želi imeti možnost napredovanja,
               želi imeti ustrezno opremo in to je tisto, kar bi mu morali zagotoviti v večji meri
               tudi v tem obdobju, ko nam gre boljše kot državi, s čimer se radi pohvalimo. Ampak v
               nasprotju s tem še vedno, ko začnemo o tem razpravljati, poslušamo, tudi zdajle v teh
               predvolilnih diskusijah, ne vem, bodisi zaradi nepoznavanja, zaradi neznanja, včasih
               stališča in mnenja – pustimo s strani koga in na kakšen način -, ki če bodo
               obveljala, potem se nam v javnem zdravstvu v resnici slabo piše. Če se ne bomo enkrat
               zavedali, da če se primerjamo z najboljšimi, pa če grem malo na področje avtomobilov,
               če imajo Nizozemci na <stage type="mag">(nadaljevanje)</stage>
               področju zdravstva ali pa kdorkoli od teh, ki so na prvih mestih na vseh teh
               lestvicah po zadovoljstvu pacientov, če imajo mercedesa, mi bi ga pa želeli za pol
               manj denarja, pač to ne gre. Enostavno ni realno pričakovati. Čeprav je to samo en
               segment od vsega, od tega, o čemer govorimo. In dokler ne bomo tu ustrezno
               razmislili, kaj bomo naredili za to, da bo to javno zdravstvo funkcioniralo v resnici
               dobro, bodo pač zdravniki odhajali, bodo dajali odpovedi, se ne bodo zaposlovali, ne
               bodo želeli delati v naši državi ali pa v vedno manjši meri. In to se je začelo že
               pred leti, pa čeprav so bile vmes osebne zamere, osebni interesi ali pa čisto
               enostavno banalne zgodbe, kot se je verjetno v startu zgodilo tudi na področju
               otroške kirurgije. Napaka je bila pa narejena seveda v UKC, pa naj bodo to oni ali pa
               politika, že leta, leta nazaj, glede na to, da smo imeli v Sloveniji v resnici eno
               boljših otroških kirurgij, bolj priznanih, vključno s strokovnjaki. In ker se jih ni
               pravočasno nadomeščalo - lahko razumem, zakaj, ker so se pojavljale vedno omejitve,
               ko si želel nekoga, za katerega si vedel, da bo šel, nadomestiti z novim, mlajšim
               zdravnikom, ki bi se pravočasno naučil, to pač enostavno ni bilo možno. Ni želel tega
               slišati financer, ni želela tega slišati politika. In pač rezultat je danes tak, kot
               je, na številnih področjih. In da se je plat zvona bila že pravočasno in že zdavnaj,
               tudi s strani zdravnikov ali pa predvsem v prvi vrsti z njihove strani, že pred leti,
               pač ni želel nihče poslušati, tako kot tudi ne številnih ministrov, da ne omenjam
               sebe, ko se je govorilo o kadrovanju v zdravstvu. In danes UKC, jaz verjamem, da bi
               lahko kakšno stvar rešili malo prej, seveda, če bi imeli tudi stabilna vodstva, ker
               je le od njih pa od nadzornikov odvisno, da bi pritisnili na njih, da problem rešijo
               in organizirajo in povejo, kaj potrebujejo. Seveda, če se pa odgovorni menjajo vsakih
               par mesecev, verjetno nima noben časa se niti poglobiti. Zato sem vesel, ko danes
               poslušam oziroma sem poslušal gospoda Aleša Šabedra in direktorje teh klinik oziroma
               odgovorne na teh področjih, ki govorijo to, kar je problem in kar lahko rešujemo
               skupaj. Oni so se svojega dela posla lotili korektno, verjamem, da se bo naslednja
               vlada, ker ta je zdaj bolj ali manj v odhajanju, lotila tudi tega problema na ta
               način. So pa osnove verjetno, vsaj kar se tega oddelka tiče, postavljene. O tem bo
               potem na koncu še odgovorila malo bolj konkretno na ta vprašanja tudi državna
               sekretarka, ki mislim, da je to vodila in je tudi odgovorna bila za ta projekt
               peljati v okviru ministrstva. Jaz v resnici upam, da bo ta projekt zaživel in da je
               tudi znotraj UKC zadeva dorečena, glede na to, da je pred časom tudi predstojnik
               kardiokirurgije zelo, dajmo reči, z velikim dvomom govoril o tem centru pa njegovem
               umeščanju v UKC, brez tega pa seveda ne bo šlo. Jaz seveda nimam zato nič proti
               takšnim razpravam, ki politično predvsem lahko pomagajo ali pa so v tistem segmentu
               pomembne, ki se v resnici nanaša na zadovoljstvo oziroma delo v zdravstvu in na
               dolgoročnost, se pravi, ali bodo zdravniki še odhajali ali ne bodo, ali bodo imeli
               pogoje ali jih ne bodo imeli, in v kakšno smer bomo v bodoče, ker je pač zdaj
               zamujena zgodba, reformo zapeljali. Ali bomo želeli doseči najboljše spet na
               svojstven, inovativen način, kar radi počnemo, ali bomo upoštevali nekatere rešitve,
               ki jih najboljši že zdavnaj imajo, ker nam pač tople vode verjetno ni treba vsakič
               znova odkrivati. Seveda pa ne na drugi strani prodajati nečesa, kar si ta družba tudi
               ne more privoščiti. In v tem bo glavno <stage type="mag">(Nadaljevanje)</stage> odločanje ali pa odločitev nove Vlade, kaj na konec
               koncev želimo in kaj lahko damo pri vsem tem kar obljubljamo, da se bodo enkrat
               nehale te prazne zgodbe in obljube, ki smo jih poslušali zdajle že dlje časa.</p>
               <p>Tako, da jaz, saj pravim, sem tukaj vseeno, čeprav smo o tem problemu govorili že
               velikokrat, dajmo reči, kar optimist, da bo UKC in da se bo ta zadeva rešila, kar pa
               še ne pomeni rešitve vsega ostalega nakopičena v javnem zdravstvu. Na mnogih
               področjih v bistvu nismo naredili še niti koraka naprej. Tukaj ostajajo čakalne dobe,
               praktično enak problem in tukaj je treba vedeti, pa če je komu to všeč ali ne, treba
               se bo dogovoriti z zdravniki, ne samo zagotoviti dodatnega denarja, ker to ne deluje.
               In če ti zdravniki ne bodo delali toliko več, bodo pač čakalne dobe samo še vedno
               večji problem. zato izločanje iz dogovorov, iz pripravljanja reform, iz pripravljanja
               zakonodaje teh, ki so nosilci, ki so odgovorni, ki želijo, velika večina med njimi
               seveda samo dobro delati, je pač nespametno in to se je prevečkrat dogajalo. Res pa,
               da so se delale tudi napake, tudi zdravniška zbornica jih je delala s povezovanjem z
               eno ali drugo takšno ali drugačno politično opcijo, kar pač ni pametno in tudi ni
               temu namenjena. Tako da, saj pravim, razprava mislim, da je dobra, predvsem tudi
               zato, da bo v nadaljevanju ne glede na to kdo bo to prevzemal, verjamem, da to
               spremljajo, predvsem zdaj, ker bodo o tem morali še razpravljati do volitev v teh
               zadnjih nekaj tednih, da dobijo neke argumente, nekaj vpogleda v problematiko, ki je
               zahtevna in da bodo potem lažje tudi kakšno rešitev v pravo smer našli.</p>
               <p>Zdaj pa dajem besedo naslednji, gospa Irena Grošelj Košnik. Izvolite.</p>
            </sp>
            <sp xml:id="SDT7-OZZ-nujna-45-2018-05-18.sp36">

               <speaker>IRENA GROŠELJ KOŠNIK (PS SMC):</speaker>

               <p>Hvala predsednik.</p>
               <p>Jaz sem bila vesela predstavitev. Zelo so me pomirili ti podatki, zelo iskreni,
               odkriti, transparentni podatki. Tudi poročanje ministrstva je bilo ustrezno, predvsem
               pa me je razveselilo to, ko je dr. Koželjeva omenila, da so se starši v različnih
               društvih umirili, da so se poenotili, da imajo skupaj z zdravniki in vodstvom tega
               oddelka zdaj neko vizijo kako se bodo stvari reševale in da v bistvu se ustvarja
               ponovno zaupanje. Tako da mislim, da je to zelo dobra popotnica, da ne ustvarjamo
               psihoze na tem področju, kajti to pravzaprav škodi vsem, tako otrokom, staršem, za
               katere smo menili, da niso politično obarvani, vendar pa bi opozorila pri nadaljnjih
               razpravah ali pa pri predvolilnih razpravah, da se da skupine ljudi, predvsem pa
               starše, ki trepetajo za življenja, svojih ljudi, da so to zelo ranljive skupine ljudi
               s katerimi se da zelo manipulirati. Tako da apeliram, da se tega kot politiki nadalje
               vzdržimo.</p>
               <p>Predvsem bi tu poudarila pozitivno plat dogajanja, kajti veliko konkretnih rešitev
               smo slišali, od pristojnih zdravnikov, ki so v prvih vrstah in kljub temu, da ste
               nekateri tukaj opozarjali, da lahko pride do kolapsa, da je pomembno, da da
               ministrstvo predstavitev, ker je ustanovitelj tega inštituta, bi ob tem opozorila, da
               sta tukaj vendarle dva pristopa, ki se srečata. Neko je hierarhično višji nivo, za
               kar mora poskrbeti ministrstvo za financiranje, ustanovitev <stage type="mag">(nadaljevanje)</stage> in tisto najosnovnejše na tem nivoju,
               ampak tu se sreča tudi srednji organizacijski, se pravi, vodstveni nivo, tako UKC kot
               Pediatrične klinike in ne nazadnje tudi potem izvajalski nivo, in je to vse skupaj
               neka celota, ki se je ne da umetno ločevati. In bo uspeh, kako bo delovala ta celota,
               odvisen od vseh teh treh nivojev, če bo tok takšen, da bo lahko usklajeno deloval
               naprej. In tudi zaradi tega imamo mi tu politiki odgovornost, na kakšen način
               razpravljamo, da ne podpihujemo nezaupanja, da ne podpihujemo percepcije nekih
               katastrofalnih razmer, kajti to ravnotežje, ki se je sedaj vzpostavilo, je pravzaprav
               zelo rahlo in hkrati ima zelo dober potencial, da se razvije naprej. Mi pa moramo
               paziti, da ne bomo pomagali te spirale vrteti navzdol, ampak da pomagamo to spiralo,
               kar se tiče organizacije, logistične priprave, nivoja, klime in odnosov, da mi kot
               politiki to pomagamo vrteti navzgor, ne navzdol. Na to bi v tem smislu zelo želela
               opozoriti.</p>
               <p>Omenjal se je tudi monopol zdravnikov. Res je, ampak ta monopol zdravnikov ni nastal
               od enega leta nazaj pa od dveh let nazaj, pa od treh let nazaj, jaz mislim, da ima ta
               monopol zdravnikov precej dolgo genezo, da je nastajal zelo dolgo in je zelo povezan
               tudi z omejevanjem specializacij v preteklosti. Pred kratkim smo le sprejeli
               zakonodajo in le omogočili, da so se specializacije sprostile. In zdaj moramo to
               negovati, da tudi na ta način preprečujemo ta monopol zdravnikov.</p>
               <p>Sem vesela, no, da so se debate umirile in da bomo prišli res do tega, da bomo
               uresničili to, kar smo si zadali tu na začetku - da ne želimo politično obračunavati,
               da ne želimo zbirati predvolilnih političnih točk, ker sicer bomo podobni vozniku, ki
               da smerni kazalec na levo, zavije pa na desno. Hvala.</p>
            </sp>
            <sp xml:id="SDT7-OZZ-nujna-45-2018-05-18.sp37">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Besedo ima kolega Marijan Pojbič.</p>
            </sp>
            <sp xml:id="SDT7-OZZ-nujna-45-2018-05-18.sp38">

               <speaker>MARIJAN POJBIČ (PS SDS):</speaker>

               <p>Hvala, predsednik.</p>
               <p>Enostavno moram reči, da vas je zanimivo poslušati. Poslanske skupine, ki ste štiri
               leta sedele v Vladi, tako Desus, tako SMC, tako SD, in zdaj govorite, da je prišel
               trenutek, ko bo treba in ste pripravljeni reševati stvari. Vaš mandat je zaključen.
               In namesto da bi bili tudi kritični do tega, kar ni bilo narejenega, ker danes ta
               seja ni bila sklicana zato, da bi vse bilo lepo in prav, ampak je bila sklicana zato,
               ker neke stvari v tem našem zdravstvenem sistemu ne funkcionirajo tako, kot bi
               morale. In v štirih letih do tega trenutka, od takrat, ko je Vlada prevzela vodenje
               te države in do danes, v kateri sedi Desus, SD in SMC, ni bil narejen praktično noben
               korak k temu, da bi se problemi kvalitetno začeli reševati. Predsednik, vi ste
               ugotovili, da se čakalne vrste podaljšujejo. Ugotovili ste, da je srčna kirurgija
               morala propasti do konca. In tudi en predstavnik je povedal, mislim, da celo direktor
               UKC, da je zadeva padla, da nižje pasti ne more, in zdaj postavljajo zadevo čisto na
               novo. Se pravi, ko je mandat mimo, zdaj se bodo zadeve čisto na novo postavljati,
               govorim o inštitutu in tako dalje. Najbolj pa tisto, kar jaz sicer nisem mislil danes
               resnično politično razpravljati in tudi ni politična razprava, za poslanca pa je
               normalno in logično, da je politična razprava, sicer ne bi bil v Državnem <stage type="mag">(nadaljevanje)</stage> zboru, ker v Državnem
               zboru smo vsi, ki smo izvoljeni politiki ne glede na to kdo je na kateri strani, kdo
               je v kateri stranki.</p>
               <p>Gospa državna sekretarka si je dovolila v njeni uvodni razpravi, in jaz mislim, da je
               ona naredila tisto strateško napako, ki je ne bi smela narediti kot predstavnica
               Vlada, je rekla, da je današnja seja nepotrebna po njeni oceni ali pa celo škodljiva.
               In razpravo predsednika odbora sem prej poslušal zelo pozorno, ki je zelo kvalitetno
               razpravljal in govori tisto kar je problematično. Se pravi to kar je on govoril je
               čisto nasprotje tistemu, kar je ta gospa, ki je državna sekretarka na ministrstvu
               povedala, da je ta današnja seja sklicana nepotrebno ali da je celo škodljiva. Mi
               sklicatelji te seje smo imeli namen opozoriti in dobiti odgovore na postavljena
               vprašanja. In stroka je danes dala določene odgovore. Kljub temu pa ta ista stroka
               tudi od nje ni nihče pričakoval, da bi dala odgovore na delovanje zdravstvene
               politike. Tu pa smo odgovorni mi vsi, ki sedimo tu notri ne glede na to kdo je v
               kateri stranki. Sooblikujemo zdravstveno politiko. Vlada je tista, ki predlaga
               rešitve, Državni zbor je tisti ne glede na to kdo je v kateri stranki pa sprejema
               oziroma potrjuje predlagane rešitve. Se pravi smo tisti, ki smo dolžni in odgovorni
               za to, da sooblikujemo zdravstveno politiko. In vsi skupaj, ki sedimo tukaj notri se
               absolutno zavedamo tega, da je naša zdravstvena politika na najnižji možni ravni kar
               je mogoče. Prvič je razraščena korupcija do skrajne meje, ravbarija do skrajne meje
               in drugič čakalne vrste, ki so ključni problem zdravstvenega sistema in ki so tudi
               ključne za paciente, za ljudi, za vse nas, ki tukaj sedimo, so se povečale,
               podaljšale, kljub temu, da se je toliko in toliko novega denarja dalo v sam sistem in
               od tega praktično nobenega konkretnega pozitivnega učinka nismo doživeli in ljudje so
               resnično zaskrbljeni, ko na eni strani poslušaš predstavnico ministrstva, vse stvari
               tečejo v pravo smer in da bodo vse uredili in tako dalje in v štirih letih niso
               prinesli praktično nobenega sistemskega zakona v Državni zbor, ki bi bil še kako
               pomemben in potreben, če želimo urediti stanje v zdravstvenem sistemu. In tisti,
               torej v Slovenski demokratski stranki in v Novi Sloveniji, ki smo predlagali tudi
               danes sklic te seje in priporočilo, smo potem napadeni, češ, da je ta seja, tako kot
               je rekla državna sekretarka, po njeni oceni nepotrebna ali pa celo škodljiva, se
               pravi tisti, ki opozarjamo na problem, ki je evidenten, ki ga noben ne more zanikati
               ne glede na to kdo je v kateri politični opciji, si nekdo tisti, ki bi moral in je
               odgovoren za to, da vodi oziroma rešuje problem in daje usmeritve zdravstvene
               politike, govori, da je ta seja nepotrebna ali pa celo škodljiva. Potem si vi lahko
               zamislite na podlagi česa so potem Slovenke in Slovenci pacientke in pacienti lahko
               zgroženi in žalostni, ker če bi bilo drugače bi državna sekretarka danes prišla z
               ustreznimi rešitvami ne glede na to, če je že na koncu mandata bi rekla vsaj "glejte,
               to pa to pripravljamo, pa bo pač naslednja vlada mogla sprejeti odločitve, ker mi pač
               tega nismo bili sposobni". Bili smo sposobni lepo leporečiti, lepe stavke polagati
               ljudem v usta in tudi to je bil ta uvod gospe državne sekretarke, nikakor pa ne
               predlagati ustrezne rešitve, ki pa so potrebne in pomembne. Pojdite vprašati tiste
               ljudi, ki čakajo ne vem koliko, eno, dve ali pa ne vem koliko let v čakalnih vrstah
               za tak ali drugačen problem. Pojdite te ljudi vprašati pa boste videli, že zdavnaj bi
               se morali s tega položaja umakniti, tudi vi gospa državna sekretarka, zato, ker
               svojega dela niste sposobni in ga ne opravljate tako kot bi bilo potrebno, ne, ker bi
               to lahko dokazali pa niste, imeli ste priložnost. In rešitve, ki smo jih do zdaj
               dobili na mizo, so podobne nuli. Enega pravega sistemskega zakona niste prinesli v
               štirih letih v Državni zbor, enega pravega. In ne govorim o politiki ali pa
               političnih napadih, govorim od vas tisti, ki ste na ministrstvu, ker svojega dela
               niste opravili, ali pa je direktno odgovorna ministrica, ki vodi ta resor, ali vam ni
               pustila, da ste lahko delo opravljali tako kot bi, <stage type="mag">(nadaljevanje)</stage> ali pa, se pravi, je druga stvar v spregi in to je ne
               dovolj veliko znanje in sposobnost, da bi lahko prestopili to mejo, ki se je v
               Sloveniji pač skozi neko časovno obdobje nakopičila in v zdravstvenem sistemu je
               veliko nakopičenih problemov. In govoriti o tem, da so se leta 2007 zadeve začele
               kopičiti. Da, verjamem, verjamem, ampak kdo je bil od takrat potem na oblasti deset
               let. Danes smo leta 2018! Danes smo leta 2018, pa si poglejte, koliko let je minilo
               od takrat in kdo je bil takrat v Vladi. To je pomembno, kdo je bil večino let v
               Vladi. Prosim lepo, da me draga deklica ne motiš, ker se mi zdi nekorektno. Glej, jaz
               sem poslušal, sem bil tiho, niti »A« nisem rekel. Prosim te, no. Kot poslanka… <stage>/
               govorjenje drug čez drugega/</stage> Ljudje vidijo na ekran. Tako da te prosim, da lahko
               svojo razpravo končam lepo v miru, tako kot sem jo tudi začel, ker ne želim nekih
               političnih spopadov, ampak samo opozoriti na to, kar je po moji osebni oceni
               problematično, in to je vodenje zdravstvene politike. Vse te podrobnosti, ki pa niso
               podrobnosti, ker so izjemno pomembne, ker imajo za posledico človeška življenja,
               otroška življenja, in tako dalje, so pa tako pomembne, da moramo biti absolutno vsi
               na preži, od A do Ž, ne glede na to, kdo je v kateri stranki, da opozarjamo strokovne
               službe in vsi tisti, ki pa so na drugi strani odgovorni, rešujejo to problematiko, da
               slučajno ne pride do kakršnekoli nepotrebne smrti zaradi takih ali drugačnih
               nekvalitetnih rešitev, ki imajo v zdravstvu seveda zagotovo lahko zelo težke
               posledice. In to je tisto, kar sem prej rekel. Jaz upam, da se vsi tega zavedamo in
               da čisto vsak izmed nas dela čisto vse, ne glede na to, kdo je v politiki. Predvsem
               seveda mi v politiki ne moremo govoriti o stroki, ker je pač stroka tista, ki na svoj
               način rešuje probleme in tudi v skladu s svojo strokovno usposobljenostjo, mi
               politiki pa lahko opozarjamo na politični del odgovornosti tistih, ki so odgovorni,
               in to je ministrstvo, ki bi moralo usmerjati zdravstveno politiko. Moralo bi
               usmerjati zdravstveno politiko, mi pa smo tisti, ki imamo tudi na to vpliv, tako kot
               sem rekel, posredni ali pa neposredni, preko zakonodaje, in tako dalje. Od tega v
               štiriletnem mandatu na tem področju, ko govorimo o sistemski zakonodaji, ni bilo
               narejeno nič. In tudi ta problem, da je morala ta otroška kirurgija v Kliničnem
               centru priti do popolne nule, do popolnega razpada, to so danes povedali, je
               odgovornost – koga? Nas ali tistega, ki usmerja zdravstveno politiko, ki postavlja
               svete zavodov, in tako dalje? Kdo je to? To je ministrstvo. To je ministrstvo. In če
               bi ministrstvo svoje delo opravilo na pravi način v štirih letih, ker tu gre za štiri
               leta, mandat štirih let, takega stanja ne bi smelo biti in ne bi smelo biti tega, da
               se nam zgodi, da nimamo enega domačega strokovnjaka, da moramo vse uvažati, da nismo
               bili sposobni v zadnjih desetih letih izšolati enega strokovnjaka, ki bi lahko delal
               to, kar so delali ti trije srčni kirurgi, ki so zapustili otroško srčno kirurgijo. In
               to je problem, s katerim se srečujemo in ki se ne bi smel zgoditi. Danes je gospod
               direktor spet povedal in mi se tega zavedamo, da bo ta zgodba, preden bomo spet te
               strokovnjake pripravili do tega, da bodo lahko strokovno resnično samostojno izvajali
               svojo zadevo, koliko časa je do tistega trenutka potrebno. Kar nekaj let, kar nekaj
               let. Jaz sem doma na avstrijski meji. Gor imamo graško bolnico, gor imamo dunajsko
               bolnico, pa nisem nikoli slišal, da bi se kdorkoli s temi ustanovami v smislu pomoči
               karkoli pogovarjal. Slišim vse drugo, samo to ne in to so izjemni strokovnjaki, tudi
               zelo poznani, prepoznavni klinični centri po vsem svetu in nikoli nič o tem. Ne
               rečem, da je karkoli narobe na Slovaškem, ampak tudi tu bi se lahko obrnili, ker smo
               čisto blizu, to je 50 kilometrov čez mejo, pa bi morda tudi tam dobili katerega
               pediatra, torej otroškega srčnega kirurga, ki pa bi morda lahko pomagal reševati
               sedanje stanje v Kliničnem centru. Ampak to ni najbolj pomembno, najbolj pomembno je,
               da se to ne bi smelo zgoditi. To se ne bi smelo zgoditi. Zgodilo se je to, kar je
               škodljivo in kar definitivno ne daje dobrega, pozitivnega odziva na Slovenke in
               Slovence, predvsem pa, da ne govorim o starših, ki imajo otroke s takimi in
                  drugačnimi<stage type="mag">(nadaljevanje)</stage> problemi.
               In zato je ta seja, sem prepričan, sklicana povsem legitimno in predvsem zato, da
               dobimo odgovore na ta vprašanja, ki smo jih nekatere dobili, in se pravi še opozorimo
               tisti del politike, ki lahko vpliva na stanje, in to je Vlada oziroma ministrstvo, da
               gredo, da se stvari spremenijo v samem našem zdravstvenem sistemu, da bo ta sistem
               začel normalno funkcionirat. Dve stvari, ki jih moramo narediti. Eno je, tako kot sem
               rekel, izločiti korupcijo, korupcijska dejanja, na drugi strani pa sistemsko
               zakonodajo, sprejeti sistemsko zakonodajo, ki bo omogočala, da bo sistem normalno
               funkcioniral, da bodo tudi odnosi med ljudmi znotraj normalni in da bojo pogoji
               pripravljeni tako, da bodo lahko zdravniki izvajali tisto, za kar so se strokovno
               usposobili. Ampak to očitno v našem sistemu ni in teh pogojev nimajo, zato tudi
               zapuščajo Slovenijo, tudi zapuščajo slovenske ustanove. In se mi zdi prav, da na tak
               način tudi tisti, ki pa smo v politiki in ki nam gre za naše bolnike in za naše
               državljanke in državljane, tudi za naše otroke, na to ustrezno opozorimo, pa tudi kot
               stranka dobimo ustrezne odgovore.</p>
               <p>Hvala.</p>
            </sp>
            <sp xml:id="SDT7-OZZ-nujna-45-2018-05-18.sp39">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Zdaj, predno gremo na razpravo in glasovanje o posameznih točkah predloga, bi prosil
               zdajle še državno sekretarko, če ima kakšen odgovor, glede na to, da je bilo kar
               nekaj vprašanj postavljenih. Ja, saj bom dal, ja.</p>
               <p>Tako da izvoli.</p>
            </sp>
            <sp xml:id="SDT7-OZZ-nujna-45-2018-05-18.sp40">

               <speaker>DR. ANA MEDVED:</speaker>

               <p>Najlepša hvala.</p>
               <p>Okej, gremo po vrsti. Se pravi v sklepu Vlade 21. 12. 2017 je bilo zapisano konkretno
               v ustanovnem aktu NIOSB, da začne ta zavod delovati do 1. julija letos, in s 1.
               julijem letos bo pričel delovati. Konkretno, prostori, oprema, dokumenti, konkretno.
               Torej skladno z aktom o ustanovitvi je bil NIOSB vpisan v sodni register dne 5. 3.
               2018. S tem dnem se je zaposlila kot v.d. direktorice dr. Aleksandra Stjepanovič
               Vračar in je vršilka dolžnosti direktorja tega javnega zdravstvenega zavoda
               najkasneje do 19. 7. 2018. Izbrani so prostori v okviru UKC Ljubljana. Natančno so to
               prostori v predelu oddelka za kardiologijo oziroma službe za kardiologijo, en del
               intenzivne terapije, en del intenzivne nege kirurških operativnih strok, ki pač
               sprejema otroke. Pripravljeni so prostorski načrti za NIOSB z ocenami investicij za
               ureditev prostora in inštalacij, ker bomo pač en del intenzivne nege prestavili na
               službo za kardiologijo, da bomo lahko kadre bolj, bom rekla, efektivno razporedili.
               Določena je potrebna oprema, izbrani so tudi že pač, potrebno bo opraviti nekaj
               dodatnih nakupov in se že tukaj v bistvu potekajo investicijski načrti za nakup te
               dodatne opreme. Potekajo aktivnosti nadgradnje in prilagoditve informacijskega
               sistema. Odprt je seveda račun. Pripravljen je delovni program NIOSB, na podlagi
               katerega potekajo dogovori z Zavodom za zdravstveno zavarovanje za pogodbeno razmerje
               in financiranje dejavnosti, kajti ta dejavnost se bo oddvojila od UKC Ljubljana in
               prenesla na program NIOSB. Pripravljen je tudi osnutek finančnega načrta za leto
               2018. Prav je, prav ugotavljate, samo plačilo primerov, se pravi SPP primerov,
               posameznega otroka je prenizko za vse te stroške dela, ki so seveda sedaj v vmesni
               fazi. Dokler ne bomo pridobili lastnih strokovnjakov, kar sami ugotavljate,
               ugotavljamo tudi mi seveda, bodo višji, kot bi bili sicer. Zato so tudi stroški
               izobraževanj. Mi trenutno ustanavljamo oziroma se pogovarjamo, bom še kasneje kaj več
               povedala, z teksaško univerzitetno bolnišnico konzorcij za izobraževanje. In vsi naši
               mladi zdravniki, ki bodo vstopili v ta sistem izobraževanja, se bodo šli izobraževat
               tudi v tujino. Zato veste, da se bodo seveda pojavili tudi izredni stroški
               izobraževanj, in zato seveda sam primer plačila SPP primera, ki naj bi zavzemal, ki
               naj bi pokrival vse stroške dela, materiala, prostorov, opreme, ne bo zadosti. Zato
               so že zagotovljena dodatna finančna sredstva iz proračuna v tem vmesnem obdobju, se
               pravi konkretno <stage type="mag">(Nadaljevanje)</stage> do
               konca let 2018 za pokritje teh izrednih stroškov. To je to.</p>
               <p>Pripravljen je statut NIOSB in akt o sistemizaciji delovnih mest. 10. maja je bil
               imenovan, so bili imenovani člani ustanovitelja v svetu zavoda na NIOSB, to so prof.
               dr. Igor Gregorič, prof. dr. Andrej Robida in Tina Jamšek, zaposlena na Ministrstvu
               zdravje, vodja sektorja za specializacijo. Konstitutivna seja je predvidena drugi
               teden. V drugem tednu bodo imenovali vede strokovnega direktorja, ki bo predlagal ta
               akt o sistemizaciji delovnih mest in takoj, ko bo to potrjeno, bodo lahko potekala
               zaposlovanja. To je kar se tiče tega.</p>
               <p>Zdaj gremo pa naprej. Kot sem že večkrat povedala, novost oziroma izboljšava tega
               centra je v tem, da sedaj konkretno poteka zdravljenje otroka, če vam ga povem. Otrok
               je sprejet na pediatrični kliniki na službi za kardiologijo. Tam ga strokovnjaki
               ustrezno pregledajo, diagnosticirajo in recimo, da diagnosticirajo, da je treba
               otroka operirati. Nato otrok preide v eni fazi zdravljenja na kirurško kliniko, kjer
               ga operirajo kirurgi, nato gre v enoto intenzivne terapije, ki je še vodeno pod
               okriljem kirurške klinike za par dni, potem gre v enoto intenzivne nege, ki je v
               okrilju kirurške klinike, in ko je vse v redu z njim, gre nazaj na oddelek na
               pediatrično kliniko. Se pravi, tukaj en otrok v okviru ene same hospitalizacije
               prehaja več klinik in normalno, da tukaj so, bom rekla, obstajajo meje, nenapisane
               meje med različnimi oddelki in celo med različnimi klinikami in po mojem mnenju je to
               razlog, da nekako ta prehajanje otroka ni zvezno in ni, bom rekla, brez kakršnihkoli
               problemov, zato ker v bistvu vsak zdravnik in tudi vsaka različna strokovna skupina
               spada pod čisto drugo okolje. In novost tega NIOSB je v tem, da bodo vse te strokovne
               skupine združene pod eno streho. Se pravi, da bodo vse delale pod eno, pod enim
               dežnikom, bodo delovale usklajeno in seveda časoma prevzele skupne cilje, skupno
               kulturo, ki jo bodo zasledovale in se bodo počutile v bistvu, da spadajo v eno
               skupino, ne da je v bistvu je vsaka svoja država, bi lahko tudi rekla.</p>
               <p>Kar se tiče konkretno ljudje. Mi smo v finalnih dogovorih z enim kirurgom. Razlika v
               kratkoročnem delovanju in nam dolgoročnem delovanjem je v tem, da tukaj se v bistvu
               vzpostavljajo delovna razmerja pretežno na pogodbenih razmerjih, ker gre pač za neko,
               bomo rekli, premostitveno obdobje. Mi pa želimo seveda stalno prisotnost kirurga,
               stalno prisotnost kardiologa, stalno prisotnost učečem se zdravniku. In trenutno smo
               v, kot sem rekla, v finalnih dogovorih z enim kirurgom, ki je pripravljen priti k nam
               za skozi. Ker nimam pogodbe podpisane, vam konkretno seveda ne bom izdajala imen. Za
               vse ostale dejavnosti pa potekajo intenzivna dogovarjanja na čelu z Gregoričem. Midva
               sva bila že v dveh centrih. Ta vikend gremo še v en center, kjer se bomo pogovarjali,
               da nam bodo suportirali pomoč, se prvi, na eni strani na začetku izvajanje storitev,
               na drugi strani pa, kar je najbolj pomembno, da bodo izobraževali naše lasten
               strokovnjake katere bomo seveda pridobili s pozitivnim duhom, ki bo izhajal iz same
               postavitve tega centra. Tako, da pogovarjamo se tudi z domačimi strokovnjaki, ki so v
               tujini, s tujimi strokovnjaki različnih strok, tako da jaz glede na sedanje
               informacije menim oziroma imam neko vizijo, da bodo različni strokovnjaki iz
               različnih klinik sodelovali na različnih mestih z našimi strokovnjaki in jih naučili.
               Težko, veste, je dobiti eno kliniko, da bi suportirala vse te dejavnosti, zato v
               bistvu imamo določene, recimo, intenzivno terapijo bo pokrivala ena klinika,
               anestezijo bo pokrivala druga oziroma pokrivala, recimo anestezijo in intenziviste,
               jih imamo zadosti naših. Se prvi, naših domačih strokovnjakov, da nam, ki so
               pripravljeni in bodo se zaposlili na NIOS-u, vendar rabijo še vseeno nek suport, neko
               dodatno strokovno pomoč od zunaj. in recimo za to dodatno pomoč našim lastnim
               strokovnjakom s področja anesteziologije in intenzivne terapije se pogovarjamo z eno
               kliniko oziroma z dvema. Kardiologijo, ki se je zdaj na novo pojavila, seveda, se
               bomo ta vikend <stage type="mag">(nadaljevanje)</stage>
               pogovarjali s tretjo kliniko in seveda iskali tudi domače kardiologe, ki so se
               izgubili, bom rekla, znotraj UKC Ljubljana ali pa so tudi v Republiki Sloveniji, da
               bodo prišli delati k nam. Torej, zelo pozitivno je to, da drug teden, v torek oziroma
               v sredo, 23. maja prihaja prof. dr. Jose Salazar, to je šef pediatrične
               kardiokirurške dejavnosti v University of Maryland Medical Center of Baltimore. To je
               v bistvu znanec oziroma kolega od prof. dr. Igorja Gregoriča in on je pripravljen s
               svojo ekipo izobraževati naše kardiokirurge v svojem centru. 8. junija v Slovenijo
               prihaja prof. dr. Charles Fraser, to je eden najbolj eminentnih kirurgov Texas
               Children's University Hospital in tudi on je pripravljen prevzeti en del
               izobraževanja naših strokovnjakov. To so lahko kirurgi, kardiologi, karkoli. Tako da,
               postavlja se, so konkretne informacije, upam, da ja.</p>
               <p>Zdaj pa bi šla naprej, kar se tiče licenc … Kar pa se tiče licenc, je pa tako, da
               imamo različne postopke nostrifikacij diplom glede na to, iz kje prihajajo
               strokovnjaki oziroma zdravniki, se pravi ali prihajajo iz EU področja ali pa ne
               prihajajo iz EU področja. Če ne prihajajo iz EU področja, je postopek seveda nekoliko
               bolj kompliciran, kompleksen. Potrebna je pač komisija, ki ugotavlja eventualni manko
               znanja in potem mora seveda tisti kandidat določena znanja nadoknaditi ali pa
               pridobiti v Republiki Sloveniji. Zadeva je nekoliko spremenjena, če se izda uredba o
               interventnem uvozu strokovnjakov iz tretjih držav. To je usklajen postopek z
               Zdravniško zbornico, kjer se celoten postopek nekoliko pohitri in ta postopek traja
               približno dva meseca, da se ugotavlja znanje, da se ugotavlja znanje slovenskega
               jezika, in tako naprej. Kar se tiče Evropske unije, pa je hitreje. Nostrifikacije so
               tukaj usklajene, zato ta zahtevni, dolgoročni postopek ni potreben, je pa spet
               razlika, kar se tiče znanja slovenskega jezika, ali dela zdravnik pri nas za stalno.
               Se pravi, če dela za stalno, je seveda potrebno visoko znanje slovenskega jezika, C1,
               v kolikor gre za začasno delo, ki ga bodo opravljali vsi ti zdravniki, pa to znanje
               ni potrebno. Seveda je potem potrebno na samem oddelku zagotavljati stalno prisotnost
               tolmača in vse dokumentacije urediti, privolitvene obrazce, v dveh jezikih. To je,
               kar se tiče licenc.</p>
               <p>Potem, kar se tiče 60-dnevnega odpovednega roka, odgovarjam, da je po Zakonu o
               delovnih razmerjih, če da delavec odpoved, določen 60 dni delovni rok. Glede na to,
               da bo s 1. 7. NIOS pričel delovati, je ta rok zadovoljiv.</p>
               <p>Kar se tiče še sistemske zakonodaje … Sprejet je bil en sistemski, celoten zakon, in
               sicer Zakon o lekarniški dejavnosti, tudi v tem mandatu.</p>
               <p>Najlepša hvala, ker ste me poslušali. Jaz mislim, da sem vam vse povedala, če pa
               imate še kaj, pa me vprašajte.</p>
            </sp>
            <sp xml:id="SDT7-OZZ-nujna-45-2018-05-18.sp41">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Zdaj, se pravi, odpremo razpravo glede samega predloga priporočila, če želi kdo
               besedo v zvezi s tem. Preden gremo še na glasovanje, ima potem besedo še predlagatelj
               te seje. Se pravi, potem s tem zaključujem razpravo in dajem še zaključno besedo
               predlagatelju predloga priporočila.</p>
            </sp>
            <sp xml:id="SDT7-OZZ-nujna-45-2018-05-18.sp42">

               <speaker>JELKA GODEC (PS SDS):</speaker>

               <p>Ja, hvala.</p>
               <p>Gospa sekretarka, to bi lahko že na začetku povedali, ne da ste začeli s čisto
               arogance in ste sprožili take izpade, kot jih je imel kolega Jani. Tako da, če bi to
               najprej povedali, a ne …</p>
               <p>Ampak vseeno, rekli ste NIOS <stage>(?)</stage> bo začel delovati s 1. julijem in je pokrit ta
               60-dnevni odpovedni rok – ja, potem zdravnikov spet ne bo. Tako, da NIOS <stage>(?)</stage> še
               vedno… <stage>/ oglašanje iz dvorane/</stage> Kateri vaši? Ne, NIOS <stage>(?)</stage>… <stage>/ oglašanje iz dvorane/</stage>
               Hočem povedati, torej, vi ste rekli 60 dni odpovedni rok, potem tako začne delovati
               inštitut in je zadeva rešena z vašimi zdravniki. Dobro, saj, nima smisla, zato ker ne
               bomo več razpravljali o tem, samo mene zanima, glede na to, da sem zdaj vmes dobila
               določene informacije staršev, ki pravijo, da ima dr. Gregorič zavezane roke,
               predstavnikov staršev, društva, <stage type="mag">(nadaljevanje)</stage> zavezane roke in da jih morate odvezat, da bo lahko delal
               resno tisto, kar ste vi zdaj govorila. Torej in da, ja, ti predstavniki društev so
               proti takšni seji, ampak ko prebereš oziroma dobiš njihove izjave, vidiš, da točno to
               govorijo, kar sem jaz prej omenjala. Če povzamem vaše besede, da torej, kot ste
               rekla, najprej zadevo pregleda kardiolog, potem gre zadevo, če je potrebna operacijo,
               gre na kirurški oddelek oziroma otroški srčni kirurg operira, potem grejo na
               intenzivo, oskrbo, na intenzivo in tukaj je seveda potrebno več osebja, tudi
               medicinske sestre in tako naprej. Ampak mi nimamo nič od tega in zato prihaja, torej
               se je sesipala celotna zadeva, ne kardiologov, ne kirurgov. In zato vsi opozarjajo,
               tako kot je rekel direktor, pa tudi predstavniki staršev, da gre za nacionalni
               problem. In zdaj se mi delamo že nekaj časa, da to ne obstaja. In zdaj, ko se je pa
               res totalno vse sesipalo, zdaj smo pa mi krivi, ker seje sklicujemo in češ da ne
               želimo rešiti problema. In v bistvu je treba zadeve reševati na nacionalnem nivoju,
               na nacionalni ravni. Vi zdaj to govorite, da je to rešeno z inštitutom, nacionalnim
               inštitutom, češ da bo zdaj to na enem, torej v enem inštitutu bo to vse povezano, da
               ne bo prehodov med oddelki in pa ti protokoli, ki se nekako očitno zdravniki med sabo
               niso mogli zmeniti. Kregala se je ena stran, pa druga stran, na koncu obe 2 strani
               odšle. Tako daleč smo prišli, torej so šli eni in drugi. Faušija slovenska ni poznala
               meja in zato so v bistvu šli. Zdaj tole pošiljanje v Izrael berem tukaj, češ da je
               to, so neki krhki temelji, ki se jih poskuša zdajle sanirat, kar naj ne bi bilo
               dobro. Pravim, jaz se v to ne bom spuščala v strokovnost, ampak pravim še enkrat, to
               opozarjajo starši teh otrok, da spet ostaja eni prvi med vsemi ostalimi. Tako da te
               besede torej, rešujemo, se pogovarjamo, bomo rešili… Gospa sekretarka, vi sicer niste
               od leta 2014, ampak to smo poslušali 2014, 2015, 2016. Jaz bom rekla samo tu na tem
               mestu, da tole se pogovarjamo z ameriškimi strokovnjaki, z ne vem kom, da bo to ne
               samo se pogovarjamo, ampak da bo to res to potem na koncu, ampak pravim, pri tem
               ministrstvu smo pa navajeni samo še obljub, obljub, obljub in pogovarjanj in
               razreševanj, ne pa konkretnih rezultatov. In ne vem, zakaj, kako boste z inštitutom,
               še enkrat, meni se še vedno postavlja to vprašanje, pa nočem več od vas odgovora, ker
               nima smisla, smo rekli, da zaključimo, gremo na glasovanje, v toliko in toliko letih,
               konec koncev 11 letih, pa zdaj v 4 letih, ko smo poslušali, da ministrica že od 2012
               spremlja otroško srčno kirurgijo, da želi rešiti v 4 letih ali pa v 11 letih, če
               želite, ali pa če vi želite, tudi od Janševe Vlade naprej nismo bili sposobni oziroma
               niste bili na ministrstvih sposobni rešiti te zadeve, kako to v mesecu in pol zdaj
               naenkrat bo rešeno. Meni se še vedno postavlja to vprašanje. In sistemsko bi bilo pa
               treba rešiti tisto, kar je, kar ste v bistvu tudi vi omenjala, da prihaja med
               oddelki, med panogami, med strokami do nesporazumov, do nesoglasij z enega oddelka na
               drugega. To bi bilo treba rešiti, da se do teh zadev ne prihaja, da tega ne bi bilo.
               Ker kaj, a bomo zdaj za vsako področje naredili nov inštitut, da bojo zdaj vsi skupaj
               lahko delali? Je pa res, da je tu specifika, da se to skupaj… Ampak glejte, tu
               verjetno bi bilo treba sistemsko rešiti zadeve oziroma je ministrstvo tisto, ki bi
               moralo takšne stvari reševati. In do tega je pripeljalo tudi to, da v UKC Ljubljana,
               kot je bilo povedano, ni stabilnega vodstva, ampak za to je pa krivo vaše
               ministrstvo, za to pa je kriva Milojka Kolar Celarc. Gospod Vrhunec, poskus z
               gospodom Baričičem, gospod Kopač, ki zdaj sicer poslušamo, da je poskušal strokovno
               direktorico Pfeiferjevo rešiti tam te nesoglasja tudi s tem, da bi gospod Kenda naj
               prevzel odgovornost in odšel, pa je tu bilo poseženo vmes, zdaj gospod Šabeder. Torej
               to nestabilno stanje v UKC Ljubljana v teh 4 letih se je ustvarjalo pod tem
               ministrstvom. Tu ni bilo te stabilnosti. In pa ne samo zaradi te otroške srčne
               kirurgije, danes poslušamo tudi na drugih oddelkih, da odhajajo medicinske sestre, da
               tudi na IPP spet poslušamo, odhajajo osebe in da ne vejo, kako bojo čez poletje
               zadeve delale. Torej neke stvari, ki v bistvu niso povezane samo s to otroško srčno,
               ampak tudi sistemsko. Tako da jaz pravim, te ministrice sem navajena bila, samo to se
               pogovarjamo, se dogovarjamo, prihajajo ti in ti strokovnjaki, vsi smo imeli taka
               ušesa in oči in<stage type="mag">(nadaljevanje)</stage>
               pričakovali, tako da potem, kar sem dobila od teh predstavnikov staršev, jaz res
               apeliram na ministrstvo, da odvežete roke dr. Gregoriču in da res dela tisto, kar
               želi on sam, ker verjetno najbolj vidi, in da potem res vsi ti strašni pogovori iz
               Amerike ne bodo kot tisto, ko pride stric iz Amerike za božič, pa prinese nekaj
               denarja, potem pa gre in ga ni že spet pet let. Tako da, jaz vseeno ne bom ponavljala
               teh priporočil, tako da samo predlagam glasovanje in še vedno… »Nasamarila« nas je ta
               ministrica že nekajkrat v Državnem zboru, pa bomo videli, no. Sicer pa nova vlada, še
               enkrat, bo morala te zadeve po mojem prioritetno reševati.</p>
            </sp>
            <sp xml:id="SDT7-OZZ-nujna-45-2018-05-18.sp43">

               <speaker>PREDSEDNIK TOMAŽ GANTAR:</speaker>

               <p><stage>/ izklopljen mikrofon./</stage> <stage type="time">Seja se je končala 18. maja 2018 ob 12.16.</stage>
               </p>
            </sp>
         </div>
      </body>
   </text>
</TEI>