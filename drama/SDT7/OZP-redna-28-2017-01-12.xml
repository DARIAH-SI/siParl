<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZP-redna-28-2017-01-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1A1749E974BA7302C12580840031C542</idno>
               <idno type="custom" subtype="day">E78EF9ED29737BE7C12580A6004D9D25</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E78EF9ED29737BE7C12580A6004D9D25</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-redna-28-2017-01-12.OZP" n="28">
               <name>redna seja</name>
               <date when="2017-01-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-redna-28-2017-01-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-redna-28-2017-01-12.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">28. seja</stage>
            <stage type="date">(10. januar 2017)</stage>
            <stage type="chairman">Sejo sta vodila Jan Škoberne, predsednik Odbora za pravosodje in Ksenija Korenjak
            Kramar, podpredsednica Odbora za pravosodje.</stage>
            <stage type="time">Seja se je pričela ob 14.02.</stage>


            <sp xml:id="SDT7-OZP-redna-28-2017-01-12.sp1">

               <speaker>PODPREDSEDNICA KSENIJA KORENJAK KRAMAR:</speaker>

               <p>Vse članice in člane odbora, vabljena ter ostale prisotne lepo pozdravljam.</p>
               <p>Pričenjam 28. sejo Odbora za pravosodje.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora, in sicer: gospa poslanka Marjana Kotnik Poropat, ki jo nadomešča
               poslanec gospod Franc Jurša ter gospa poslanka Iva Dimic, ki jo nadomešča poslanec
               gospod Jernej Vrtovec.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk je določen dnevni red, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA</title>, to je na obravnavo <title>PREDLOGA ZAKONA O DOPOLNITVAH ZAKONA O SODIŠČIH,</title>
               ki ga je Državnemu zboru v obravnavo predložila skupina poslank in poslancev s
               prvopodpisanim mag. Matejem Toninom, in je objavljen na spletni strani Državnega
               zbora v Poročevalcu z dne 14. 11. 2016.</p>
               <p>Kot gradivo je objavljeno na spletni strani Državnega zbora, imamo na voljo še:
               mnenje Zakonodajno-pravne službe z dne 21. 12. 2016, mnenje Sodnega sveta z dne 27.
               12. 2016, mnenje Vlade z dne 5. 1. 2017 in mnenje Komisije Državnega sveta za državno
               ureditev z dne 9. 1. 2017.</p>
               <p>K tej točki dnevnega reda so bili vabljeni: predstavnik predlagatelja poslanec mag.
               Matej Tonin, Zakonodajno-pravna služba, Ministrstvo za pravosodje, Sodni svet in
               Vrhovno sodišče, ki pa se je opravičilo.</p>
               <p>V poslovniškem roku je amandmaje vložila Poslanska skupina Nove Slovenije –
               krščanskih demokratov.</p>
               <p>Pričenjamo drugo obravnavo predloga zakona, v kateri bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               zakona.</p>
               <p>Želi predstavnik predlagatelja podati dopolnilno obrazložitev k členom predloga
               zakona.</p>
               <p>Torej, gospod poslanec Jernej Vrtovec, želite besedo?</p>
               <p>Izvolite, hvala lepa.</p>
            </sp>
            <sp xml:id="SDT7-OZP-redna-28-2017-01-12.sp2">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi, strokovno osebje tega odbora in spoštovani
               predstavniki vlade, en lep dober dan ter vse dobro vam želim tudi v novem letu,
               konstruktivno delo vseh nas bo zagotovo obrodilo sadove. Nova Slovenija je predlagala paket, tako rekoč
               zakonov za pregon bančne kriminalitete. In en izmed delov tega paketa je tudi Zakon o
               sodiščih, ki ga obravnavamo v okviru te 1. točke tega dnevnega reda današnje seje.
               Gospe in gospodje, mi imamo bančno luknjo, ki smo jo sanirali konec leta 2013 v
               višini skoraj 5 milijard evrov. 5 milijard evrov. Ta bančna luknja je nastajala skozi
               kar dolgo zgodovinsko obdobje, se pravi od leta 1997 naprej, ampak kljub temu, da smo
               davkoplačevalci, posameznik je plačal zaradi bančne luknje 2500 evrov ali pa lahko
               govorimo, da država ta denar, se pravi 5 milijard evrov nameni za upokojence iz
               proračuna v petih letih, kljub temu, temu denarju nihče za to do zdaj ni odgovarjal.
               Nihče ni odgovarjal, ne kazensko in ne odškodninsko. Nihče ni pravnomočno odgovarjal.
               Se pravi, mi imamo, si predstavljamo, če karikiram, sredi Prešernovega trga nekoga,
               ki je bil ustreljen, rečemo pa, saj storilca ni, tako to izgleda v primeru bančne
               luknje. Medtem ko pa druge države, v naši soseščini niti ne, ampak Islandija, Irska,
               so ta problem zelo hitro rešili. Zelo hitro, sistematično rešili, in tisti, ki so iz
               bank odnašali denar, danes sedijo. Pravici je zadoščeno. In prav je, da bi ljudem
               prvič vrnili to zaupanje, se pravi, če so ljudje v nekaj dali, krili neko škodo,
               malomarnosti, kakorkoli, da so potem ti ljudje tudi obsojeni in tudi, da tisti, ki so
               denar na primer dali v davčne oaze, kamorkoli, da se ta denar tudi pripelje nazaj. Ni
               vsak slab kredit kaznivo dejanje, bodo mnogi tudi na današnji seji dejali in tudi sam
               se s tem strinjam, ni vsak slab kredit plod kaznivega dejanja. Ampak, dajmo ločiti,
               kaj je malomarnost in tudi malomarnosti v preteklosti, saj v bankah so se dogajale,
               tudi namerne malomarnosti torej, in mnogo je kaznivih dejanj, tudi skozi slabe,
               nezavarovane kredite, ki so bili dajani, tisti, ki sodelujete v preiskovalni Komisiji
               za ugotavljanje zlorab v bančnem sistemu lahko to potrdite, so bili dajani tako, po
               prijateljskih vezeh, na lepe oči, in veste, tukaj ni bilo leve in desne politike, ni
               bilo levih in desnih fantov, ampak bili so tisti pravi. Podali so si roke. Nekoč je
               minister Klemenčič dejal, ob vampih na Dolgem mostu, in so jurišali naprej. Vseh
               barv, ne levih ne desnih, ti ljudje so bili vse, predvsem pa delovali za svoje
               interese in svoje žepe. Ampak, kot resna in normalna država bi se morali vprašati kaj
               smo mi drugačna država, na primer od Irske, od Islandije, od Avstrije, pa spomnim na
               zadevo Hypo. V čem, zakaj smo mi takšna država, da tisti, ki so izkopali z bagri
               bančno luknjo, za to ne odgovarjajo. Kje se razlikujemo? Zakaj je temu tako v tej
               naši državi.</p>
               <p>In s tem namenom, je Nova Slovenija vložila ta paket teh zakonov, tudi z močno
               argumentacijo.</p>
               <p>No, ampak preden preidem na Zakon o sodiščih, še nekaj splošnih podatkov. Do konca
               leta 2016 je recimo skupaj Policija zaznala 228 sumov bančnih kaznivih dejanj, in
               škoda je bila predvidoma ocenjena na 779 milijonov evrov. Policija je doslej
               zaključila 138 sumov, 96 primerov pa je potem šlo naprej s kazensko ovadbo.</p>
               <p>No, če pa zdaj preidem naprej, od te statistike na sam naš predlog Zakona o sodiščih,
               naj povem, da je to en, da je to bil prvi zakon, ki ima podporo oziroma pobudo za ta
               zakon, da smo se za ta korak odločili je najprej dal minister Klemenčič sam, ko je
               bil še  predsednik
               preiskovalne komisije KPK konec leta 2013 ob odstopu tistega senata. Ampak, poglejte,
               izkušnje soočenja z bančnim kriminalom kažejo v bistvu na visoko mero neučinkovitosti
               celotnega pravosodnega sistema pri izvedbi postopkov, ki bi se potem dejansko
               zaključili s sodnim epilogom. V obliki obsodilne ali pa oprostilne kazenske
               sodbe.</p>
               <p>Mi smo nekaj časa čakali na Vlado, tudi potem, ko je šef SDT gospod Hari Furlan
               dejal, da v bistvu potrebujemo specializirani oddelek sodišča za pregon bančnega
               kriminala, to je predvidoma pol leta nazaj, sev tem obdobju ni nič zgodilo, saj v
               parlament nismo dobili nobene pobude, niti ne vem, če je ta pobuda na vladi ampak, če
               je prvi izmed tožilcev specializiranega tožilstva reče, da nekaj mi potrebujemo, da
               bomo dosegli bi jaz pričakoval, da vlada v pol leta pripravi in sprejme določen
               predlog pa tega ni na parlamentarnih klopeh. Posebej preiskovalna komisija je to
               predlagala. Zaradi tega smo se v Novi Sloveniji odločili, da bomo sami predlagali
               svojo novelo Zakona o sodiščih.</p>
               <p>In, razlogov kot sem že dejal, za dosedanjo neučinkovitost pristojnih državnih
               organov je več, to je dejstvo. In eden od njih je gotovo tudi to na kar opozarja
               tožilec Kozina, izjemna kompleksnost reševanja bančnega kriminala. Naj spomnim,
               priznani tožilec Kozina je tam okoli leta 2013 dejal: <q>"Tisti, ki so izropali
               slovenske banke bodo sedeli"</q>. Zelo hitro bodo sedeli. Tam ko sem bil že jaz poslanec,
               mislim da dve leti nazaj, je na moje vprašaje koliko jih sedi dejal, da gre za
               izredno problematiko tudi razumevanja potem naprej sodnikov tega problema, da
               policija naredi svoje delo, tožilci se trudijo in tako naprej, potem pa je problem na
               sodiščih. Kajti, gre za obliko kriminalitete, katere pregon zahteva izjemno visoko
               raven usposobljenosti, poznavanj delovanja bančnega sistema ter seveda
               osredotočenosti pristojnih pri procesu te obravnave.</p>
               <p>In, kot sem že prej dejal, glede vodje specializiranega državnega tožilstva, gospoda
               Furlana, ko je že izpostavil problem organiziranosti sodišč pri soočenju z bančno
               kriminaliteto in tudi zdaj poudarim, da je takrat dejal, da bi morali vzpostaviti
               takšno organiziranosti, ki bi dejansko zagotovila, da bi se s specifičnimi primeri
               ukvarjalo določeno število najbolj izkušenih sodnikov. In po njegovem mnenju in po
               mnenju vodje SDT bi sodišče ki bi se ukvarjalo samo s tovrstnimi zadevami primere
               obravnavalo hitreje.</p>
               <p>Specializirano sodišče torej predlaga tudi sklep poročila preiskovalne komisije o
               ugotavljanju zlorab v bančnem sistemu, to sem tudi že dejal. Se pravi imamo več
               organov v tej državi, ki nekako apelirajo na ta državni zbor, da se specializirano
               sodišče oziroma oddelek tudi ustanovi. In specializirani oddelki zagotovo
               predstavljajo hitro in učinkovito rešitev in so lahko dobra podlaga za morebitno
               kasnejšo vzpostavitev tudi lahko posebnega sodišča.</p>
               <p>Sama vsebina zakona, preprosto, predlog zakona predvideva torej uvedbo
               specializiranih oddelkov za bančno kriminaliteto pri okrožnih sodiščih. V te oddelke
               se razporedi sodnike, sodelavce in pomočnike, ki se za obravnavo bančne kriminalitete
               najbolj usposobljeni. In druga takšna poglavitna novost je, da naš predlog določa
               obveznost ministrstva, da zaradi visoke stopnje zahtevnosti tega področja osebam, ki
               delujejo v tem oddelku zagotavlja izpopolnjevanje, ki med drugim vključuje tudi
               pridobivanje znanj iz tujine.</p>
               <p>Zdaj, delovanje najbolj usposobljenih oseb znotraj oddelka za bančno kriminaliteto
               zagotovo prvič zagotavlja višjo raven posebne osredotočenosti. Zagotovo. Drugič:
               Izboljšuje pretok specifičnih znanj ter kot tretjič, dajejo oddelku tudi jasno
               odgovornost za soočanje z eno izmed najzahtevnejših oblik kriminala.</p>
               <p>In sodniki znotraj oddelka se bodo lahko posvečali, poudarjam, posvečali izključno temu delu torej
               bančnemu kriminalu, kar bo odpravilo njihovo obremenjenost z zadevami z drugih
               širokih področjih kazenskega prava. In ta problem je poudaril Hari Furlan.</p>
               <p>Še ena takšna izmed stvari, če jih argumentiram zakaj ta zakon. Z novelo zakona se
               dejansko doseže to, da se nek sodnik en dan ne bo ukvarjal s pregonom nekega
               terorista, če hočete ali kar koli drugega, naslednji dan pa se bo moral ukvarjati s
               pregonom bančnega kriminala. Se pravi, nekdo ki bo izključno delal na tem
               področju.</p>
               <p>Glede Zakonodajno-pravne službe vse pomisleke kar jih je Zakonodajno-pravna služba
               tega Državnega zbora smo v Novi Sloveniji upoštevali, z razliko od mnogokrat od
               kakšnega drugega predlagatelja bodisi je to Vlada. Glede očitkov Vlade bodo zagotovo
               bili, ni gotovo koliko denarja bo sprememba zakona zahtevala, vi na drugi strani
               izračunajte, koliko bi lahko pridobili nazaj denarja s tem predlogom. In torej tudi
               to, da se Vlada sklicuje na finančna sredstva ob vseh milijardah v bančnih luknjah in
               tako naprej, je nenavadno. Drugi očitek od vlade lahko pričakujemo, da zakon določa
               natančno oziroma, da zakon ne določa natančno nekatera kazniva dejanja naj bi bil
               pristojen novi oddelek ampak na to bomo vse potem v nadaljevanju, se pravi ko bo
               Vlada podala te argumente, ki si jih predstavljam kakšni bodo tudi potem v
               nadaljevanju lahko odgovorimo.</p>
               <p>In tudi kritika, da v zadevah oddelka za obravnavo bančnega kriminala ni vzeta
               pristojnost specializiranih oddelkov, ki že sedaj delujejo v okviru sodišča tudi eden
               izmed argumentov, je bil eden izmed argumentov Vlade, ki pa tudi ne vzdrži.</p>
               <p>Torej, pred vami je zakon, ki ustanavlja posebne oddelke in če ta Državni zbor hoče
               narediti to, da tisti ljudje, ki so z bagri kopali bančno luknjo, odnašali denar ven,
               tudi potem kazensko in odškodninsko odgovarjajo potem ta Državni zbor mora ta zakon
               sprejeti. Imate pa poslanci koalicije nasprotno možnost, da se ta zakon ne sprejme in
               bodo tisti, ki so skopali bančno luknjo z razliko od kriminalcev na Irskem, Islandija
               pa tudi druge evropske države, še naprej se prosto sprehajali po Sloveniji in
               kolobarili na druge pomembne položaje, kot bi bilo to vidno v zadnjih mesecih. In naj
               izpostavim, poglejte, stvari padejo po spisku, zadnje pol leta v bistvu dva iz faktor
               banke sta bila nepravnomočna seveda obsojena vse ostalo pa je v zraku oziroma stvari
               padejo. Problem je tudi dokazovanje, dokazni sklepi in tako naprej.</p>
               <p>Tako da, jaz sem zadovoljen, da končno imamo v parlamentu in na klopi to novelo
               zakona, ki je obljuba s strani enega izmed senatov KPK iz leta 2013.</p>
            </sp>
            <sp xml:id="SDT7-OZP-redna-28-2017-01-12.sp3">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem predstavnici Zakonodajno-pravne službe, gospe Nataši Voršič,
               izvolite.</p>
            </sp>
            <sp xml:id="SDT7-OZP-redna-28-2017-01-12.sp4">

               <speaker>NATAŠA VORŠIČ:</speaker>

               <p>Hvala lepa za besedo.</p>
               <p>Zakonodajno-pravna služba je na predlog zakona dala pisno mnenje v katerem je
               opozorila na več pravnih vprašanj v zvezi s predlaganim zakonom. Predlagani amandmaji
               Poslanske skupine Nove Slovenije določen torej večji del teh pravnih vprašanj
               rešujejo. Še vedno pa ostaja odprto vprašanje kazensko-pravne ustrezne opredelitve
               bančne kriminalitete in razmerja do obstoječega specializiranega oddelka, ki je že
               pristojen za obravnavo zahtevnejših kazenskih zadev.</p>
               <p>Z vidika skladnosti zakona pa je treba opozoriti na določbe, ki jih veljavni Zakon o
               sodiščih posebej določa za delovanje specializiranega oddelka po 40.a členu
               zakona.</p>
            </sp>
            <sp xml:id="SDT7-OZP-redna-28-2017-01-12.sp5">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem predstavniku Vlade, torej državnemu sekretarju gospodu Draku Satertu iz
               Ministrstva za pravosodje, izvolite.</p>
            </sp>
            <sp xml:id="SDT7-OZP-redna-28-2017-01-12.sp6">

               <speaker>DARKO STARE:</speaker>

               <p>Hvala gospa predsednica. Lep pozdrav sem poslankam, poslancem, drugim prisotnim.</p>
               <p>Torej, uvodoma bi rad posebej poudaril, da vlada tako kot izhaja tudi iz njenega
               mnenja torej ne očita predlagatelju teh  zadev, kot je spoštovani poslanec Vrtovec
               izpostavljal, ampak gre preprosto za mnenje Vlade v nekem prepričanju in pa hkrati
               zadevanju, da so cilji in pa namen predlagatelja absolutno na mestu in se z njim ni
               težko strinjati in kaže na to, kako se stanje duha in pa zavedanje v tej družbi
               katera področja kriminala, kriminalitete in pa katere dobrine, ki so predmet
               kazensko-pravnega varstva v Republiki Sloveniji določa na kazniva dejanja varujejo. V
               Kazenskem zakonu so ogrožena, so pomembna in je treba k temu pristopiti odgovorno,
               skrbno, vestno, predvsem pa hitro in učinkovito. Tako da, tukaj seveda ne gre za
               nobene očitke predlagatelju, načelno strinjanje, podpiramo namen in cilje, gre pa
               preprosto za mnenje, ki je iz pravnega vidika, z vidika postopkovne ustreznosti,
               zlasti z vidika pristojnosti za obravnavo določenih vrst kaznivih dejanj, ki je zelo
               jasno in določno opredeljena v Zakonu o sodiščih, v Zakonu o državnem tožilstvu za
               izjemno pomembne zadeve z vidika učinkovitosti postopka. Vemo, da gre za zapletena
               pravna vprašanja in na koncu lahko rezultirajo v učinkoviti uporabi pravnih sredstev,
               ne iz vsebinskih ampak postopkovnih razlogov.</p>
               <p>Tako da, tukaj se ne bom spuščal v tej razpravi uvodoma, lahko v nadaljevanju, če bo
               potrebno ker se popolnoma strinjam tudi s stališči in mnenji, ki jih je predstavila v
               imenu pravne službe Državnega zbora gospa iz pravne službe. Rad bi pa posebej
               poudaril, da v bistvu gre za to, da po našem mnenju ta pot ni primerna iz enega zelo
               preprostega razloga, bom uporabil prispodobo; če ugotavljamo, da je zdaj zunaj zelo
               mraz in da imamo v naši omari pet puloverjev ne bomo rešili problema, če bomo v ta
               prostor dali še eno omaro, torej oddelek, imamo pa isto število in enako kvaliteto
               puloverjev. In za to gre. Gre za to, da imamo kadrovske vire, potencial takšen kot ga
               imamo, institucionalno imamo rešitve tudi v obliki specializiranih sodišč, ki so bila
               prvič s tem istim namenom, zato da bi bil sistem na določenih področjih
               kriminalitete, sploh v funkciji sojenja bolj učinkovito ustanovljen že leta 2009.</p>
               <p>V letu 2011 je bila ta ureditev po Zakonu o sodiščih zapolnjena z ustanovitvijo še
               treh sodišč, specializiranih, ki delujejo na štirih območjih višjih sodišč –
               Ljubljana, Maribor, Celje in Ljubljana. In po našem globokem prepričanju, torej
               rešitev ni v novi omari oziroma oddelku, da tako rečem, ampak v kakovostni uporabi
               obstoječih procesnih možnosti vseh deležnikov v tej triadi od organov odkrivanja,
               obtoževanja in pa sojenja. Ker, kot rečeno bančni kriminal ali pa kateri koli drugi
               kriminal ne preganjajo oddelki ampak jih odkrivajo policisti, preganjajo tožilci in
               pa sodijo sodniki. In za to gre.</p>
               <p>In mi smo globoko prepričani, nenazadnje to izhaja tudi iz odločbe Ustavnega sodišča
               iz leta 2014, da je potrebno procese tako v organih odkrivanja in organih pregona in
               pa na sodiščih racionalizirati do te mere, da bodo procesna dejanja dejansko
               uporabljena učinkovito, hitro, predvsem pa odločna. Gre torej za področje upravljanja
               in pa učinkovitega izvajanja obstoječih nalog z orodji, ki so na razpolago tako
               organizacijski kot procesni zakonodaji. Vlada je v minulem letu, kot vam je znano, že
               poskušala olajšati pogoje, zato, da bi sodišča lažje organizirala procese. Tudi s tem
               namenom, da se lahko izvaja funkcija sojenja na področju bančnega gospodarskega
               oziroma organiziranega kriminala, kar je stvarna pristojnost tako specializiranega
               državnega tožilstva kot teh, tako imenovanih, specializiranih oddelkov na sodiščih. V
               ta namen je bilo omogočeno, da se z razporeditvijo oziroma z letnimi razpredi
               prerazporejajo okrajni sodniki na okrožna sodišča. Mi imamo trenutno v Sloveniji 912
               sodnikov, od tega mislim, da jih je okoli 490 okrajnih, ki so bistveno manj
               obremenjeni kot okrožni sodniki in tukaj je velik kadrovski potencial in možnosti, da
               se zadeve bolj učinkovito organizirajo in se zagotovi tudi bolj učinkovita funkcija
               sojenja. to je kar se tega tiče. </p>
               <p>Bilo je omogočeno s spremembo zakonodaje zdaj že, da lahko tudi organi odkrivanja
               neposredno, z uporabo neposrednih dostopov, tako do poslovnih registrov kot do
                  registra pravnih
               oseb oziroma gospodarskih subjektov, ugotavljajo povezane osebe<gap n="…"/> In tako naprej, da
               ne naštevam. Skratka celo kopico organizacijskih in postopkovnih ukrepov je že bilo
               uvedenih v spodbudi da se olajša delo na tem področju. Seveda, če spet porabim
               prispodobo, če imamo v obliki lopate, kot orodja na razpolago štiri, pet lopat in če
               nihče ne primer ali pa jo zelo počasi prime vsako lopato posebej ni rešitev v tem, da
               dodamo še eno lopato ampak je treba, kot rečeno, z upravljanjem poskrbeti, da smo vsi
               skupaj bolj učinkoviti. In tukaj gre predvsem za odgovornost tistih, ki vodijo te
               procese tako v fazi odkrivanja pregona in pa sojenja. </p>
               <p>Mislim, da je tukaj napredek bil narejen, nenazadnje to kažejo tudi podatki glede
               časa trajanja posameznih faz tega postopka je pa seveda s tem namenom veliko
               pričakovanje in naše prepričanje, da ambicija, da se pogoji za še bolj učinkovito in
               hitro postopanje v tovrstnih primerih tudi. Torej, na področju bančnega kriminala
               bodo zagotovili s predlagano novelo ZKP. Namreč, gre za to, da bistvo predkazenskega
               postopka je to, da se odkrijejo dokazi in pa storilci. Zelo tipični za gospodarski
               kriminal je, da se že praktično ob zaznavi kaznivega dejanja ve, kdo je osumljen.
               Tukaj je največji napor in pa vprašanje uspešnosti dokazovanja krivdne odgovornosti,
               torej da je ta tudi dejansko dejanje storil naklepno.</p>
               <p>Veste, da eden izmed ukrepov predlaganih, predvidenih, jaz upam in verjamem, da bo to
               prišlo v Državni zbor in da bo Državni zbor sprejel, je tudi ta, da se bomo na
               področju krivdne odgovornosti približali oziroma poenotili z Evropsko unijo torej, da
               pri tovrstnih kaznivih dejanjih ne bo potreben več tako imenovan obarvani oklep ampak
               eventualni oklep, kar bo olajšalo, pomembno lajšalo tudi dokazovanje krivde.
               Absolutno pa olajšamo in dajemo možnosti, da bo že v fazi odkrivanja in pa odločanja
               ali pregon da ali ne torej in policiji in tožilstvu dajemo na razpolago možnost
               hitrejšega pridobivanja dokazov in zavarovanja dokazov v obliki preiskovalnih dejanj
               in pa zavarovanja teh tako imenovanih dokaznih sredstev. Globoko verjamemo, da je to
               bolj prava pot, torej da dodamo kakšen nov pulover ali pa izboljšamo kvaliteto
               puloverjev ne pa da dodam osamo eno omaro v katero nimamo kaj dati. Potrebujemo
               orodja!</p>
               <p>Absolutno se strinjamo s predlagateljem, da je pomembno tudi usposabljanje in
               izobraževanje, to je na tem področju za naše organe odkrivanja in pregona neka
               noviteta, to tudi sami poudarjajo. Tovrstnih izkušenj v preteklosti niso imeli
               priložnosti ali pa je niso pridobili. Zaradi tega smo v letu 2016 v okviru centra za
               izobraževanje v pravosodju izvedli cel niz seminarjev, usposabljanj, delavnic, tako
               za sodnike, tožilce, druge strokovne sodelavce, ki v bistvu so odgovorni in jim je
               naloga, da se ukvarjajo s tem področjem in to je en delček prispevka.</p>
               <p>Absolutno pa mislim, da bo vsaj za naprej pomembno vsaj procesno olajšalo ali pa
               omejilo tveganje tudi zastaranj, sprememba zakonodaje, ki ste jo lansko leto v
               Državnem zboru na predlog vlade sprejeli, da so se zastaralni roki določenih kaznivih
               dejanj pomembno podaljšali. Kar sicer ne sme biti seveda potuha za organe odkrivanja
               in pregona ampak v bistvu z vidika javnega interesa, ki ga varujejo dobrine, ki so
               predmet kazensko-pravnega varstva na nek način olajša to tveganje in zagotavlja, da
               bo javni interes, tudi v tem pogledu lahko uresničen, zaščiten, zavarovan čeprav
               mogoče s kakšnim letom ali dvema zamika. </p>
               <p>Tako da, iz vseh teh razlogov, da se ne spuščam, kot rečeno, namen s katerim se vlada
               absolutno strinja precej podnorimran predlog, zlasti z vidika prehodnega obdobja
               prenosa zadev, obstoječih in tako naprej, kar je bilo na nek način sicer poskušano,
               da se popravi s temi predlaganimi amandmaji ampak zadeva, kot rečeno, je zelo
               kompleksna in iztega tudi procesnega vidika bi predstavljala veliko tveganje, ker
               vemo, da običajno v procesu potem obramba uporablja vse možnosti in običajno zadeve
               padajo na procesnih zadevah. Ampak, kot rečeno, v  osnovi Vlada ne očita, se globoko strinja s tem,
               podpira to razmišljanje in da se debata o tem seveda čim bolj javno odpira. Verjame
               pa, da pot, ki bo prišla tudi na neki način v parlament, da se naj odloča skozi
               predlagano spremembo Zakon o sodiščih, ki bo kompleksno zadevo uredila celovito tudi
               z vidika kot veste enovitega sodnika enovitega sodišča v kontekstu mreže sodišč torej
               tudi organizacijskih ukrepov, ki kot celota bodo po našem globokem prepričanju lahko
               pomembno prispevali, da bodo postopki hitrejši in da bo organizacija dela tudi na
               sodiščih olajšana z vidika zagotavljanja sojenja v razumnem roku organizacije
               procesov vzdržoma od začetka do konca z organizacijo procesnih opravil, dejanj.
               Nenazadnje lahko to tudi vidite je že mislim, da v parlamentu zakon, ki ga je
               pripravila Vlada o pravdnem postopku, kjer je poseben na zakonski ravni zapovedan
               ukrep, da se pred začetkom procesa nad tem pred obravnavnem naroku mora sodnik
               sprejeti program, na katerem je določen terminski plan vseh narokov, ključna
               vprašanja, odgovori na pomembne pritožbene zadeve itd., kar na neki način osredotoča
               Meritom in pa potem olajša izvedbo samega procesa, ki naj bi rezultiral odločitvi
               kakršnikoli bo, ampak v bistveno krajšem oziroma razumnem času.</p>
               <p>Še enkrat na koncu poudarim. Zelo podpiramo prizadevanje, namen, cilj predlagatelja.
               Ne strinjamo se samo v poti in iz tega razloga nekako predlaganega zakona ne
               podpiramo. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp7">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa. Obveščam vas, da poslanca dr. Bojana Dobovška nadomešča poslanka gospa
               mag. Bratušek in poslanca dr. Vinka Gorenaka nadomešča poslanec mag. Andrej Šircelj.
               Sedaj sprašujem ali želi besedo predstavnik Državnega sveta? Torej državni svetnik
               gospod Rajko Fajt izvolite.</p>
            </sp>
            <sp xml:id="SDT7-OZP-redna-28-2017-01-12.sp8">

               <speaker>RAJKO FAJT:</speaker>

               <p>Gospa predsednica hvala za besedo. Spoštovani gospe in gospodje. Lepo
               pozdravljeni.</p>
               <p>V Državnem svetu smo v preteklosti že večkrat opozorili na problematiko bančnega
               kriminala, bančnih lukenj in pa seveda predvsem na počasnost preiskovanja in
               neučinkovitost preganjanja, zato mora tudi tako kot je predstavnik Vlade tudi
               povedal, da morda pot ni najbolj prava, ampak kljub vsemu je Komisija za državno
               ureditev predlog zakona obravnavala in predvsem ga podpira v prizadevanjih
               predlagatelj torej, da se izboljšajo postopki pri pregonu bančnega kriminala. Kot je
               bilo ravnokar povedano nekateri instrumenti že obstajajo, vendar se na sami komisiji
               tudi zastavlja vprašanje zakaj se nič ne zgodi. Zakaj toliko zadev gre mimo, zakaj ni
               nekako potegnjenih zaključkov oziroma zakaj se zadeve ne zaključijo? Kot je
               predlagatelj sam povedal se tisti, ki so te bančne luknje povzročili še vedno
               svobodno sprehajajo.</p>
               <p>Pričakovanje javnosti in pa predvsem ažurnost ali pa hitrost postopkov seveda so zelo
               velika. Žal kot sem že prej povedal se seveda niso uresničila. Ti dolgotrajnost
               oziroma neučinkovitost postopkov seveda ruši zaupanje državljanov v pravosodje, ki
               kot vemo že tako nekako ni na visoki ravni. Člani komisije so se strinjali, da v
               primeru pregona bančnega kriminala gre sicer za izredne kompleksne zadeve in zato smo
               tudi podpirali predlog, da so nujna potrebna specialna znanja sodnikov, ki vodijo te
               postopke in bi zato morali biti samo določeni sodniki, ki bi se posvečali izključno
               tem področjem.</p>
               <p>Člani komisije sicer se zavedajo nekaterih pomanjkljivostih predlagatelja zakona, na
               katere je opozorila udi Zakonodajno-pravna služba in pa predstavniki ministrstva na
               sami komisiji. A hkrati 
               poudarjamo, da je treba izrabiti vse možnosti, ki vodijo v učinkovitejši pregon
               bančnega kriminala in zato smo nekako bili mnenja, da mora Ministrstvo za pravosodje
               predlog zakona preveriti s stališča uporabnih in dobrih rešitev, ki lahko pomagajo
               pri uspešnejšem pregonu bančnega kriminala in odkrivanja zlorab davkoplačevalskega
               denarja. Seveda smo se strinjali, da je treba biti pazljiv pri uvajanju sprememb v
               sodni sistem, saj lahko vsaka organizacija povzroči, da se tako milo izrazim, pretres
               delovanja sistema. Opozarjamo na problem nadaljnje specializacije, tako kot nam je
               predstavnik ministrstva že na sami komisiji tudi povedal in seveda specializacije
               sodnikov. Kajti, ugotavljamo, da že obstoječi sistem, kot je bilo tudi danes že
               povedano, omogoča oziroma določa ustanovitev specializiranega oddelka za sojenje v
               zahtevnejših zahtevah organiziranega in gospodarskega kriminala, korupcije in drugih
               podobnih dejanj in zato bi razmerje tega oddelka bilo seveda potrebno z eno takšno
               mero pazljivosti umestiti v ta sistem.</p>
               <p>Prav tako so člani komisije zastavili tudi vprašanje opredelite stvarne pristojnosti
               specializiranega oddelka za sojenje v zadevah bančnega kriminala in opozorili na
               pomanjkljive prehodne določbe. Namreč, ni jasno kaj je z zadevami oziroma kaj bo s
               primeri, ki so že v obravnavi oziroma ki bodo prišli v obravnavo v vmesnem obdobju.
               Torej, če zaključim. Komisija podpira prizadevanje predlagatelja, da se naredi premik
               na področju ugotavljanja bančnih lukenj, predlagatelju pa predlagamo, da pripombe
               Zakonodajno-pravne službe skrbno prouči in jih tudi upošteva ter svoj predlog zakona
               morda še izboljša. Hvala.</p>
            </sp>
            <sp xml:id="SDT7-OZP-redna-28-2017-01-12.sp9">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa. Želi besedo predstavnik Sodnega sveta? Predsednik gospod dr. Marko Novak.
               Izvolite.</p>
            </sp>
            <sp xml:id="SDT7-OZP-redna-28-2017-01-12.sp10">

               <speaker>DR. MARKO NOVAK:</speaker>

               <p>Hvala lepa. <gap n="…"/><stage>/ izključen mikrofon/</stage> Naša pripomba je bolj sorazmerno kratka, bolj
               organizacijske narave, predvsem je treba paziti na obremenjenost sodišč. V glavnem se
               tukaj nanaša na Okrožno sodišče v Ljubljani, ki je že sedaj preobremenjeno, pa tudi
               pri ureditvi pristojnosti pritožbenih sodišč, <stage>/ nerazumljivo/</stage> ampak bolj
               organizacijske narave samo. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp11">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa. Besedo so dobili vsi vabljeni, tako da prehajamo na razpravo in
               glasovanje o členih in vloženih amandmajih. Odboru predlagam, da se razprava o vseh
               členih ter vloženih amandmajih združi v skladu s prvim odstavkom 128. člena
               Poslovnika Državnega zbora. Po opravljeni razpravi bi opravili glasovanje o
               amandmajih, nato pa glasovali o vseh členih skupaj. Ali kdo temu predlogu nasprotuje
               oziroma ima kakšen drugačen predlog? Ne. Odpiram razpravo in dajem besedo članicam in
               članom odbora. Izvolite, spoštovana kolegica mag. Alenka Bratušek.</p>
            </sp>
            <sp xml:id="SDT7-OZP-redna-28-2017-01-12.sp12">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Praktično ne mine seja, tudi Državnega zbora, da ne bi vsaj pri eni
               točki govorili o bančni luknji. Dejstvo je, nastala je, njena sanacija je bila
               ekstremno draga. Ampak drugo dejstvo pa je, da je od sanacije, se pravi od decembra
               2013 preteklo več kot tri leta. Bančna luknja je v veliki meri, v največji meri
               nastala v letih 2005, 2006 in 2007. Se pravi, je od takrat preteklo 10 oziroma 12
               let. Danes poslušati o mrazu, omarah in puloverjih, ki jih imamo,  pa nas vseeno zebe, mislim, da je
               malo neodgovorno, spoštovani državni sekretar. Če je vse tako, povejte, kaj naj
               naredimo, kaj naj sprejmemo, s čim naj prisilimo tiste, ki morajo delati, da bodo to
               oddelali. Ljudje ne morejo gledati, ne morejo gledati, da se za takšne milijarde v
               naši državi ne naredi nič. In zdaj jim naj jaz rečem, imamo omaro, imamo puloverje,
               pa nas kljub temu zebe, imamo lopate, ki jih nihče ne prime; to so bili argumenti. To
               je neodgovorno. Neodgovorno. Če nismo v 12 letih sposobni teh zadev pripeljati vsaj
               pred sodišče, potem naredimo križ in recimo, tega ni. Če je ta predlog vsaj en pravi
               korak, majhen korak v bolj pravo smer, kar ste rekli, da bi bil, zakaj potem ne
               poskusimo. Dejstvo je, da stvari ne grejo tako, kot bi morale iti. In jaz se resnično
               sprašujem, kaj lahko, ne, kaj lahko, kaj moram kot poslanka narediti, da se bodo te
               stvari začele odvijati tako, kot je treba. Ker nihče nam ne verjame, nihče. Mislim,
               saj človek pri zdravi pameti ne more razumeti, da je 12 let od nastanka, če gre za
               kaznivo dejanje, da ta še kar tam nekje čaka, ne vem, do kdaj. Resnično je to težko
               razumeti. In očitno nekaj v našem sistemu ne deluje. Ne vem, je treba postaviti roke,
               v kakšnem času morajo svoje delo opraviti tudi tožilci, tudi policisti, ne da se
               stvari vlečejo v nedogled. Povejte, kaj naj naredimo, v katero smer naj predlagamo
               spremembo zakonodajo, da se bo stvar odvila v pravo smer. Da pa stvari v pravosodju -
               pa vse skupaj dam tja, tožilstvo, sodišča, policija, vem, da ne spada, ampak jo bom
               zdaj dala tudi v ta paket - ne delujejo, vam pa na konkretnem primeru povem,
               konkretnem, ne bom z imeni in priimki, če pa boste hoteli, pa tudi. Če naša policija
               in tožilstvo v treh letih nista sposobna pripeljati primera zlorabe položaja, kjer
               naj bi prišlo do nematerialne koristi, zagrožena kazen do enega leta, v treh letih
               takšnega primera niso sposobni pripeljati do konca, ga dati na sodišče ali pa reči,
               ne, stvar ni za sodišče, potem nam ni pomoči. Potem milijardnih zadev ne bomo rešili
               niti v sto letih. In to je problem. Ampak ne nam govoriti, saj vse imamo, vse je
               dobro, vse je fino, stvar pa ne funkcionira. Povejte, kaj želite, kdo rabi več
               pooblastil, ali določimo roke, nekaj povejte, kaj naj naredimo, da se bodo stvari
               premaknile v pravo smer. Samo ne nam razlagati vsakič znova, da se ne da nič
               narediti. Ne rečem, da so ti sklepi, amandmaji in tako naprej najboljša možna stvar
               in najboljša možna pot, ampak naj nam nekdo od vas, ki ste na oblasti, pove, kaj
               rabite, da bodo stvari tekle tako, kot je treba.</p>
            </sp>
            <sp xml:id="SDT7-OZP-redna-28-2017-01-12.sp13">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem gospodu Dušanu Verbiču.</p>
            </sp>
            <sp xml:id="SDT7-OZP-redna-28-2017-01-12.sp14">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsednica. Spoštovane poslanke in poslanci, ostali prisotni,
               prav lep pozdrav!</p>
               <p>Moram priznati, da se bom ogradil od razprave zadnje razpravljavke, glede na to, da
               bi lahko okrog tega takoj vzpostavili nek dialog, pa vemo, kaj to pomeni, in mislim,
               da to ni primerno za ta odbor. Sam se bom bolj opredelil v svoji razpravi, kar se
               tiče predloga predlagatelja. Moram priznati, da je že v uvodni predstavitvi neke
               zadeve izpostavil, ki jih preprosto moram tudi komentirati, kajti to so zadeve, ki so
               bile že nekajkrat izpostavljene tudi na različnih odborih Državnega zbora kot tudi na
               plenarnih sejah. In zanimivo je, da ima človek vedno bolj občutek, da s to politično
               retoriko je zelo zanimivo vseskozi operirati, vprašanje pa je, koliko je resnične
               volje in želje, da se te zadeve resnično uredijo.</p>
               <p>Naj grem na začetek. Stališče Zakonodajno-pravne službe, mislim, da je spoštovana
               zelo lepo izpostavila, da predlagatelj je dobesedno  svoj predlog postavil tako, da se je pojavila vrsta
               pravnih vprašanj, sam bi se pa dotaknil zgolj enega, in sicer, kjer je zapisano:
               <q>"Potreben bi bil preizkus ustreznosti opredelitve bančne kriminalitete."</q> Zame osebno
               je dejansko to ključno in mislim, da tudi poznavalci in izvršilna veja oblasti se
               tega zelo močno zaveda. Tu se bom navezal takoj na besede predlagatelja, ki je v
               svoji razpravi oziroma predstavitvi omenil spoštovanega državnega tožilca dr. Kozino.
               In tu je tisto, kar sem si prej dovolil reči, ali je resnično v Državnem zboru prava
               volja, da se naredijo premiki, ali pa gre zgolj in predvsem za namen, da se
               potencialne volivce tako ali drugače nagovarja. Zakaj te besede. Tisto, kar sem
               pogrešal pri sklicevanju na tega državnega tožilca, za katerega mislim, da lahko kar
               rečem, da je med odličnimi poznavalci gospodarskega, sploh pa bančnega kriminala, je
               zame pomembno in za Državni zbor, ko se preprosto ne želi dobesedno te besede
               ponavljati, sam pa jih bom, dokler ne bomo res dosegli nekih premikov. Kaj je dr.
               Kozina pred letom in pol ali dvema rekel. Poleg tega, kar je predlagatelj omenil,
               menim - seveda, tudi to je pomembno -, da ste pa ključno izpustili. Dr. Kozina je
               rekel nekako tako, upam, da bom pravilno povedal, da <q>"vse zlo glede neučinkovitega
               pregona bančne kriminalitete je bilo storjeno v tem Državnem zboru."</q> In ko smo se na
               to temo potem tudi nekajkrat pogovarjali, da to pomeni, da je zakonodaja, kar se tiče
               Kazenskega zakonika, Zakona o kazenskem postopku, Zakon o gospodarskih družbah, s tem
               posredno tudi vezano na Zakon o pranju denarja in morda tudi področje zakonodaje, ki
               je vezana na vrednostne papirje, preprosto v času, ko se je ustanavljal slovenski
               pravni red, za katerega vemo, da imamo dobesedno germanski pravni red, so se tovrstne
               zadeve urejale, bom tako rekel, morda nehote pomanjkljivo. In se takoj navežem, kot
               je tudi predlagatelj omenil v svoji razpravi, kako lahko Avstrija ali Islandija
               uspešno praktično že zaključita tovrstne postopke. Preprosto, če pogledate avstrijsko
               ali nemško zakonodajo, na katero se vsi tako močno sklicujemo in jo povzemamo ter
               prepisujemo, se dogaja, da je Avstrija primer Hypo banke, ker menim, da se lahko
               pogovarjamo z imeni pravnih oseb, so lahko v dobrem letu zaključili na prvi stopnji
               zoper storilce, ki so prekršili neko poslovno, če temu lahko tako rečem, normo ali
               etiko bančništva, in temu primerno so tudi zaključili postopek, ker so tako v
               kazenski kot procesni zakonodaji dosledno sledili opredelitvi, kateri so tisti bančni
               posli, ki odstopajo in imajo znake kaznivega dejanja. Marsikateri v Republiki
               Sloveniji je bil začuden, ko so avstrijski organi pregona celo bili na našem ozemlju,
               in smo se zgražali, zakaj pa to. Vendar pokazali so, da se da učinkovito dobesedno
               izvesti pregon povzročiteljev, če imaš za to tudi materialne in procesne zakone.
               Omenjena je bila tudi Islandija in zaradi tega sem tudi uvodoma rekel, da se nekako
               ne morem strinjati s predlagateljem, ali pa je moja teza bila, da imamo veliko besed,
               želimo pa očitno zelo malo; politična retorika je zelo prisotna, vsaj na tem
               področju. Preprosto, zelo redki poslanci v Državnem zboru želijo v svojih
               komentarjih, če se že navaja primer Islandije, tisto bistvo, kako je lahko Islandija
               uspela v relativno kratkem času sanirati bančni sistem. In tisto, kar je razveseljivo
               za Islandijo, da imajo celo občani simbolične rente po zaključku uspešne sanacije
               bančnega sistema za vloženi denar. Ampak dejstvo je, da Islandija je imela pred
               nastankom  tako
               imenovane bančne ali gospodarske krize v svojih zakonskih ureditvah urejeno tako, da
               so lahko organi pregona zelo dosledno in hitro stopili na prste tistim, ki so to
               povzročili in na koncu tudi materialno odgovarjali, ne samo kazensko. In tisto kar je
               pa najpomembnejše je pa vlada Islandije, ko se je soočala s tem, odločila se, da vse
               banke, ki so bile v državni lasti, jih je preprosto spustila ali sprožila v postopke
               stečaja. In kaj je bilo v Republiki Sloveniji? Čuvana dokapitalizacija, ki je bila
               takrat izvedena pod vodstvom moje predhodnice, ki je razpravljala, saj v znesku nekaj
               manj kot 3 milijarde in tisto kar je v tem primeru še najpomembnejše, naša zakonodaja
               sploh ni bila temu primerno urejena. In ko smo se tudi takrat na podlagi tistega
               srečanja, ki je bil prisoten, dr. Kozinc, pogovarjali o tem, zakaj je v Republiki
               Sloveniji tako imenovana ohlapna ali luknjičasta zakonodaja, mislim da smo bili bolj
               vsi v neki onemelosti in noben se preprosto ni hotel izjasniti ali zavedati, da pri
               prenosu avstrijske ali nemške zakonodaje so se očitno na tak ali drugačen način
               tovrstne določbe, vključno tudi v Zakonu o bančništvu spustile. In to je realnost. In
               danes se sedaj pogovarjamo, da bomo uspešen pregon povzročiteljev kar na enkrat preko
               noči lahko izvedli, s tem, da bomo uvedli ali spremenili na področju sodne veje
               oblasti specializirani oddelek za pregon storilcev bančne kriminalitete. Mislim, da
               je to popolnoma zgrešeno, kajti kaj pa bo ta specializirani oddelek vrhunskih
               sodnikov lahko odločal, če pa v obilici stotin na obtožnih predlogov sploh nimamo
               pravnomočnih obtožnic in to imamo vprašanje potem tudi za predlagatelje. To pomeni in
               sam pričakujem od resornega ministrstva, da bo to kar je bilo že nekajkrat dana
               obljuba, da bo tako na kazenskem kot tudi na procesnem delu v relativno kratkem času
               bistveni premik na tem področju in jasna sporočila, da se tovrstnim kakršnimkoli
               odmikom od normalne poslovne prakse lahko zelo hitro stopi na prste tistim, ki to
               povzroči. Kako rešiti za nazaj, pa ta hip ne bi kakorkoli komentiral, kajti bojim se
               in se tukaj v neki smeri tudi načeloma strinjam z dr. Kozincem, ki je rekel nekako
               tako, da se boji, da bo večina zadeva zastaranih. In kaj se danes dogaja, ki v tem
               primeru bom si dovolil dati tudi v neki smeri kritiko naši sodni veji oblasti,
               predvsem Vrhovnemu sodišču, primer ki se je soočil in smo poslanci se soočili z njim,
               tudi z njim, ko bančne parlamentarna preiskovalna komisija želela pridobiti določene
               informacije s strani bank potem sodne veje oblasti in zanimivo, da sodišče v Mariboru
               in Celju je ugodilo, da se določene listine lahko pridobijo, zanimivo, v Ljubljani pa
               ne. In moje temeljno vprašanje je, ali ni dolžnost Vrhovnega sodišča Republike
               Slovenije tudi, da se judikati v podobnih primerih dosledno izvajajo na vseh oddelkih
               v Republiki Sloveniji. Je to en majhen delček, ampak menim pa, da je sila pomembno
               sporočilo ali se želi tovrstnim zadevam resnično narediti premik v tisto, ki vsi
               želimo. Tako, da kar se tiče tega samega predloga, strinjam se z vsemi razpravljavci
               pred menoj, da hotenje prav gotovo je na mestu in je pravo, vendar nič ne pomeni, da
               imamo skupino vrhunskih sodnikov, ki pa preprosto ne bodo imeli nobenega dela, če ni
               pravnomočnih obtožnic.</p>
               <p>Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp15">

               <speaker>PREDSEDNICA KSENIJA KORENJAK KRAMAR:</speaker>

               <p>Hvala lepa.  Izvolite,
               predlagatelj.</p>
            </sp>
            <sp xml:id="SDT7-OZP-redna-28-2017-01-12.sp16">

               <speaker>JERNEJ VRTOVEC (PS NSi):</speaker>

               <p>Najlepša hvala in najlepša hvala tudi za te razprave, ki jih danes delimo.</p>
               <p>Mislim, da so popolnoma na mestu, in da je to vredu. Sedaj najprej glede Vlade in
               puloverjev, takrat se gospod Stare slikovito izrazil. Jaz pa mislim, da moramo imeti
               v omari različne puloverje. Ene za pomlad, ene za jesen ene za zimo in to je tista
               prava učinkovita stvar in če, sem še enkrat dejal, še enkrat bom poudaril, mislim, da
               tukaj finančna sredstva ne morejo biti ovira. Na drugi strani, kaj se, kakšna je
               lahko in kam. Govorili ste tudi o ukrepih, ki jih je v preteklosti ministrstvo
               predlagalo, ampak učinkov teh ukrepov ni zaslediti. Pa naj spomnim na en medijsko
               odmeven primer za Factor banko, ko sicer so bile pri Factor banki dve nepravnomočni
               obsodbi sicer, ampak vse ostalo pa pada, ampak kakor je dejal tudi gospod Kozina, ni
               problem na policiji, ni niti problem na tožilstvu, zakaj specializirani oddelek, in
               če pač v tej omari ne bi bilo puloverjev in jih bo treba tja dati zaradi tega, ker se
               bodo ti ljudje izključno s tem bančnim kriminalom ukvarjali, ker bi poznali tematiko,
               ker bi bili sleng, notri bi bili. In zaradi tega tukaj sledimo dvema sklepoma, tudi
               sklepu, ki ga je gospod Verbič sprejel in sicer, ustanovitev specializiranega oddelka
               sodišča kot to predlaga preiskovalna komisija. Soglasno bo ta sklep v Državnem zboru
               sprejet. Soglasno je bilo to poročilo Logarjeve komisije sprejeto in tudi predstavnik
               SMC v tej komisiji je za to glasoval, potem je pa to šlo na Državni zbor na plenarno
               zasedanje in smo vsi poslanci tam prisotni, glasovali za to, da se ustanovi v bistvu
               poseben oddelek sodišča. In se strinjam, nove sodnike, če je teh premalo, je treba
               dati v to omaro. Problem pa je v tem, da mi veliko govorimo, tudi v preteklosti,
               veliko govorimo, učinkov pa ni in jaz se eno stvar bojim, gospod Stare, ko se bova
               midva srečala čez tri leta nekje na Cankarjevi ali kjerkoli po Ljubljani kjer se
               srečujemo največ, vemo glede na, da ne bo kdo kaj mislil, ampak problem bo o tem, da
               takrat verjetno bomo bili pri eni novosti, to da tista dva, ki sta bila sedaj
               nepravnomočno obsojena, bosta potem oproščena, nič jih bo kazensko in odškodninsko
               odgovarjalo. Potem bo problem. Potem bo problem in dam govoriti, to ni vredu kar
               predlaga Nova Slovenija, bi jaz pričakoval, da pride Vlada z nasprotnim predlogom na
               sejo. V redu. S sprotnim predlogom in če že sprejmem argument, da ne boste tega
               zakona podprli, ker ima Zakonodajno-pravna služba neke pomisleke, pa ob tem naj
               spomnim, da boste dali v parlamentarno proceduro nek Zakon o tujcih, sicer učinkovit
               zakon, ampak takrat boste Zakonodajno-pravno službo povozili, pa bo zakon bil
               sprejet. Zakonodajno-pravna služba ima takšna in drugačna mnenja. Takrat, ko
               Zakonodajno-pravna služba opozarja opozicijo, takrat se ta mnenja zelo upoštevajo,
               takrat pa je v obratni smeri, se pač ne, ampak saj to jaz razumem s pozicije moči ne
               pa s pozicije vsebine argumenta. Jaz bi res pričakoval do Vlade, da pride s predlogom
               kako stvari izboljšati. Gospod Verbič, to se opravičujem, če sem vmes glede gospoda
               Kozine pozabil. Gospod Kozina, vam jaz lahko povem, na isti seji sva bila in smo ga
               vsi slišali, ko je dejal, zakoni ki so omogočili bančno luknjo, so se pisali v tem
               Državnem zboru in v tem trenutku je on navedel še potem točne zakone in kdaj so bili
               sprejeti posamezni zakoni in veste kaj, pod vsemi vladami in to kar govori gospa
               Bratušek je res, največja bančna luknja se je kopala 2005, 2006, 2007, zagotovo,
               ampak jaz pa mislim, da moramo tukaj preseči politične razlike, dejansko, in iti
               iskati tukaj odgovornosti, kazenske in odškodnine. In premalo je reči kaj Nova
               Slovenija, kaj je tukaj pri tem predlogu naredila narobe s strani Vlade in celotnih
               oddelkov, ki lahko pripravijo deset krat boljše  zakone, bi to pričakoval. Sploh potem, ko ne samo
               Logarjeva komisija, ki jo je podprla tudi SMC, to poročilo, ki predlaga Državnemu
               zboru to ustanovitev, tudi gospod Klemenčič je s tem namenom, če se ne motim, vsaj po
               poročanju medijev, obiskal Islandijo. No, pa so iz piar službe Ministrstva za
               pravosodje – ne vem, ali je kakšen piarovec tukaj -, ste medijem sporočili naslednje:
               <q>"Praksa je pokazala, da bo treba ustanoviti tudi specializirano sodišče, ki se bo
               ukvarjalo samo s tovrstnim kriminalom."</q> <stage>/ oglašanje v ozadju/</stage> Ja, lažje je še oddelek
               ustanoviti kot sodišče. V redu? Zdaj se pa znotraj hiše zmenite, ne pa da eni
               govorite znotraj SMC tako, spet drugi drugače govorite. Potem, veste, ne samo
               opozicija, zmedeni so tudi ljudje. Torej, dvakrat ste glasovali za specializirani
               oddelek ali pa za specializirano sodišče, prvič v Državnem zboru, drugič pa ste tako
               sporočili z ministrstva. Jaz bi želel tu samo premike v teh korakih, samo premike v
               teh korakih. In če danes rečete, da je ta predlog Nove Slovenije za zmečkat, pa ga
               vržemo v smeti, potem pridite pa naslednji teden z novim predlogom. In se ne bom
               strinjal s tem, da bo argumentacija v tem, da se reče, mi ne znamo diagnosticirati,
               kaj je bančni kriminal in kaj ne. V redu, če ne znamo tega diagnosticirati, ampak
               kakšni so bili naši koraki do zdaj, od leta 2006 naprej, da bi ta problem, kaj je
               bančni kriminal in kaj ne, diagnosticirali. In sem uvodoma dejal, ni vsak slab kredit
               kaznivo dejanje, zagotovo ne, ampak pod vprašaj postavljam, ali je malomarnost
               kaznivo dejanje, in da tisti, ki je bil, če že ni šlo za kaznivo dejanje, v
               preteklosti neuspešen, pa ga potem ta Vlada - kot šef kreditnega odbora neuspešen –
               imenuje na neko drugo funkcijo. Ali je to dobra praksa ali je to slaba praksa? Ni
               dobra praksa! No, super. Jaz bi želel samo korake, da se to prepreči za naprej. Zdaj,
               ali je tu Nova Slovenija naredila piar potezo na tem področju, gospod Verbič, mislim,
               tudi če bi šlo za piar potezo, saj to je politika, ampak vam čisto pošteno povem, da
               je šlo za pošteno potezo, kjer smo sledili tako ministru kot Logarjevi komisiji s tem
               sklepom. Recite drugič, hvala, ker ste to pripravili, mi bomo pa še boljše ideje
               prinesli na mizo. In potem bom jaz rekel, ja, to pa je naša Vlada.</p>
            </sp>
            <sp xml:id="SDT7-OZP-redna-28-2017-01-12.sp17">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Razpravo nadaljuje gospod Igor Zorčič.</p>
            </sp>
            <sp xml:id="SDT7-OZP-redna-28-2017-01-12.sp18">

               <speaker>IGOR ZORČIČ (PS SMC):</speaker>

               <p>Hvala za besedo. Lep pozdrav vsem tudi z moje strani!</p>
               <p>Jaz bom tako povedal, jaz a priori ne zavračam ideje o nekih specializiranih
               oddelkih, vendar pa mislim, da mora biti razprava in, recimo, strokovna podlaga
               zakonu, ki prinaša tako novo ureditev, bistveno bolje utemeljena, kot je v primeru,
               ki ga imamo pred sabo. Zdaj se ne bom spuščal v te posamezne pomisleke
               Zakonodajno-pravne službe, ki so po moji oceni utemeljeni. Mislim, da
               Zakonodajno-pravna služba kljub temu amandmaju še naprej utemeljeno opozarja na
               določena neskladja oziroma nejasnosti v razmerju med obstoječimi specializiranimi
               oddelki sodišč in tem nekim novim oddelkom za tako imenovano bančno kriminaliteto.
               Prav tako ZPS, mislim, da povsem utemeljeno postavlja vprašanje v zvezi s tem pojmom
               bančne kriminalitete. Ampak da se ne zapletam preveč v te pravne razloge, ki so po
               moji oceni zelo pomembni, ne samo zaradi tega, da bomo imeli nek pravni red, ki bo
               nečemu podoben, ampak tudi zato, da bomo vedeli oziroma da se bomo znali obnašati
               oziroma da bodo sodišča znala ravnati v primeru tekočih zadev, da ne bo zaradi tega,
               ker bo sprejet nek zakon, padla neka zadeva, ki bi lahko sicer bila uspešna. Mislim,
               da mora pobuda za spremembo ureditve sodišč priti z ministrstva, sodišča, malo manj
               pa s strani poslanskih skupin. Pa ne bi rad tu kakorkoli omalovaževal dela poslancev,
               ampak, glejte, nenazadnje je že zelo čudno, mislim, da nas ljudje tudi gledajo, da
               poslanka, bivša predsednica Vlade reče, dajte nam navodila. Saj ste bili predsednica
               Vlade,  pa bi lahko vi
               dali takrat navodila, imeli ste resorje pod seboj, pa bi že takrat uredili zadeve. Pa
               bi mogoče zdaj imeli že specializirana sodišča, ki bi delovala že nekaj let. Tako pa
               hkrati v isti sapi opozarjate na to, da zdaj bo pa že 10 let tega, kar so bila
               storjena ta kazniva dejanja. Druga stvar, na katero moram opozoriti, je tudi to, da
               je prva stvar, ki je pomembna, seveda Kazenski zakonik. Leta 2005, 2006, 2007, ko je
               nastajala bančna luknja, je bil Kazenski zakonik takšen, kakršen je bil. Ni bil
               optimalen v tem primeru, da je danes mogoče vsa ta ravnanja preganjati. Zakaj ni bil,
               lahko samo špekuliramo, ali je to bilo namenoma ali je bila to malomarnost ali so
               bili storilci pred zakonodajno vejo oblasti. Ampak dejstvo je, da danes, kolikor se
               trudimo, pa se, saj smo tudi slišali nenazadnje predstavnika Ministrstva za
               pravosodje, danes vseh stvari, sploh pa, recimo, takšnih, kot je sprememba Kazenskega
               zakonika, ne moremo spremeniti za tiste obstoječe zadeve, ki so že na sodiščih ali pa
               v nekih predkazenskih postopkih. Zaradi tega, ker velja zakon, ki je veljal v času
               kaznivega dejanja, lahko samo nekako olajšamo, ampak za kaj takega nima nihče
               interesa. Skratka, želim povedati to, da vse, kar lahko naredimo v zvezi z bančno
               kriminaliteto, je, da na pobudo tistih, ki so najbolj vpleteni v raziskovanje in
               sojenje v teh zadevah, le-tem delo olajšamo, kolikor se da. Da sprejemamo zakonodajo
               takšno, ki bo onemogočila storitev enakovrstnih ali pa sploh podobnih, na kakršnekoli
               način podobnih kaznivih dejanj v prihodnje, in da se pri vsem tem vzdržimo nekega
               političnega obračunavanja, češ, ti si to naredil, ti si ono naredil, zakaj ne
               sprejmete našega predloga. Jaz mislim, da mora zadeva biti inicirana s strani tistih,
               ki so odgovorni za preganjanje kaznivih dejanj, pa tudi za sojenje, zaradi tega, ker
               nenazadnje, kot sem omenil, ko pride ta pobuda v poslanske vrste, sploh ob vseh
               opozorilih, ne samo Vlade pa Zakonodajno-pravne službe, ne veš, ali je dobronamerna
               ali je ob vsem tem, kar smo slišali že v uvodu, namenjena samo temu, da se javnosti
               skuša predstaviti neko skrb za te zadeve, ki pa bi morala biti dejansko podana par
               let nazaj. Hvala.</p>
            </sp>
            <sp xml:id="SDT7-OZP-redna-28-2017-01-12.sp19">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo ima gospa Jasna Murgel.</p>
            </sp>
            <sp xml:id="SDT7-OZP-redna-28-2017-01-12.sp20">

               <speaker>DR. JASNA MURGEL (PS SMC):</speaker>

               <p>Hvala lepa. Lep pozdrav vsem prisotnim!</p>
               <p>Sama sem proti predlagani spremembi Zakona o sodiščih. Predstavnik Ministrstva za
               pravosodje je povedal, nekako nakazal, kaj je bilo v okviru Zakona o sodiščih
               spremenjenega in kaj je bilo narejenega na tem področju. In sicer, če ponovim, če
               samo osvežim spomin, Zakon o sodiščih je bil spremenjen leta 2009, ko je prvič bil
               ustanovljen specializirani oddelek za preiskavo in odločanje v zahtevnejših zadevah
               organiziranega klasičnega in gospodarskega kriminala, terorizma, korupcijskih in
               drugih kaznivih dejanj. Potem je bil še enkrat spremenjen Zakon o sodiščih, to je
               bila novela ZSJ, ko so bili ustanovljeni štirje specializirani oddelki, torej, poleg
               specializiranega oddelka v Ljubljani še v Celju, Kopru in Mariboru. Nazadnje je bil
               Zakon o sodiščih spremenjen leta 2013, v tem smislu, da se je določila možnost, da
               lahko pri opravljanju nujnih procesnih dejanj sodelujejo tudi vsi drugi okrožni
               sodniki in tisti okrajni sodniki, ki najmanj tri leta uspešno opravljajo sodniško
               službo na okrajnem sodišču. Torej, spremembe Zakona o sodiščih so že bile v tej
               smeri, da se bolj učinkovito preganjajo kazniva dejanja na tem področju, zaradi
               katerega je bil spremenjen Zakon o sodiščih.</p>
               <p>Če pogledamo predlog, ki je na mizi, ta govori o bančni kriminaliteti. To ni zgolj
               zdaj neko pravniško vztrajanje, da ne vemo, za kaj gre, ampak dejansko, če ne vemo,
               na kaj se nanaša,  če ne bomo
               vedeli, na kaj se nanaša sploh ta bančna kriminaliteta, na kaj v Kazenskem zakoniku,
               katera kazniva dejanja to so in ali je to že vključeno v to, kar že določa zakon o
               sodiščih, da je to predmet pristojnosti, da o tem lahko odločajo in morajo odločati
               specializirani oddelki, potem s tem lahko samo povzročimo zmedo. Torej, bančna
               kriminaliteta, kaj to je? Kaj, katera kazniva dejanja bodo v pristojnosti tega, bi
               bila v pristojnosti tega enega novega specializiranega oddelka. Skratka, mislim, da
               kar zadeva tole kriminaliteto s katero so se soočali tožilci, policija, tožilci,
               sodišča v zvezi s tako imenovano bančno luknjo, je šlo za kazniva dejanja, s katerimi
               nekako ne tožilci, ne sodišča do takrat, dokler se niso pojavila v Republiki
               Sloveniji v bližnji preteklosti niso imeli izkušenj. Gre tudi zato, kako je zapisan
               zakon o kazenskem postopku in Kazenski zakonik. Ne gre samo za zakon o sodiščih. In
               mislim, da bi, tako kot je tudi državni sekretar povedal, bilo potrebno usmeriti
               napore v to, da preverimo ali lahko na področju, predvsem postopka, predvsem zakona o
               kazenskem postopku, naredimo več in tu ministrstvo dela, nekatere korake je že
               pripravilo, predlagalo eno spremembo zakona o kazenskem postopku, ki je v obravnavi,
               da bi nekako ta postopek, kako naj rečem, bil bolj učinkovit, da bi potekal hitreje,
               da bi hitreje prišli tudi do vsebinsko bolj opredeljene obtožnice, ki bi nekako bolj
               stala, kako naj rečem. Pa ne da bi sedaj kakorkoli imela karkoli proti delu policije
               ali tožilstva, ampak samo dejstvo, da je šlo za zelo zapletena, vsaj v teh odmevnih
               zadevah, o katerih slišimo v medijih, seveda od tistih, ki so rešene, ki so uspešno
               zaključene, pa nihče kaj dosti ne govori. Vedno v naših medijih in vedno smo
               naklonjeni temu, da izpostavljamo samo tisto, ker je slabega, kjer mislimo, da je pač
               šlo za neuspeh, čeprav Kazenski zakonik je pač ena zelo zapletena zadeve, ki ima
               svoja posebna pravila, kjer pač je treba upoštevati marsikatero načelo varovanja
               pravic obdolženca in tako dalje. Ampak, če to začnem govoriti, potem mi vsi pravijo:
               kaj sedaj težiš s temi svojimi pravniškimi fintami, treba ga je obsoditi, pač, in
               gotovo. Vendar temu ni tako. To je postopek, ki ima največ zahtev glede zaščite
               varstva pravic obdolženca in tako dalje in zato tudi včasih pride pač do oprostitve,
               čeprav bi nekako vsi vedeli, da je sedaj nekdo kriv in se že vnaprej ve. Torej, jaz
               menim, da s tem predlogom ne bi kaj dosti, tudi če bi ga sprejeli, ne bi kaj dosti
               pomagali. Kajti, prvič, ne vemo sploh kaj to bančni kriminal je. Lahko rečemo, o.k.,
               sedaj smo pa neke zadeve, določimo tukaj iz Kazenskega zakonika, to so sedaj te
               zadeve. Najprej bi se potem morala sodišča ukvarjati s tem, aja, a sedaj to ni že v
               tem zakonu o sodiščih, ki je bil spremenjen prej, 2009 in pozneje, kot sem rekla. Ali
               to sedaj niso ta kazniva dejanja, ali so, ali spada to sedaj, imamo že na teh
               specializiranih oddelkih ali ne? Drugo pa kar mislim je, da je res po nepotrebnem
               sedaj še en specializirani oddelek na vsakem sodišču ustanavljati, mislim, da
               dejansko ne bi kaj dosti pripomogli. Imamo že specializirane oddelke. In je treba
               pogledati tudi pripad na sodiščih. Ampak, saj pravim, če ne vemo kaj sploh te zadeve
               so, bančna kriminaliteta, niste jih opredelili, pač, verjetno se vam zdi, da to
               bančna kriminaliteta, vsi vedo kaj to je, ampak s tem bi povzročili sedaj spet
               ustanavljanje še enega predala, še enega oddelka, pa ne bom sedaj o nobenih
               puloverjih in o ničemer govorila, ampak pomembno je, da ti specializirani oddelki, ki
               so, ki imajo določeno pristojnost, jasno določeno pristojnost, delujejo. In s tem, če
               bi to sprejeli, ne povzročamo sedaj dodatnega prekladanja zadev, sedaj pa bomo ene
               zadeve vzeli, pa jih bomo dali pa sedaj enim sodnikom. Ne verjamem, da bi s tem,
               razumem, da se morda predlagatelju zdi, da bi s tem sedaj, ja, ti sodniki imeli več
               časa, pa bi se lahko specializirali, da bi  tukaj delali, ampak na teh zadevah zdaj, na bančni
               kriminaliteti, karkoli pač že to je, mislim, glede na določbe Kazenskega zakonika.
               Jaz ne vem točno, kaj to je, in mi niti ni jasno, pa bo morda predlagatelj pojasnil.
               Ampak mislim, da bi s tem povzročili nepotrebno prekladanje zadev sem in tja, pa tudi
               bi morala biti podana neka ocena, koliko sploh teh zadev je, kaj to je in koliko
               napora bi zadeva povzročila tudi za sodišča, kar bi jim odvzelo potem čas, da bi
               delali na teh zadevah. Hočeš nočeš, ko uvedemo neko spremembo, organizacijsko seveda
               to zahteva čas in tudi organizacijske napore, pa se zdaj lahko s tem strinjamo ali
               ne, ampak vsekakor to povzroči zastoj v delu, ki si ga ne želimo. Torej, če je zadeva
               urejena v tem zakonu, mislim, da ta zakon, tako kot je urejen, ni zdaj pravi naslov,
               da ga na ta način spreminjamo. Mislim, da je Zakon o kazenskem postopku, eventualno
               Kazenski zakonik, pa tudi ne samo, kar zadeva sodišča, saj potem imate še naslednji
               predlog, ki zadeva tožilstvo, kazenski postopek je pač sestavljen iz več faz, ki so
               pred policijo, tožilstvom in pred sodiščem. Sodišče pa je tisto, ki potem na koncu je
               v očeh javnosti najbolj krivo, če tako rečem, ker pač do pričakovane obsodbe ni
               prišlo. Zato pa imamo kazenski postopek, da v njem ugotavljamo, ali dejansko je nekdo
               kriv ali ne. Če bi lahko kar tako, na podlagi nekaj člankov rekli, ja, zdaj je ta pa
               zagotovo kriv, dajmo ga, ne vem, kaj bomo naredili. <stage>/ oglašanje v ozadju/</stage> Prosim?
               Torej, mislim, da tudi če bi sprejeli to rešitev, bi le-ta povzročila več nevšečnosti
               in organizacijskih problemov sodiščem kot pa to, kar bi želela doseči. Sta pa
               Kazenski zakonik in Zakon o kazenskem postopku pravi naslov, da to spremembo
               naredimo. Vprašanje je pa, koliko lahko sploh še kaj naredimo za nazaj. Ja, saj
               Kazenski zakonik lahko spreminjamo in Zakon o kazenskem postopku. Tako te spremembe
               ne bom podprla. Si pa skupaj z Vlado prizadevamo, da bi to, kar sem rekla, Zakon o
               kazenskem postopku čim prej doživel spremembo, da bi omogočil bolj učinkovit kazenski
               pregon kaznivih dejanj. Hvala.</p>
            </sp>
            <sp xml:id="SDT7-OZP-redna-28-2017-01-12.sp21">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem predlagatelju.</p>
            </sp>
            <sp xml:id="SDT7-OZP-redna-28-2017-01-12.sp22">

               <speaker>JERNEJ VRTOVEC (PS NSi):</speaker>

               <p>Najlepša hvala. </p>
               <p>Zagotovo se ne morejo sodišča obnašati po javnem mnenju, niti ne po zapiskih v
               medijih. Mislim, da demokratična, pravna država mora biti toliko zrela, da se tako ne
               obnašajo sodišča, logično, in tudi ti specializirani oddelki se tako ne bi obnašali.
               Ampak problem, ki ga jaz zdaj zaznam, je, vsi vemo, da so se v preteklosti dogajale
               takšne in drugačne stvari v okviru bank, vendar prvi problem je, dajmo definirati
               bančni kriminal. No, pa poglejte, mi smo ga definirali, bančni kriminal. Pa bom zdaj
               prebral dozdajšnji sklep, ki govori o pristojnosti specializiranih oddelkov, in sicer
               je to iz leta 2011 ali pa že prej, no, ampak če se ne motim, je tudi takrat imela
               Zakonodajno-pravna služba pomisleke, ampak je bil predlog iz koalicije, seveda, in je
               takrat Zakonodajno-pravna služba tretjerazredni organ Državnega zbora. No, in piše:
               <q>"Pri okrožnih sodiščih in na sedežih višjih sodišč delujejo specializirani oddelki
               sodišč, ki opravljajo preiskavo in sodijo v zahtevnejših zadevah organiziranega in
               gospodarskega kriminala, terorizma, korupcijskih in drugih kaznivih dejanj."</q> To je
               to. Zdaj, kaj pa mi predlagamo: <q>"V primerih kaznivih dejanj, povezanih s poslovanjem,
               ustanovitvijo ali prenehanjem delovanja kreditnih institucij ali kaznivih dejanj,
               storjenih pri opravljanju nalog Banke Slovenije in v katerih obtožni akt vloži
               oddelek za pregon bančnega kriminala, ki deluje v specializiranem državnem
               tožilstvu."</q> Zdaj pa mi, prosim, samo to povejte, v čem je naša definicija, recimo,
               manj oprijemljiva, kot je tista že obstoječa definicija, ki sem jo prej predhodno
                   prebral. Naša
               definicija zelo dobro govori, kaj bančni kriminal je, ravno toliko ali pa celo bolje
               kot pa tista prva definicija, ki sem jo prej prebral. Ampak, če bi zdaj sodniki
               rekli, mi ne vemo, kaj bančni kriminal je, spoštovani moji, potem ne vem, kako sta
               tista dva iz Factor banke sploh obsojena, sicer ne pravnomočno, ampak res ne vem,
               kako. Mislim, da se točno ve, kaj je pošteno in kaj ni pošteno. Ali se ve ali se ne
               ve?</p>
               <p>Drugo, kar želim še enkrat poudariti. Kot kaže, ostajava jaz pa minister Klemenčič
               sama na tem bojnem polju ustanovitve posebnih oddelkov za sodišča; ne vem, kako je
               ostala opozicija, iz SDS in iz drugih koncev. Ampak naj povem, da ministrstvo je 6.
               novembra podalo izjavo za javnost, kjer je sporočilo, da je praksa pokazala, da bo
               treba ustanoviti tudi posebno specializirano sodišče. In jaz pričakujem, da potem, če
               je Nova Slovenija tista, ki tega ne sme predlagati, ustanovitve tega oddelka, da se
               potem ministrstvo pač drži tega, kar reče, in da se dejansko to tudi ustanovi. Se
               strinjam z gospo Murgel, saj, pomisleki so takšni in drugačni, ni nobene težave in
               razprava o tem, hvala bogu, je ta razprava, je na mestu, ampak dajmo prinesti boljše
               rešitve. Jaz sem naveličan tega čakanja in govoriti svojim volivcem, da se nič ne
               zgodi. In se tudi naprej<gap n="…"/> <stage>/ oglašanje v ozadju/</stage> Ja, hvala za to tolažbo. Jaz ne morem
               pristati na to, da imamo 5-milijardno bančno luknjo in nič se ne bo zgodilo! Jaz na
               to ne bom pristal! Če boste pa vi, pa v redu, ampak jaz bom še naprej vlagal, vsaj v
               Novi Sloveniji bomo še naprej vlagali to zakonodajo, pa bomo petkrat vložili, pa
               boste petkrat zavrnili. Ampak, v redu, pred volilnim telesom ali pa državljankami in
               državljani bom pa imel mirno in čisto vest. In to je vse, kar si želim po koncu tega
               mandata, biti čist pred svojo vestjo, da sem naredil vse, kar sem lahko, in ne bom
               rekel, nič se ne bo zgodilo.</p>
            </sp>
            <sp xml:id="SDT7-OZP-redna-28-2017-01-12.sp23">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala.</p>
               <p>Replika, gospa Jasna Murgel.</p>
            </sp>
            <sp xml:id="SDT7-OZP-redna-28-2017-01-12.sp24">

               <speaker>DR. JASNA MURGEL (PS SMC):</speaker>

               <p>Torej, čista vest, jaz jo tudi imam, ker seveda prispevam k nastajanju zakonov, ki
               dejansko lahko nekaj spremenijo. Želela sem samo povedati, niste me razumeli, vi
               morda ste opredelili, kaj je bančna kriminaliteta po vaše. Ampak glede na Kazenski
               zakonik, glede na kazniva dejanja, določena v Kazenskem zakoniku Republike Slovenije,
               KZ-1, mi povejte, katera so to potem kazniva dejanja. Ali je to povzročitev stečaja z
               goljufijo ali nevestnim poslovanjem, ali je oškodovanje upnikov ali je poslovna
               goljufija, ali je goljufija na škodo Evropske unije, preslepitev kupcev, ne vem kaj,
               karkoli – na to sem mislila, katera kazniva dejanja, da to pač ni definirano v tem,
               kar ste navedli. Lahko ste definirali, ja, ste definirali nekaj, ampak predvsem je to
               zakon, ki je eksakten, in je treba vedeti, kaj rečemo, na kaj mislimo, na katera
               kazniva dejanja v skladu s tem zakonom. Žal je to pač suhoparno pravniško, ampak če
               kje, moramo biti dosledni in natančno opredeliti kazniva dejanja, na katera mislimo
               in kaj sploh mislimo. To je pač moje mnenje, vsaj tu moramo biti usklajeni s tem
               kazenskim zakonom, ki ga imamo in ki velja. Samo toliko. Hvala.</p>
            </sp>
            <sp xml:id="SDT7-OZP-redna-28-2017-01-12.sp25">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem gospe Alenki Bratušek, nato pa predstavniku Ministrstva za pravosodje,
               gospodu Staretu.</p>
            </sp>
            <sp xml:id="SDT7-OZP-redna-28-2017-01-12.sp26">

               <speaker>MAG. ALENKA BRATUŠEK (PS NP):</speaker>

               <p>Najlepša hvala še enkrat.</p>
               <p>Ko to poslušam, ne vem, očitno v Sloveniji bančne kriminalitete po mnenju največje
               vladne stranke sploh ni bilo. Vzela si bom čas in šla pogledat besedno zvezo <q>"bančna
               kriminaliteta"</q>, kolikokrat so jo uporabili vaši poslanci. Ne bom rekla neštetokrat,
               ampak mnogokrat. Se pravi, ne vejo, o čem govorijo, približno tako. Jaz sem
               pravzaprav žalostna danes, ko tole poslušam, ampak res žalostna, ker dajemo vtis, kot
               da se ne da nič več narediti. Ko poslušam kolege, imam včasih občutek, da sem sama
               vodila vlado 10 let, ker bi bilo treba vse stvari v tej državi rešiti točno takrat.
               Okej, verjetno marsičesa nismo, pa bi lahko. Marsikaj smo, ampak dve leti in pol je
               na oblasti neka druga vlada. Šla sem si pogledat, kaj ste v koalicijsko pogodbo
               zapisali  v zvezi z
               bančno luknjo in tako naprej. Takole ste napisali: <q>"Preiskava bančne luknje in
               opredelitev odgovornosti. Za zagotovitev povrnitve zaupanja v finančne institucije,
               nadzorne institucije in institut pravne države je treba opredeliti odgovornost za
               nastalo bančno luknjo in zahtevati odškodninsko ter materialno odgovornost."</q> In kaj
               od tega je bilo narejenega v dveh letih in pol – nič. Nič. Danes poslušamo, da se ne
               da, ker so zakoni slabi, ker so bili slabo sprejeti, ker imajo luknje in tako naprej.
               Pa kaj ste potem to ljudem obljubljali? Povejte jim, ne da se, dvignili smo roke in
               vlak gre dalje. Točno tako ta seja danes zgleda. Jaz se strinjam, če stvar ni
               pravilno opredeljena, če se s tem ne strinjamo, če pravimo, da bodo s tem vse te
               stvari trajale še dlje, ampak povejte, kaj, kaj bo narejeno. Če ta zakon ne more
               retroaktivno posegati, potem tudi vaš ZKP ne bo mogel retroaktivno posegati v stvari.
               Kakšna je razlika? Mislim, res je, če nas danes gledajo ljudje, bodo rekli, okej,
               vlak je odpeljal, pustimo. Okej, če je to vaš način dela, v redu, vendar potem ne
               lagati ljudem, da boste nekaj naredili na tem področju. To je edino.</p>
               <p>Kar se tiče zakonodajnih pobud, kolega, mislim, da je jasno navedeno, kdo jih
               pripravlja, in poslanci smo eni izmed njih. In komurkoli reči, da naj tega ne dela,
               da gre za populizem – ja, politični ali kako. Kaj pa je bil 2. januar? Vaša zgodba,
               še koledar v Državnem zboru smo dobili napačno natisnjen, ni označen praznik. Kaj pa
               je to drugega kot populizem? Pa gre tu, ne tam, tu gre za 5 milijard evrov. In se
               strinjam, ni vse kriminal. Ljudje pa mečejo vse v isti žakelj in je vse kriminal.
               Ampak če ne bomo povedali, kaj je treba narediti - prej sem spraševala državnega
               sekretarja, naj pove, ali rabi novo jopico, da ga ne bo zeblo, oziroma, kako je
               rekel, pulover, ali kaj bo naredil, da se bodo stvari premaknile na bolje. Naj na
               tožilstvu povejo, zakaj najbolj navadna stvar traja eno leto, da se jo reši. Kako se
               naj potem bančni kriminal v stotinah milijonov reši v stotih letih? To povejte, kaj
               rabite! Rabite roke določene? To so stvari, ki nas zanimajo. Če do zdaj ni bilo
               narejeno, je treba narediti. Mogoče bi kakšna stvar, ne mogoče, prav gotovo bi lahko,
               bi morala biti urejena tudi v preteklosti, ampak to vas ne odveže odgovornosti, da
               dokler ste tukaj, delate to, kar je dobro za državo in ljudi. Ne samo s prstom kazat
               nazaj, ne gre, od tega ne bo nič drugače. Nič drugače. Ko si na vladi, imaš škarje in
               platno in takrat je treba stvari spreminjati.</p>
               <p>Tako da jaz, če to ni sprejemljivo, lahko da ni, res je mnenje Zakonodajno-pravne
               službe, kakršno je, povejte, kaj, ne samo, čakajmo, čakajmo, čakajmo. Povejte, kaj!
               Danes sprejmimo sklep, kdo mora kaj narediti, zato da bo stvar tekla bolje. To
               naredimo! In mnenje Zakonodajno-pravne službe, če se danes tako nanj obešate, pa prav
               je, da se obešate, dajte se vedno, tudi takrat, ko gre za vladne predloge, kjer je
               enako sporno, pa ni problema. Ampak ni stvar danes v tem zakonodajnem mnenju, temveč
               je stvar v tem, ali imamo voljo in interes, da se stvari premaknejo. Če je ni, je
               ni.</p>
            </sp>
            <sp xml:id="SDT7-OZP-redna-28-2017-01-12.sp27">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala.</p>
               <p>Replika, gospod Igor Zorčič.</p>
            </sp>
            <sp xml:id="SDT7-OZP-redna-28-2017-01-12.sp28">

               <speaker>IGOR ZORČIČ (PS SMC):</speaker>

               <p>Hvala za besedo.</p>
               <p>Mislim, da sem bil tudi jaz v določenem delu napačno razumljen. Kolegica Bratušek, ne
               vem, če ste razumeli mojo razpravo v tem smislu, da se nič ne da narediti, daleč od
               tega. Jaz sem rekel to, da pravzaprav nekega predloga, na katerega opozarja glede
               posameznih pomanjkljivosti Zakonodajno-pravna služba, ne moremo sprejeti, ne samo iz
               tega razloga, ampak tudi zaradi tega, ker je prišlo s strani iniciatorja, poslanske
               skupine, in ne s strani tistih, ki se ukvarjajo in ki delajo po Zakonu o sodiščih.
               Jaz ocenjujem, pa ne
               mi zameriti, tako ocenjujem, da je tisti pobudnik, ki je najbolj verodostojen tisti,
               ki dela po Zakonu o sodiščih. Zdaj pa, Zakon o sodiščih pravi, 40.a člen: <q>"Pri
               okrožnih sodiščih, na sedežih višjih sodišč delujejo specializirani oddelki sodišč."</q>
               To so ti oddelki, ki so že zdaj po zakonodaji specializirani za takšna kazniva
               dejanja. Če se izkaže, da ta člen ni dober, poglejte, tako je pritisnjen gumb in ga
               popravimo. Ampak mi teh podatkov nimamo, tudi vi jih niste dali, tudi zdaj sodišča
               bomo videli kakšno bo stališče tožilstva, ni podatkov o tem, da zdaj je pa ta zakon
               tako napačen, da oni ne morejo delati. Ni teh podatkov. Če pa so, poglejte, jaz sem
               prvi, ki pritisnem. Je pa res, da vsi ti postopki trajajo en čas in ne bo zdaj, bom
               rekel, iz danes na jutri končano pa ne želim nikogar zagovarjati, jaz mislim da
               predolgo trajajo ti postopki, jaz mislim da abnormalno dolgo trajajo ti postopki. Jaz
               mislim da abnormalno dolgo trajajo. Tudi jaz včasih izgubim upanje ali bo kaj ali ne
               bo, ker tudi mi imamo pričakovanja, saj nazadnje smo mi vsi državljani.</p>
               <p>Ampak, želim pa to povedati, da moramo biti previdni pa tudi v luči tega, da neki
               postopki pa tečejo, sprejmeš en zakon in na koncu se ugotovi, da je zaradi takšne
               spremembe zakona postopek postal invaliden ali pa kar koli podobnega. Skratka, mislim
               da določenih vprašanj, procesnih, niti ta predlog zakona ne naslavlja in tudi zaradi
               tega je problematičen.</p>
               <p>In želim to povedati, da je prav, da se ukvarjamo s tem, da je tudi ta debata povsem
               sprejemljiva in zdrava ampak da iz teh razlogov, ki sem jih vpisal tega predloga
               zakona ne bom podprl. Če pa bo minister prišel z nečim boljšim pa poglejte, z razlogi
               zakaj gaje treba sprejeti, seveda ga bom sprejel.</p>
            </sp>
            <sp xml:id="SDT7-OZP-redna-28-2017-01-12.sp29">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Besedo dajem državnemu sekretarju na Ministrstvu za pravosodje, gospodu Staretu.
               Izvolite.</p>
            </sp>
            <sp xml:id="SDT7-OZP-redna-28-2017-01-12.sp30">

               <speaker>DARKO STARE:</speaker>

               <p>Hvala, gospa predsednica.</p>
               <p>Najprej politični uspeh, meni je v bistvu na nek način privilegij, da name
               naslavljate ali pa kot predstavnika izvršilne veje oblasti zakaj ni nič narejeno.
               Meni je, to kar sem uvodoma rekel, izjemno pomembno tudi kot državljanu, da je ta
               trenutek v tem času razprava o tem na ta način in se sprašujem zakaj te razprave in
               pa predlaganih ukrepov ni bilo v preteklosti, ko nas ni bilo, mi smo zdaj tukaj dve
               leti. In to je zelo zanimivo vprašanje, ki inducira tudi na stanje duha v tej družbi
               in pa na politični milje, ki je odločal in v bistvu identificiral in sprejemal
               orodja. To je prvo vprašanje. Odgovora jaz ne znam dati, si ga mislim ampak to boste
               vi mogoče lažje ker s te v preteklosti že dlje časa v politiki.</p>
               <p>Kar se pa tiče same rešitve, poglejte, gospod predstavnik predlagatelja je rekel od
               novembra piar, Ministrstvo za pravosodje je rekel, bomo ustanovili specializirano
               bančno sodišče za bančno kriminaliteto. Jaz verjamem da je to mogoče lahko narobe
               razumel ali pa nima zgodovinskega spomina ampak kot bivši uslužbenec KPK v letu 2011
               in 2012 sem osebno podpisal več kot 60 kazenskih ovadb zaradi sumov kaznivih dejanj
               tako imenovane bančne kriminalitete. Pa se zdaj ne bom spuščal v to pravno razlaganje
               kaj je pojmovno sociološko bančna kriminaliteta ali pa pogovorno, kaj je pa
               kvalifikacija kaznivega dejanja KZ, kar je lepo gospa poslanka omenila, ker to zdaj
               ni pomembno.</p>
               <p>Skratka, bil je identificiran problem, družbeno prisoten vendar vsega tega, kar vi
               zdaj pričakujete, da bomo mi naredili v enem tednu ali pa v enem mesecu se ni zgodilo
               v preteklosti, to je problem. Kar se pa tiče tega v kakšnem tempu in v kakšni ali pa
               po kateri poti priti do tega cilja je pa izkušnja, kot je bilo že večkrat poudarjeno,
               leta 2009 je ta parlament sprejel Zakon o sodišču oziroma novelo in je ustanovil
               specializirano sodišče. In kaj se je zgodilo? Da niso mogli dobiti nobenega sodnika,
               ki bi šel to delati. Potem se je z novelo v bistvu zadeva razširila, leta 2011 so
               naredili štiri in še danes imamo, trenutno vam lahko povem, 35 sodnikov v Republiki
               Sloveniji, ki delajo v teh specializiranih oddelkih po slovenskih štirih sodiščih
               vendar od teh 35 jih je 34 dodeljenih oziroma razporejenih. To pomeni, da na nek
               način so morali v okviru upravljanja odločati predsedniki, da nekdo to dela.</p>
               <p>In glede nato, da imamo še to izkušnjo in ker želimo biti učinkoviti in se iz te
               izkušnje nekaj naučiti, bom zdaj repliciral  oziroma spomnil tudi gospoda kolega Vrtovca.
               Poglejte, leta 2012 je bilo govora tudi o tem ,da bo treba posebej usposabljati tako
               tožilce, policiste, kot nenazadnje sodnike tudi na tem ožjem področju gospodarske
               kriminalitete. S področja gospodarske kriminalitete v Republiki Sloveniji je tudi ta
               Državni zbor že sprejemal resolucijo od 2002 naprej za učinkovitejši pregon
               gospodarskega kriminala katerega del je tudi bančna kriminaliteta. In mi želimo, zato
               smo naredili tudi in imam pred seboj, z mojo kolegico, generalno direktorico, smo
               delali analizo 12. 7. z vidika specializiranega sodišča ali rabimo en oddelek ali
               samostojno sodišče.</p>
               <p>Tukaj je podatek o tem koliko sodnikov se s tem ukvarja, koliko naredijo in tako
               naprej, bilo je tudi, kot ste že omenili, v tistih simbolnih priporočilih KPK, da je
               to mogoče ena izmed dobrih rešitev k učinkovitejši borbi proti temu kriminalu. To ni
               nobena novost, to se zdaj samo o tem bolj intenzivno in bolj direktno tudi politično
               govorim, dobro je to. To je obet, da se bo to zgodilo, kar bi se moralo že v
               preteklosti pa se žal ni. Lahko pa izrazim na nek način zadovoljstvo, ker sem imel
               privilegij, ko ste bila predsednica Vlade, če se spomnite, ko smo enkrat zvečer pri
               vas sedeli, takratni minister za pravosodje, Klemenčič, moja malenkost, minister za
               notranje zadeve, šef policije<gap n="…"/> Ko smo zahtevali oziroma predirali na vas, da naj se
               vendarle zagotovi sredstva in se je rezultiralo šele zdaj v letu 2015 teh 29 ali več
               tožilcev. Zato da bi bili bolj učinkoviti. Vse ostalo se pa ni zgodilo čeprav je bilo
               že identificirano kaj je mogoče primerno in bi v neki razpravi v izvršilni veji
               oblasti, nenazadnje tukaj v spoštovanem parlamentu bi bila lahko neka rešitev, ki
               mogoče ne bi bila idealna ali pa optimalna, bi pa bila pa je do danes ni.</p>
               <p>Kar se tiče pa puloverjev, veste, da sem dobronamerno, zato da sem čim bolj
               sporočilen, ker je to pravni besednjak je težko razpravljati na kratko, strnjeno
               ampak gre za to, da mi imamo puloverje v omari pa jih ne uporabljamo. In vprašanje je
               zakaj ne. To je pa vprašanje kakovosti upravljanja in vodenja procesov v posameznih
               organih. Mi smo predstavniki izvršilne veje oblasti, spoštujemo utemeljitev oblasti,
               kar je bistveni dosežek pravne države in vladavine prava. In tako kot je rekel
               spoštovani poslanec, tudi mi imamo pričakovanja, da bi bili vendarle še bolj
               učinkoviti naši organi pregona in pa sojenja, torej sodišča in zdaj samo vprašanje
               kako in kje so tiste ključne ovire, da se to ne dogaja v večji meri. In mi ne moremo
               zdaj tako oblastno kar posegati pa izpolnjevati neka pričakovanja, ker to ni
               ustrezno. In zaradi tega želimo in na to temo, kar se tiče tega specializiranega
               sodišča smo imeli tudi v aprilu že, leta 2016 široko razpravo s predstavniki sodišč,
               višjih sodišč, predsedniki tam kjer so, okrožnih sodišč, tožilstva, da najdem neko
               obliko, organizacijsko, ki bo tudi v praksi zaživela. Ker, prejšnje izkušnje so
               pokazale, da ne.</p>
               <p>Kot sem rekel, mi imamo zdaj 35 sodnikov, ki se s tem ukvarjajo in po analizi naših
               podatkov v letu 2016 samo 7 do 8 % zadev iz tovrstnega področja specializiranih
               sodišč. Oni obravnavajo ob 92 % rednega dela, tako imenovanih kazenskih zadev. In
               tukaj sta, poenostavljeno povedano, samo dve rešitvi. Ali teh 35, organizacijsko
               gledano, zmanjšati na 10 pa naj samo to delajo ali pa zagotoviti 20 pa naj delajo 50
               % in več, to je stvar dodeljevanja. Skratka, treba je najti mehanizem. Vsekakor je pa
               po mojem zelo dobra popotnica, da bo ta sistem še bolj učinkovati, če bodo to delali
               tisti sodniki, tisti tožilci, ki imajo, prvič, afiniteto do tega, želijo biti
               učinkoviti, ki so zavzeti in e nazadnje, ki so tudi s svojim preteklim delom
               pridobili neko znanje, izkušnje, kar bo samo po sebi zagotovilo, da bodo lahko bolj
               učinkoviti. In mi želimo izpostaviti tudi v teh organizacijah mehanizme, ki bodo
               spodbujali da bodo ljudje videli smisel, da želijo biti učinkoviti, ne pa da se vsi
               otepajo tega, da tega ne bi delali. To so zahtevne zadeve in to se odraža v tem, da
               se nihče tudi ne prijavi na ta delovna mesta.</p>
               <p>In ključni razlog za tačas, ki ga mi zdaj potrebujemo in verjamemo, da bomo rešitev
               zdaj našli v tej predlagani noveli Zakona o sodiščih spomladi tudi zaradi, kot sem
               rekel, enovitega sodišča in pa enovitega sodnika najti tudi mehanizem, ki bo
               spodbujal tiste dobre sodnike, v tem primeru  če govorimo o Zakonu o sodiščih, ki se bodo odločali,
               da bodo to delo opravljali. Ker na koncu dneva kot rečem, ni problem v oddelku,
               problem je v ljudeh, ki so v tem oddelku. Mi želimo imeti usposobljene, predvsem pa
               zavzete.</p>
               <p>In, že prej sem zelo pogosto tudi na delovnih sestankih s predstavniki tožilstva,
               sodišča, citiram odločbo Ustavnega sodišča, ki zelo jasno pove. To se mogoče potem
               bolj nanaša na naslednjo novelo, ker gre za isti razlog in isto vsebino. Katere
               ukrepe za pridobivanje dokazov ali pa odkrivanje storilcev? V kakšnem vrstnem redu, v
               kakšnem tempu? To imata praktično svobodo policija in tožilstvo. In predvsem bo od
               njiju odvisno v kakšni meri in v kakšnem tempu bosta zbrala dokaze do te mere, da
               bodo zadostni predvsem po oceni tožilstva, da se bo odločil, dovolj je, grem v
               obtoževanje. In prej je gospod poslanec zelo na mestu opozoril, koliko je
               pravnomočnih obtožnih aktov, ker imamo mi ta proces tako organiziran, da imamo vmes
               še tako imenovano sodno preiskavo in tožilci se o tovrstnih zadevah praviloma za to
               odločajo. To je nek sistem ki je takšen kot je ali je dober ali ni, ali se ga lahko
               izboljša z vidika večje hitrosti procesov v tem predhodnem kazenskem postopku ne pa
               na račun pravnega položaja in pa pravic obdolžencev, kar je bistvena prvina in pa
               dosežek pravnih demokratičnih družb.</p>
               <p>In tukaj gre za zadeve, ki so v bistvu zahtevne ampak hkrati so za nas zaveza, da
               najdemo neko skupno rešitev predvsem v dogovoru s tožilstvom in sodiščem. Ker, kaj ti
               pomaga, če nekomu daš na razpolago orodje pa ga potem ne želi prijeti ali pa samo
               razlaga, da je neuporaben.</p>
               <p>Tako da, jaz upam da razumete in pričakujem tisto elementarno zaupanje, da bo vlada,
               tako kot je tudi, spoštovani poslanec povedal, ker imamo ogromno strokovnjakov,
               ljudi, tudi v bistvu smo odgovorni za to, da pripravimo čim bolj kakovostne rešitve,
               ki bodo tudi učinkovite v praksi. In pri tem absolutno moramo izhajati iz dosedanjih
               izkušenj. In ta politična retorika, ki v bistvu pravzaprav nič ne sporoča razen to,
               da ugotavljamo, da je mraz in da nas zebe pa skozi bolj nas zebe. In to se dogaja na
               tem področju.</p>
               <p>Mi pa želimo, zdaj v prvi vrsti zagotoviti, da se bodo vsi puloverji uporabljali, ki
               so na razpolago in hkrati pričakujemo, kar pa je premalokrat, žal, da bi tisti v teh
               omarah rekli, poglejte, rabimo še takšen pulover, rabimo še to orodje, rabimo drugo.
               In tega je premalo. K temu pa absolutno prispevajo te debate v tej družbi in tudi v
               tem parlamentu in zato sem vesel in zadovoljen in verjamem, da bo to bistveno
               prispevalo k temu, da se bo to zgodilo. Ne bom šel zdaj v detajle, kaj ZKP, ki ga
               predlagamo, predvideva v tem kontekstu, da bodo ta orodja učinkovitejša, enostavnejša
               ob upoštevanju kavtel, tudi z vidika obdolženca, obrambe. To so tiste rešitve, ki so
               po našem prepričanju dobre, in če nam je zaupana ta zdaj funkcija za širjenje veje
               oblasti se bo moral parlament odločiti ali je to prava stvar ali ne. Če bo rekel da
               ne, potem bodo morali drugi priti in to nalogo opraviti. Ampak, jaz sem prepričan,
               ker ne odkrivamo tople vode, tudi sam sem bil na Islandiji pa še marsikje drugje,
               problem je samo v kakovosti izvajanja nalog in pa uporabe orodij, ki jih že imamo,
               tako kot vsi drugi. In to je problem in tukaj moramo narediti več v kakovosti
               upravljanja organizacije dela v vseh treh segmentih te triade, kot rečem, policija,
               tožilstvo in sodišče. V to globoko verjamem.</p>
               <p>Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp31">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa.</p>
               <p>Razpravo nadaljuje gospa Eva Irgl, izvolite.</p>
            </sp>
            <sp xml:id="SDT7-OZP-redna-28-2017-01-12.sp32">

               <speaker>EVA IRGL (PS SDS):</speaker>

               <p>Najlepša hvala. <stage>/ oglašanje iz klopi/</stage> Saj, če je replika, ni problem. Najlepša hvala
               za besedo, spoštovana poslanke, spoštovani poslanci.</p>
               <p>V Slovenski demokratski stranki bomo podprli tako novelo Zakona o sodiščih kot potem
               tudi novelo Zakona o državnem tožilstvu, ki je na sporedu kot 2. točka dnevnega
               reda.</p>
               <p>Zdaj, v Slovenski demokratski stranki že ves čas opozarjamo, daje potrebno storiti
               vse, da začnemo nekako se resno ukvarjati s pregonom bančne kriminalitete. Zdaj,
               gospod Stare je veliko govoril, veliko je povedal, kar nekaj stvari pojasnil, mislim
               da tudi za naše razumevanje vsekakor, vendar pa neko dejstvo ostaja jasno in
               neizpodbitno; mi imamo do danes samo dva primera obsodbe glede bančne kriminalitete,
               samo dva primera. In še ti dve obsodbi sta nepravnomočni. To je pa realno stanje.
                   Se pravi, imamo neko
               realno stanje, v katerega bi morali zarezati, in se to pričakuje zlasti od
               koalicijskih poslancev, pa tega ne storimo. Lahko imamo še milijone ur pogovorov na
               to temo, ampak če ne storimo nekih stvari na področju tudi zakonodajne veje oblasti,
               potem nismo storili nič. Dokler bo dejansko rezultat tak, da imamo samo dva primera,
               ki, po mojem mnenju se bo mogoče še celo zgodilo, da bosta kasneje oproščena, ampak
               to prepuščamo sodiščem, ne bom jaz o tem razsojala, ampak če se bo še to zgodilo,
               potem bomo imeli dejansko rezultat nič na tem področju. In se v nobenem primeru, pa
               če greste vi še skupaj z gospodom ministrom še večkrat na Islandijo, žal, lahko da
               imamo podobno zakonodajo, ampak izpelje se pa nič. Pri nas se pač ne izpeljejo stvari
               tako, kot bi se morale. Jaz menim, da gre za zelo pomembno področje, ker smo dolžni
               poiskati odgovore zakaj je nastala bančna luknja in kdo je vse za to odgovoren. Jaz
               celo menim, da v tem trenutku za državljanke in državljane sta najbolj pomembni dve
               temi v tej državi. In to sta, preiskovanje bančne luknje, se pravi, da se ugotovi kam
               so šla vsa ta sredstva, kdo je dodeljeval te nezavarovane kredite, ki jih potem niso
               mogla podjetja in nekateri ljudje, ki so na lepe oči dobivali te kredite odplačevati.
               Mislim, da ljudje morajo dobiti te odgovore na ta vprašanja. In druga tema, ki je
               ključna v tem družbenem prostoru so seveda nevzdržne razmere v zdravstvu. In zato
               mora seveda poskrbeti tisti, ki je v tem trenutku na oblasti in ima izvršno vejo
               oblasti v svojih rokah. Zaman je kazati samo nazaj kaj vse ni bilo storjeno v
               preteklosti. Res je, verjetno bi lahko tudi mi izpeljali kaj boljše. Vsaka vlada bi
               lahko kaj boljše izpeljala, ampak danes žal v tej situaciji pa, moram reči, da se
               zlasti koalicijski poslanci vedno bolj odmikajo od teh stvari, ki pa so ključne za,
               bom rekla, razumevanje sedanjega časa. Jaz res ne razumem zakaj se vedno to odmika
               nekam stran. Poglejte, mi smo, mislim da, pred novim letom se ukvarjali z delnim
               poročilom preiskovalne komisije, ki se ukvarja z bančno kriminaliteto in jo vodi
               kolega Anže Logar. In tam je bil med sklepi tudi zapisan sklep, da bi bilo dobro, da
               se vzpostavi specializiran oddelek sodišča, ki se bo ukvarjal izključno z bančno
               kriminaliteto. In če me spomin ne vara je bil ta sklep soglasno sprejet. Ne samo
               opozicijski poslanci, ampak tudi koalicijski poslanci so glasovali za ta sklep. Če se
               spomnim prav dobro je tudi gospod Verbič zelo jasno utemeljil, da je to dobra
               rešitev. In zato sedaj jaz ne razumem, kako da se nekaterih stvari, pač, ne podpre.
               Če vztrajate na stališču, to je pa izključno politično stališče, ne pa strokovno, da
               vse tisto, kar pride, kar naredi vaša vlada oziroma tisti, ki prihajajo iz vaših vrst
               in predstavljajo zakonodajo, potem to se podpre, vse ostalo se pa zavrže, potem
               povejte to naravnost, saj ne potrebujemo več dodatnega sprenevedanja. Ljudje so tako
               ali tako že prebrali, kako ta Vlada funkcionira. Ampak prav je, da smo vendarle malo
               bolj iskreni. Sedaj se že kar nekaj časa poznamo in mislim, da je treba bobu reči
               bob. Poglejte, že prej sem omenila, da imamo samo dva primera na sodišču, ki pa nista
               pravnomočna. Ampak ključni problem, smo že večkrat ugotovili, se zaustavi na sodiščih
               in na tožilstvu. To je ključni problem zakaj ne pride do epiloga pri teh vprašanjih,
               pa čeprav mislim, da so državljanke in državljani dolžni oziroma imajo pravico vedeti
               kam so šla ta sredstva in kako se je z njimi upravljalo. Mi smo namreč že dvakrat do
               sedaj sanirali bančni sistem in vsak državljan je za reševanje bank namenil okoli
               2.500 evrov. To ni majhen znesek. Morda se komu zdi, ampak  jaz mislim glede na to, kako živijo
               ljudje v tej državi, to ni majhen znesek. Imamo torej več milijardno bančno luknjo,
               zanjo pa praktično nihče ne odgovarja. In v tem trenutku lahko zatrdim, da je
               preiskovalna komisija, ki jo vodi Anže Logar pravzaprav tista komisija, ki hvala
               bogu, drži nekako na površju to temo, zato da se dejansko ne pospravi nekam v predal,
               drugače verjemite, da se ne bi nič odvijalo na tem področju, še naprej bi se
               skrivalo. Jaz vas bom opozorila, prejšnji mandat je preiskovalno komisijo glede
               bančne luknje vodil kolega Marko Pogačnik in mi smo zaprosili takrat kot poslanska
               skupina oziroma ne kot Državni zbor, da se pridobi listinska dokumentacija Banke
               Slovenije, da dejansko komisija lahko opravi svoje delo korektno, odgovorno tako kot
               se od nje pričakuje, ker če nima podatkov, če nima argumentov, ki so napisani na
               dokumentaciji, potem ne more kar na pamet presojati, razsojati in delovati na tem
               področju. Ampak predlog je bil zavrnjen. Se pravi vedno so ti predlogi nekako
               zavrnjeni. Nihče ne želi delovati v skladu z večjo transparentnostjo in
               preglednostjo. In tudi če se ne motim v tem mandatu smo mi predlagali, da bi se
               spremenil Zakon o bančništvu, tako da bi spremenili opredelitev bančne tajnosti, ki
               bi potem lahko omogočila tudi ugotovitev odgovornosti za stanje v bančnem sistemu, pa
               je koalicija spet bila proti, se pravi kako naj jaz res verjamem, da želite res priti
               stvarem do dna. Jaz temu ne verjamem, ne zaupam in verjamem, da tudi državljanke in
               državljani temu ne zaupajo več. In jaz se bojim, da ta pet milijardna bančna luknja,
               da to ni zadnja številka, to je pa vsa tragika tega, da ne govorim o tem, da smo
               dokapitalizirali dve tajkunski banki Factor banko in Probanko, mislim, da za 450
               milijonov evrov, v takšnem znesku. Pa je kdo odgovarjal za to? Gospod Stare, dajte mi
               povedati, če je že odgovarjal za to, za ta bančni kriminal? Jaz mislim, da ni.
               Poglejte, policija je podala kazenske ovadbe za skupno okoli 800 milijonov evrov
               bančne kriminalitete, ampak zdaj se spet vračam nazaj, policija je svoje delo očitno
               opravila, zdaj ali ga je dovolj natančno, dovolj dobro to mi ne moremo presojati,
               ampak dejstvo pa je, da se vedno potem, vedno znova zaustavi pri tožilcih in
               sodnikih, vedno znova. In jaz hočem tukaj vprašanje oziroma odgovore zakaj se vedno
               zaustavi pri sodnikih in tožilcih. In ni čudnega, da se, četudi takrat, ko bi morali
               tudi kot zakonodajna veja oblasti nekako stopiti skupaj in pozabiti na tiste neke
               politične preference, ne naredimo nič na tem področju, potem ni čudnega, da se stvari
               ne izpeljejo do konca. Skratka, jaz bi želela odgovor na to preprosto vprašanje, ker
               do sedaj ga nisem dobila, izvedela sem samo, da je bil tudi gospod državni sekretar
               ne samo minister na Islandiji, jaz bi želela, da čim prej prenesete to dobro prakso,
               ki se je tam izkazala za očitno dobro in učinkovito tudi na naše področje, da lahko
               resno pristopimo k ugotavljanju odgovornosti za nastalo bančno luknjo in za bančno
               kriminaliteto.</p>
            </sp>
            <sp xml:id="SDT7-OZP-redna-28-2017-01-12.sp33">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa. Z razpravo nadaljuje gospa Jasna Murgel. Izvolite.</p>
            </sp>
            <sp xml:id="SDT7-OZP-redna-28-2017-01-12.sp34">

               <speaker>JASNA MURGEL (PS SMC):</speaker>

               <p>Hvala lepa. Ne morem, da se ne bi odzvala na ta populizem, populizem pravi kolegica
               Alenka Bratušek, pa če pogledamo 3 točko današnje razprave, ki jo imamo na dnevnem
               redu pa res bomo videli kaj je populizem. Ampak populizem je tudi to, da rečemo: <q>"Ja,
               vi nasprotujete ugotoviti, da je prišlo do  bančne luknje in pravite, da ni bilo bančne kriminalitete."</q> Kdo je to
               povedal, spoštovana kolegica? Jaz sem samo rekla, da v tem predlogu zakona ni
               opredeljeno kaj je to bančna kriminaliteta glede na določbe zakona, Kazenskega
               zakonika Republike Slovenije. Torej, imamo spet, še enkrat ponavljam, zloraba<gap n="…"/>
               Kazenski zakonik določa, recimo, zloraba položaja, to je kaznivo dejanje. O tem
               govorim. Pogovorno mi lahko govorimo bančna luknja, bančna kriminaliteta, ne vem kaj
               si lahko izmislimo. Seveda tu v parlamentu imamo možnost retoričnih sposobnosti
               uporabljati karkoli. Ampak govorim, v Kazenskem zakoniku in ta zakon, o katerem
               govorimo, potem govori o bančni kriminaliteti, ki jo, in potem bi določili
               specializirani oddelek, ki bi pač odločal o kaznivih dejanjih, ki pa so določena v
               Kazenskem zakoniku Republike Slovenije. In ta določa, recimo, pod gospodarsko
               kriminaliteto, zloraba položaja ali zaupanja pri gospodarskih dejavnosti. To je
               kaznivo dejanje, ki ga mi imamo, ali nedovoljenje ob prejemanju daril pri opravljanju
               gospodarske dejavnosti ali nedovoljenju dajanja daril, ponarejanja denarja, pranja
               denarja in tako dalje. Bančna kriminaliteta, samo to sem rekla, ni notri napisana v
               Kazenskem zakoniku Republike Slovenije. To pa ne pomeni, da mi sedaj tukaj trdimo,
               ja, ni bilo bančne luknje in ni bančne kriminalitete in mi smo proti temu, da se to
               preganja. Nismo proti temu. Seveda sem za to in tudi imam kar nekaj izkušenj tudi s
               pravosodjem in si bomo vedno prizadevali, da se ta stvari preganjajo, ampak skladno z
               zakonom in v postopkih, ki so temu namenjeni.</p>
               <p>Državni sekretar je povedal, načrtuje se sprememba tistega kar lahko spremenimo zato,
               da pridemo do učinkovite spremembe ZKP, KZ. Če zakon določi procesni, to je tisti, ki
               ureja postopek, in to je Zakon o kazenskem postopku, se lahko uporablja tudi za tiste
               postopke, ki potekajo, če tako zakon določi. Sedaj pa, kar zadeva tisto, kar je pa,
               problem je v teh naših postopkih to, ki sedaj potekajo, da je zakon, da so bili
               sprejeti takšni zakoni, ki so, v prejšnjih sestavah parlamenta, ki so nekatera
               dejanja, nekatera opravila uredili tako, da niso kazniva. Kaj hočem povedati? Da
               sodišče sploh ne more obsoditi nekoga, ker nekaj ni kaznivo dejanje, ker je bil zakon
               tako napisan. In to je bilo sprejeto za nazaj. Tega ne moremo spremeniti, tudi ne s
               tem zakonom. Torej, na primer, če vam samo povem, notranji prevzem podjetij, v tujini
               so se čudili kaj je to. To je samo ena cvetka naša, notranji prevzem, saj veste,
               direktor podjetja kupi večino delnic lastnega podjetja ali pa delež. To so ene take
               naše pogruntavščine, ki jih je uzakonil parlament takrat v prejšnjih sestavah.
               Marsikaj je bilo takšnih dejanj, ki pač niso bila izrecno niti kazniva, niti
               protipravna, ker je pač takšen zakon bil sprejet. In potem če bi sodišče delalo z
               bliskovito hitrostjo in tudi tožilstvo z bliskovito hitrostjo ne bi in ne more v
               takšnih primerih narediti nič, ne more obsoditi nekoga, ker pač nekaj ni kaznivo
               dejanje, ni znakov kaznivega dejanja, če vam potem pač malo bolj strokovno. Torej,
               seveda smo, da se preganjajo kazniva dejanja in prosim, da nam teh besed ne polagate
               v usta, da sedaj smo priti nečemu, če proti temu nismo. Ampak problem je večplasten
               in ponavljam še petnajstič, če bo treba, da bomo in si prizadevamo, da se zakonodaja
               spremeni tam, kjer je potrebno in kjer bo učinkovito. Vse stvari pa se tudi z ne vem
               kakšno spremembo zakonodaje ne more urediti, ker je bilo veliko sprejetih zakonov, ki
               so pač pripeljali do situacije, ki je sedaj. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp35">

               <speaker>PODPREDSEDNICA KSENIJA KORENJAK KRAMAR:</speaker>

               <p>Hvala lepa. Gospod Dušan Verbič, izvolite.</p>
            </sp>
            <sp xml:id="SDT7-OZP-redna-28-2017-01-12.sp36">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo. Jaz bom malce bolj umirjeno, kar s tovrstnih zadev tiče. Pa
               najprej bi nekaj besed, spoštovani poslanki Irglovi, ker sem bil pač omenjen in je
               normalno, da tudi odreagiram. Res je, ne samo o zadnji odločitvi na plenarni seji,
               tudi v marsikaterih drugih primerih vezanih na bančno luknjo sem zelo jasno dajal,
               sedaj dajem in tudi v bodoče bom dajal sporočila, da je premalo odločnosti, premalo
               aktivnosti, da se bolj odločno in tudi rapidno poseže v to zadevo. Ampak očitno me
               niste, ali me niste slišala ali pa me niste hotela razmeti,  ko sem v svoji razpravi omenjal tudi, ko je
               predlagatelj omenjal spoštovanega državnega tožilca Kozino zakaj je temu tako.
               Dejstvo je, da tako sam, kot tudi moja poslanska skupina dobesedno s to zadevo nima
               nič. Res pa je, da tudi na stran Ministrstva za pravosodje spadam v skupino tistih
               posameznikov, pa lahko rečem tudi koaliciji, ki ji dostikrat dam očitek, da premalo
               odločno in prepočasi potekajo tovrstni postopki, da bi se lahko v čim večji možni
               meri saniralo stanje ali pa šlo v postopke odkrivanje, tudi po kazenski zakonodaji, v
               kolikor je razpoložljivost pravne regulative tistih, ki so povzročili bančno luknjo.
               In tukaj moram priznati, da sem zelo vesel in je prav, da povemo, vsaj bančno
               parlamentarno komisijo ne predstavlja zgolj samo predsednik vaše poslanske skupine,
               ampak vsi predstavniki poslanskih skupin, razen Združene levice. Res pa je tudi, da
               največjo težo nosi ravno predsednik, ki je z vaše strani in tudi prav. In mislim, da
               ga tudi vsi podpiramo. Ampak dejstvo je, da ta komisija je sestavljena iz vseh
               parlamentarnih strank, razen Združene levice.</p>
               <p>Kar se tiče poslanke, spoštovane mag. Alenke Bratušek, moram priznati, da zelo težko
               poslušam, sploh ob takih razpravah. Kajti, kot nekdanja predsednica Vlade, ki je
               sprejemala odločitev o saniranju ali ob nastopu bančne luknje in je dostikrat omenjen
               vzorčni primer Islandije, žal, se je pač takratna vlada odločila za drugačen pristop.
               Ta pristop je praktično posledica toliko in toliko denarja davkoplačevalcev. Ampak še
               tisto, kar ta hip, recimo temu ali v tem primeru, ki sem ali smo deležni očitka ne
               vem kaj in kako naj zadevo rešujemo, me preseneča predvsem v tem delu, da je ta ista
               vlada pod njeno oblastjo podržavila dve privatni banki. In breme tovrstnega
               podržavljanja dobesedno prevalila na davkoplačevalce. Prej je spoštovana poslanka
               omenila znesek v stotine milijonov, pri tem pa ni omenila, da so tukaj še jamstva, ki
               so najverjetneje bile tudi v postopkih izplačila. In zanimivo je, da je sedaj v teh
               kazenskih postopkih pač nekdo, ki je bil v času vodenja tovrstnih bank, ki so bili v
               privatni lasti. Jaz ne želim razpravljati o tem, da se odpirajo vzroki ali kakorkoli,
               da je do tega prišlo, kajti od tega preprosto mi vsi nimamo nič. In najverjetneje
               tudi davkoplačevalci, občani, kakorkoli resnično pričakujejo od Državnega zbora ali
               matičnih delovnih teles, da bodo bolj operativni. Tukaj sam se tudi zelo strinjam in
               tudi s tega mesta še enkrat moram priznati, da pozivam predstavnike Ministrstva za
               pravosodje, da resnično čim prej zaključijo pripravo vseh tovrstnih zakonskih podlag,
               da ne bomo več poslušali, da po dveh letih se skoraj nič ne dogodi ali zgodi ali dve
               leti in pol, imate prav. Ampak zanimivo je pa vseeno nekaj, da v tej zadevi se
               dobesedno dostikrat koaliciji tako ali drugače očita, da ni neke pripravljenosti ali
               dvoličnosti. Mislim, da tukaj odločno je temu potrebno reči ne in marsikdo od tukaj
               prisotnih poslancev ali poslancev, ki so že dolgoletni v tem državnem zboru,
               preprosto se skriva za besedo, da je sedanja koalicija nekako dvolična, hkrati se je
               pa ravno s tem, pa bom spet zaključil z imenovanjem tožilcev, lahko povzročilo samo
               zaradi tega, kajti imamo tako zakonodajo. Kako lahko saniramo za nazaj, mislim, da smo politično
               lahko vsi pametni. Učinek pa v neki smeri je prav, da pričakujemo in tisto, kar v
               zvezi z današnjim predlogom, moram priznati, da me zelo moti razprava, ki gre v zelo
               veliko širino. In še enkrat sprašujem, tako predlagatelja, kot tudi spoštovano
               poslanko Irgl, če se današnji predlog Zakona o sodiščih, ki je pripravljen s strani
               predlagatelja, sprejme, kaj bomo s tem naredili, če pa to, kar sem že uvodoma rekel,
               v stotine kazenskih ovadb, obtožnih predlogov, sploh ne pride do sodišča ali do
               vrhunsko usposobljenih sodnikov. Če pa tista peščica ali nekaj komadov ali primerov,
               <q>"casov"</q> pride, pa itak sodišče odloči, da zavrne ali pa preprosto oprosti zadevi. To
               pomeni, da postavim popolnoma drugo tezo, ko je bilo z njene strani rečeno, absolutno
               smo za to, da se ustanovijo specializirana sodišča, ampak najprej naj se zagotovijo
               materialni in procesni pogoji, da bodo specializirana sodišča lahko učinkovito
               delovala.</p>
               <p>Hvala za enkrat.</p>
            </sp>
            <sp xml:id="SDT7-OZP-redna-28-2017-01-12.sp37">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Lep pozdrav tudi v mojem imenu.</p>
               <p>Mag. Alenka Bratušek, imate besedo, izvolite.</p>
            </sp>
            <sp xml:id="SDT7-OZP-redna-28-2017-01-12.sp38">

               <speaker>MAG. ALENKA BRATUŠEK (PS NP):</speaker>

               <p>Ja, jaz bi si želela ali pa sem mislila, da smo pri zgodbi, ki je težka 5 milijard,
               vsi na isti ladji. Ta ladja bi naj bila Slovenija. Ampak, očitno nismo. Očitno nismo.
               In to me neskončno žalosti.</p>
               <p>Lahko odpiramo, dajmo, jaz nimam nobenega problema, vsakič znova po 3, 4, 5 ur
               govoriti o bančni sanaciji. Gospod Verbič, ampak dajte mi povedati zakaj ste konec
               leta 2016 za Pro in Factor banko dali še dodatnih 50 milijonov evrov. Dajte mi to
               razložiti! 50 milijonov evrov davkoplačevalskega denarja. Za 50 milijonov evrov ste
               sanacijo bank podražili. Dajte mi povedati zakaj. Govorimo, ampak ni danes to tema.
               Lahko 100-krat skličemo sejo, jaz nimam problema, način sanacije bank je bil določen
               pred mojo vlado. Pa ni problem, smo jo speljali mi, sicer se predsednik Cerar večkrat
               pohvali, da je to naredil on, ampak O.K., tako da mogoče malo manj kritično, ker si
               on to daje na hrbet. Ampak, kakorkoli. Če govorimo o 5 milijardah, in danes govorimo
               tukaj o 5 milijardah. In jaz sem razumela vse strani, da nismo zadovoljni s tem, kako
               postopki tečejo. Ampak, razlika je v tem, da bi mi radi nekaj naredili, vi pa
               pravite, stojte in glejte. Če bo bo, če ne bo ne bo. Zakon o sistemskih preiskavah,
               se ga še spomnite. Dajte mi povedati kje je. Čaka ne vem na kaj. To je bil en od
               prvih in bolj pomembnih zakonov ministra Klemenčiča. Dali ste ga v predal in čaka.
               Tako to rešujete. In zato smo kritični. Jaz nisem pravnica, nisem največja poznavalka
               pravosodnega sistema, ne vem ali je predlog, ki ga je dala Nova Slovenija najboljši.
               Ampak, povejte mi, danes sprejmimo sklep kaj bomo naredili do kdaj. Jaz sem
               prepričana, da se tudi predlagatelj s tem strinja. Povejte kdaj in do kdaj. To je
               vse, to je vse.</p>
               <p>Gospod Stare je rekel leta 2011: Še na KPK sem podpisal, mislim, da naznanilo
               kaznivih dejanj, 60. Dajte mi povedati kje to stoji. To so stvari, ki ljudi zanimajo.
               Če to stoji na tožilstvu, je treba pa tam ukrepati. Samo povejte, recite, treba je
               narediti to, to, to, da se bodo stvari premaknile na bolje, ne pa nič. Nič, čakajmo,
               bomo videli, ne vemo, bomo poskušali z ZKP, pa z onim, pa z drugim, pa če bo bo, če
               ne bo ne bo. Ja niso, vsi mi, od poslancev do sodnikov, smo plačani iz
               davkoplačevalskega denarja. Vsi smo dolžni delati. Še ena je, pa se je zdaj ne
               spomnim, kako so, ni bilo tako rečeno, ampak skratka, eni tožilci in sodniki so bolj
               motivirani, kot drugi. Ja, fino, samo v službo pa za naš denar vsi hodijo. Zdaj, da bodo samo
               tisti motivirani dobro delali, ostali pa ne vem kaj, verjetno tudi tukaj obstajajo
               neka merila in neke sankcije. Ne moremo zdaj mi čakati, da bo dosti tožilcev pa
               sodnikov motiviranih, da to rešijo. Ne da se, ne razumem, mislim, povejte nam kaj
               lahko naredimo, da se bodo stvari premikale v pravo smer. To je edina stvar, ki bi jo
               jaz danes tukaj rada slišala. Če to ni pravo, in jaz se lahko strinjam, da ni prava
               stvar, in da ne bo pripeljalo do želenih učinkov, ampak nekaj pa mora, nekaj pa mora.
               Konec leta 2013 smo natančno z imeni, priimki podjetij in višino opredelili kaj so
               slabi krediti. Če se od leta 2013 do danes, se pravi tri leta ni dalo prekopati skozi
               ta imena, priimke vsaj velike zneske kje gre za sum kaznivega dejanja in kje ne gre
               za sum kaznivega dejanja, mi tega rešili ne bomo nikoli. Ampak res nikoli. Res
               nikoli. In ni prav, da so krivi kar vsi, jaz se strinjam, ni prav, ampak danes mečemo
               vse v isti koš, vsi, vsi so krivi. Pa niso vsa slaba posojila posledica kaznivih
               dejanj, ampak ljudje pač, in tudi mi velikokrat, roko na srce, vse vržemo v isti koš.
               Ampak, če v toliko letih ni bilo narejeno praktično nič, ene pravnomočne obsodbe ni,
               potem jaz, če ne stopimo skupaj in res <q>"orng"</q> udarimo po mizi in naredimo red, jaz ne
               vidim, da se bodo stvari premaknile na bolje. Razumeti pa moramo, da so ljudje jezni,
               hudi in da želijo odgovore. Ker za tiste male stvari, male, vsako kaznivo dejanje je
               kaznivo dejanje, ampak za nekatere manjše stvari pa se da to hitro speljati. V treh
               mesecih so lahko ljudje obsojeni, samo za te velike pa vlecimo, pa čakajmo, pa
               procesno padajo in tako naprej. Povejte kaj, dajte na mizo predlog, pa povejte kaj in
               do kdaj. To je moja edina današnja želja in apel. Lahko mi obtožujemo en drugega,
               ampak od tega rezultata ne bo. Na žalost. In jaz res vedno manj verjamem, da bomo za
               teh 5 milijard kadarkoli, kadarkoli, kogarkoli poslali tja, kamor bi moral iti, če ne
               bomo stopili skupaj, pa pokazali, ampak res skupaj pokazali, da se stvari morajo
               spremeniti tako, da bodo tekle, kot je treba. In da mora vsak svoj del narediti.</p>
               <p>Gospod Stare je prej rekel: Procesi v posameznih organih niso dobri. No, optimalni.
               O.K., kaj naj naredimo, da bodo optimalni, pa povejte kje niso optimalni. Je treba
               zagotoviti več denarja. Omenjali ste tožilce, povejte kaj je rezultat tega, da smo
               zagotovili dodatnih 20 tožilcev. Kaj je rezultat?! Lahko bančna kriminaliteta ni
               prioriteta tožilstva, ne vem, ampak nekaj se je moralo premakniti, če se je, če se
               ni, je bila to napačna stvar, smo napačno naložili denar. Ampak, to so stvari, ki
               zanimajo ljudi.</p>
               <p>In res, kolegice in kolegi, jaz apeliram, da pogledamo kaj lahko, ne kaj lahko, kaj
               moramo narediti, da bodo stvari tekle v pravo smer.</p>
            </sp>
            <sp xml:id="SDT7-OZP-redna-28-2017-01-12.sp39">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Gospod Stare, izvolite.</p>
            </sp>
            <sp xml:id="SDT7-OZP-redna-28-2017-01-12.sp40">

               <speaker>DARKO STARE:</speaker>

               <p>Hvala, gospod predsednik.</p>
               <p>Najprej bi rad samo informativno, gospa poslanka Irgl je omenjala tajnost bančnih
               podatkov in hitrost sojenja v primerih bančne kriminaliteta, kar je danes predmet
               razprave na tem spoštovanem odboru, bi rad dve stvari povedal. Vse to, kar je bilo
               rečeno, da je bilo predlagano, pa ni bilo sprejeto, je, ne vem, morda bil lapsus ali
               pa zmota, ampak dejstvo je, kot je že spoštovana poslanka Bratušek omenila, vsi slabi
               krediti oziroma t.i. slabe naložbe, ki so bile prenesene na DUTB je bilo z zakonom
               določeno ZDEZS<stage>(?)</stage> da so v bistvu ne tajni oziroma so javno dostopni podatki o vrsti,
               o zneskih, o članih upravnih organov oziroma nadzornih in tako naprej, tako da tukaj
               ni nobene dileme.</p>
               <p>Kar se tiče bančne zaupnosti 
               je bilo z Zakonom o bančništvu določeno, da so vsi podatki dostopni za potrebe
               predkazenskega in kazenskega postopka organom odkrivanja pregona. Ker bo novo, da
               bomo še olajšali delo je to, to je v predlagani noveli ZKP, ki, upam da bo čim prej
               prišla v ta spoštovani Državni zbor, da bodo lahko policisti in tožilci neposredno od
               bančnih ustanov pridobivali podatke, ki se nanašajo na pogodbe, na status in tako
               naprej in ne posegajo v premoženjsko stanje, za kar je pač potrebna odredba
               preiskovalnega sodnika.</p>
               <p>Kar se tiče procesnih ukrepov. V noveli ZKP je številen nabor določenih ukrepov, ki
               omogočajo hitrejše izvajanje preiskave v tako imenovani policijski preiskavi
               predkazenskega postopka, ki ga usmerja državni tožilec. Jaz sedaj tukaj lahko
               naštevam vse, ampak o tem bo razprava tekla verjetno, ko bo zakon prišel sem.</p>
               <p>Kar se tiče organizacijskih ukrepov smo v lanskem letu sedem zakonov predlagali zato,
               da se olajša in omogoči organizacijo dela v postopkih tako na tožilstvu, kot na
               sodiščih, da je učinkovitost osredotočenost, koncentracija na tistih področjih
               kriminalitete, ki je prioriteta, omogočena. In te stvari se v praksi že uporabljajo.
               Rezultati seveda bodo vidni takrat, ko bodo postopki zaključeni, bomo lahko zmerili
               koliko časa trajajo posamezni postopki, agregatno, statistično, kar seveda samo po
               sebi nič ne pove, je pa dejstvo, da je trend, da se vsi ti procesi skrajšujejo.
               Problematično ali indikativno je pa to, da se podaljšuje čas trajanja policijskih
               preiskav v predkazenskem postopku, zaradi tega smo te toliko bolj osredotočili tudi
               na ukrepe v Zakonu o kazenskem postopku, ki bo predmet naslednje obravnave v tem
               državnem zboru.</p>
               <p>To, da bi sedaj ustvarjali neka iluzorna pričakovanja, da je možno pravnomočno
               zaključiti nekaj, kjer je obramba zelo, bi rekel, vztrajna in uporabiti vsa možna
               pravna sredstva in vse inštance bi zaradi obveščenosti javnosti rad poudaril nekaj v
               primerjavi z Islandijo. Njihov sistem, ko govorimo, da je odločilo Vrhovno sodišče,
               poznano je že javno, da začeli so s to problematiko na ta način koncentrirano,
               osredotočeno s to posebno skupino leta 2008 in zakonom in leta 2016 so zadeve sedaj
               zaključene z 9 oziroma 20 ljudi pravnomočno, ko je Vrhovno sodišče odločilo, da so
               spoznani za krive, ker prvostopenjsko sodišče je reklo, da niso krivi. Razlika je pa
               v tem, da oni nimajo trostopenjskega sodnega sistema, ampak imajo osnovno sodišče,
               torej temeljno in višje, v našem besednjaku, ki je pri njih Vrhovno. In poglejte ta
               obdobje 2008-2016. S tega vidika, glede na to, da so se intenzivno tovrstni problemi
               začeli preiskovati in obdelovati pri nas 2012, 2013, 2014 še s tega vidika nič ni
               zamujeno samo po sebi. Ne glede na to pa verjamemo, da so možni procesni ukrepi in
               aktivnosti znotraj teh organov, ki ste jih omenili, tožilstvo, policija, da se lahko
               te preiskave izvedejo hitreje. Tu gre preprosto za to, da je treba bolj kakovostno
               opravljanje, zaradi tega smo med drugim predlagali spremembo tudi ali je že v tem
               državnem zboru Zakon o sodnem svetu, kjer se zagotavlja večjo transparentnost
               postopkov, večja stopnja in možnosti ugotavljanja odgovornosti in kakovostnejše
               upravljanje. Ker vendarle bi rad opozoril, ne glede na to, da se politično morda ne
               sliši všečno, ampak zame je to aksiom kot državljana te države in verjamem v
               vladavino prava, da ne more izvršilna veja oblasti posegati v sodno vejo oblasti z
               nekimi dekreti oziroma z nekimi posegi, čeprav so lahko dobronamerni in je v bistvu
               potem več škode kot koristi. To se je zelo dobro pokazalo v letu 1995, ko je prišlo
               do reforme sodnega sistema in je povzročil blazne zaostanke, ker ni bil premišljen,
               čeprav ne dvomim, da je bil dobronameren. Skratka, gre za to, da želimo te zadeve
               narediti na konsistenten, predvsem pa v čim večji možni meri dobiti soglasje vseh
               tistih, ki bodo ta orodja morali uporabljati. To so pa tožilci in sodišča. In sedaj
               se že v tej zgodbi praktično eno leto in pol sestajamo, iščemo skupne rešitve,
               največjo možno mero soglasja zato, da bodo postopki lahko stekli. In kot je rekla
               poslanka, ZKP, torej procesni zakon se lahko uporablja tudi v zadevah, ki so že v
               teku oziroma ne glede na to kdaj so nastale. To ni materialni kazenski zakonik in bo
               lahko pomembno prispeval k temu, da bodo še učinkovitejši organi. Je pa dejstvo,
                   kar se tiče teh, zame
               simpatičnih puloverjev, poglejte, kar se tiče organizacije preisdkave predhone,
               policijske ali pa potem v nadaljevanju, mi imamo že sedaj, že od leta 2007 imamo v
               ZKP institut, kot je specializirana preiskovalna skupina, imamo tako imenovane
               interdisciplinarne skupine znotraj policije in tako naprej. To so vse organizacijski
               ukrepi, ki omogočajo policiji in tožilstvu, da strnjeno, skoncentrirano, zdržema
               izvede neke preiskave. In kot je bilo rečeno, recimo, ne vem, na Islandiji je
               prispodoba bila uporabljena, ko ti dobiš ogromno podatkov, tako kot jih je dobila
               naša policija in tožilstvo, je treba organizirati delo tako, da je v bistvu v
               prispodobi novoletne jelke na glavo obrnjene. Ti moraš v bistvu zadevo usmerjati in
               voditi tako, da prideš do odločitve, ne da je sčasom skozi več podatkov in je vse
               bolj razpršeno. In tukaj gre za v bistvu usmerjanje in organizacijo preiskave. To je
               temeljno vprašanje. To pa delajo ljudje. In zaradi tega želimo, da bi tukaj bil
               mogoče še kakšen premik naprej. Je pa to seveda stvar tudi upravljanja sistema, ker
               vendarle gre za samostojne državne tožilce in pa neodvisna sodišča. Absolutno so pa
               vsi organizacijski in sistemski ukrepi usmerjeni k temu, da se jih na določenih
               točkah, bodisi spodbudi na mehak način, v nekaterih mestih, kot boste videli v ZKP,
               je pa tudi zapovedano nekaj, kjer je v nekem sistemu samoumevno in ni treba sploh
               zapovedne določbe dati, ampak ob upoštevanju samostojnosti in neodvisnosti, da se v
               to ne posega. Ker očitno je treba pri nas dosti več neke zakonodajne iniciative za
               to, da se doseže rezultat, ker bi lahko bil mogoče v kakšnem drugem aksiološkem
               okolju ali pa v eni drugi skupnosti dosežen spontano, glede na razumevanje svoje
               funkcije, ne vem, bodisi tožilca ali pa funkcije sojenja. Gre za to, da je pač to
               stanje duha kot je, taka skupnost naša je, je primerljivo gledano zelo dobra, ampak
               je pa na teh področjih še veliko priložnosti. To kažejo vse primerjave. Ampak, kot
               rečeno, vsa ta orodja, kakorkoli se imenujejo, izvajajo ljudje. In to smo mi. Tukaj
               smo mi, jaz, državni sekretar, tamle tožilci, tam sodniki, to smo mi. In jaz
               verjamem, da vsi želimo, da bi bila sta skupnost na dolgi rok bolj učinkovita, bolj
               varna in tako naprej. Poti do tega, način, kako naloge kdo resno, odgovorno, zavzeto,
               prizadevno izvaja smo pa spet zelo različni. Zato je zelo pomembno, kot vedno rečemo,
               pa morda se to komu sliši floskula, zelo pomembno je kdo opravlja neko funkcijo.
               Prvič, da je usposobljen, drugič pa da ima neko energijo, pa zavzetost za to, da to
               opravlja. In tu se mi zdi, da imamo mi pač nek primanjkljaj, ki se kaže v tem, da te
               debate tečejo leta 2016. Saj to ni novota, ta problem je bil prisoten od 2003, 2004
               naprej. Zato je je bilo toliko strategij za pregon gospodarskega kriminala, za
               resolucijo o boju proti kriminaliteti. Vsi ti problemi, vse te težave so bile
               naslovljene v teh strategijah. In jaz samo to želim, tisto elementarno zaupanje, da
               ta trenutna izvršila veja oblasti, v tem primeru Ministrstvo za pravosodje, ker smo
               odgovorni za to področje, da si prizadevamo in da po najboljših močeh pripravljamo
               neke rešitve, ki bodo, po našem prepričanju, lahko pomembno prispevale in spodbudile
               k temu, da bodo postopki lahko hitrejši in učinkovitejši. Za to gre. Res se pa ne da
               vse narediti v dveh letih, pa smo kar nekaj naredili, pa nimam navade, da bi sedaj
               tukaj našteval, ker poznate, tukaj ste vi zakone sprejeli z našega področja. Osem
               zakonov je bilo vse s tem namenom. In želimo pač najti najboljše rešitve in sami jih
               ne moremo vsiliti. Ful si prizadevamo soglasja s tožilstvom, sodiščem, zato je toliko
               razprav, to terja nekaj časa, ampak je lahko dobra podlaga, obet za to, da se potem
               to prime. Ker kaj nam pomaga, če imamo mi v ZKP že od leta 2007 specializirano
               preiskovalno skupino, pa do leta 2012 nobena ni ustanovljena. Verjetno jo takrat niso
               predpisali za to, da ne bi bila uporabljena. To pomeni, da nekdo ni hotel prijeti
               puloverja, nekdo ni hotel prijeti lopate za kidati sneg, da se spet v prispodobi
               uporabljam. In je vprašanje zakaj ne. Zakaj tisti šef od tega, ki gleda lopato ne
               reče: Ti, zakaj jo pa ne primeš? Ampak to so spet ljudje. In zato je zadeva
               kompleksna. Jaz verjamem, da so te rešitve, se že ponavljam, dobre, niso pa zelo sprejemljive za vse,
               to je pa res, ker to bo terjalo malo tudi večjo odgovornost, več dela, več
               prizadevanja in to včasih ni najlažje sprejemljivo. Ampak mislim pa, da je
               neizogibno, nujno potrebno za učinkovitost in pa blagostanje te družbe tudi na tem
               ozkem področju kar se tiče učinkovitosti pregona bančnega kriminala. Na koncu smo
               odvisni sami od sebe, tako kot ste rekli, vsi smo v istem čolnu. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp41">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Mag. Alenka Bratušek, izvolite.</p>
            </sp>
            <sp xml:id="SDT7-OZP-redna-28-2017-01-12.sp42">

               <speaker>MAG. ALENKA BRATUŠEK (PS NP):</speaker>

               <p>Jaz sem pričakovala samo še odgovor na vprašanje kje in zakaj čaka Zakon o sistemskih
               preiskavah. Takrat, ko ste ga prinesli, mislim, da je pravi naziv, takrat, ko ste ga
               prinesli v Državni zbor je bil to nek velik up rešitve teh največjih, najbolj
               problematičnih TEŠ, bančna kriminaliteta in tako naprej, tako se je vsaj govorilo,
               zdaj pa to nekje stoji in čaka in nič od vsega skupaj. Gospod Stare, izvolite.</p>
            </sp>
            <sp xml:id="SDT7-OZP-redna-28-2017-01-12.sp43">

               <speaker>DARKO STARE:</speaker>

               <p>Hvala.</p>
               <p>Zdaj, če je to naslovljeno na mene, jaz lahko samo rečem, da kot predstavniki
               izvršilne veje oblasti, mi smo predlog zakona pripravili in je v Državnem zboru.
               Zdaj, kdaj bo uvrščen in kako to pa je odgovor oziroma vprašanja za parlament. Hvala
               lepa.</p>
            </sp>
            <sp xml:id="SDT7-OZP-redna-28-2017-01-12.sp44">

               <speaker>PREDSEDNIK JAN ŠKOBERNE:</speaker>

               <p>To ne bo držalo. Na podlagi sklepa Kolegija predsednika je bilo s terminskega
               programa umaknjeno na predlog ministra za pravosodje. To verjetno veste in vas
               prosim, da stvari, ki so zelo očitne tudi kot take poveste, če obstajajo vsebinski
               zadržki, povejte kaj so vsebinski zadržki, če obstajajo procesni, povejte procesne,
               če ne pa lahko tudi poveste, da ni več nobenih zadržkov, da se je ministrstvo
               premislilo in kot predsednik tega odbora zagotavljam, da bo na naslednjem, ko je
               mogoče, to na tej seji oziroma na tem odboru obravnavano.</p>
            </sp>
            <sp xml:id="SDT7-OZP-redna-28-2017-01-12.sp45">

               <speaker>DARKO STARE:</speaker>

               <p>Hvala, gospod predsednik. Moram se opravičiti, če sem dal napačno informacijo. Očitno
               sem pozabil, ker to kar je Vlada sprejela v zvezi s tem zakonom je bilo mislim, da
               leto nazaj in zdaj se vseh podrobnosti teh postopkovnih kaj se je v parlamentu
               dogajalo ne spomnim, tako da se opravičujem za napačno informacijo, bom pa preveril
               te zadeve in potem lahko tudi damo informacijo z Ministrstva za pravosodje v imenu
               Vlade oziroma ministrstva, ki je bil pripravljavcev tega zakona. Tako, da še enkrat,
               opravičilo vsem skupaj, mi je ušlo iz spomina, ne vem kaj se je tukaj dogajalo. Hvala
               lepa.</p>
            </sp>
            <sp xml:id="SDT7-OZP-redna-28-2017-01-12.sp46">

               <speaker>PREDSEDNIK JAN ŠKOBERNE:</speaker>

               <p>Ni nobene težave, samo zato, da bomo korektni in da bo vse jasno. Prijazno prosim za
               pisno informacijo vsem članicam in članom odbora, da bomo tudi jasno vedeli kje na
               tej točki smo. Gospa Bratušek, izvolite.</p>
            </sp>
            <sp xml:id="SDT7-OZP-redna-28-2017-01-12.sp47">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Saj to pa pravzaprav je problem, da se zakoni sprejemajo na tak
               način, da skoraj nihče več ne ve kaj in zakaj in kje obstajajo. Omenila sem ga pa
               samo zato, zakon je katastrofalno slabo napisan, mnenje Zakonodajno-pravne službe in
               zato stoji, če smo čisto iskreni, ker pravijo, da se ga ne da popraviti z amandmaji.
               Ampak to je način in na tak način ne moremo stvari spreminjati na bolje, omenila sem
               pa ta zakon zato, ker je bil z velikim pompom kako bo vse rešil te najhujše,
               največje, najbolj problematične zadeve posredovan v Državni zbor. Zdaj ste verjetno
               ugotovili, da ne bo in greste po drugi poti, tako da jaz si iskreno želim in danes
               zaključujem, iskreno si želim, da res najdemo pot do tega, da tistim, ki so krivi za
               5 milijard, pa če je polovico tega ali pa če je samo 100 milijonov ali pa če je samo
               en milijon, da tisti, ki so krivi za to, da so davkoplačevalci morali dati denar v
               naše banke, stopimo na prste in to naredimo hitro in to naredimo skupaj, ne iskati
               razlogov zakaj nekaj ne bi poskušali spremeniti. Ugotovimo, mislim, da en zakon,
               moram, da en zakon s tožilstvom se mi zdi usklajujete leto in pol. Ali je to
               normalno? Leto  in
               pol. Ja, če v enem letu in pol ne najdete skupnega jezika, ga tudi v naslednjih dveh
               ne boste. To je škoda časa, škoda časa. Mogoče sem rekla pol leta preveč, ampak eno
               leto je pa sigurno bilo omenjeno. Potem ni skupnega jezika, potem se mora nekdo
               odločiti, pač, se bo pa Državni zbor odločil. Ampak tako se stvari ne bodo spremenile
               na bolje. In ne bomo danes te zadeve rešili in pripeljali h koncu. Ampak jaz res,
               kolegice in kolegi, apeliram, da nekaj naredimo, no, da bodo tisti, ki so krivi,
               odgovarjali, ne da bo vse skupaj na koncu še zastaralo in se bodo nam in vsem
               Slovenkam in Slovencem v obraz lahko smejali.</p>
            </sp>
            <sp xml:id="SDT7-OZP-redna-28-2017-01-12.sp48">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Sklepam, da za danes zaključujete pri tej točki in ne tudi pri naslednjih dveh.
               Dobro.</p>
               <p>Dr. Gorenak, izvolite.</p>
            </sp>
            <sp xml:id="SDT7-OZP-redna-28-2017-01-12.sp49">

               <speaker>DR. VINKO GORENAK (PS SDS):</speaker>

               <p>Hvala lepa. Jaz tudi ne bom zavlačeval te zgodbe, samo nekaj stavkov.</p>
               <p>Malo me je zbodlo, ker pravi državni sekretar, da se podaljšujejo policijski
               postopki. Glejte, kar se mene tiče, pa mislim, da tule ni nobenega poslanca, ki bi
               bil pred letom 2011 tukaj, jaz sem že zdavnaj, gospa Alenka, vrgel puško v koruzo. <stage>/
               oglašanje v ozadju/</stage> Prav je, saj ste se vi zadolžili. Zdaj ste glasni, in vas zelo
               podpiram pri tem. Ampak naše pravosodje, pri čemer smatram tožilstvo in sodišča, ne
               bo naredilo ničesar. Kakšen kurji tat bo obsojen, to je pa tudi vse, kar je. Kakšen
               tisti, ki je kakšen milijonček kam dal, tudi mogoče bo, tisti za 100 milijonov pa ne.
               Pa če se bova srečala čez pet let tamle na kavi, boste spoznali, da je bilo to res.
               Zakaj se bo to zgodilo? To se bo zgodilo zato, ker imamo pravosodje, ki noče
               funkcionirati. Včeraj ste lahko poslušali gospoda Fišerja, kaj je on tam povedal. Z
               lepimi pravniškimi besedami – vi se kar smejte -, z lepimi pravniškimi besedami je
               povedal, da tega ne bo naredilo tožilstvo. To je on povedal, samo lepe besede, ja, pa
               postopki, pa to pa tisto<gap n="…"/> To sploh ni res. Resnica je na dlani. Policija je v tem
               kontekstu naredila daleč največ, daleč največ, oni se približujejo nekim kar velikim
               številkam. Tožilstvo, dokler bomo imeli tako vodstvo, kot ga imamo, ne bo nič. In na
               sodišču, dokler bomo imeli tako vodstvo, kot ga imamo, ne bo nič. S tem se
               sprijaznite. Vendar jaz sem o tem vpil leta 2010 pa 2011, ko smo postavljali to
               vodstvo, tako na sodišču kot na tožilstvu, in sprejeli nek tožilski zakon, ki ga nima
               Evropa, ki je katastrofa.</p>
               <p>Pa zgolj zadnji stavek še. Ne želite si tega zakona več, ne ga več omenjati, lepo vas
               prosim. Ker, glejte, kaj tam notri piše, povejmo poenostavljeno: Tožilci, ki imajo
               tožilska pooblastila, policisti, ki imajo policijska pooblastila, kriminalisti, ki
               imajo kriminalistična pooblastila, sodniki, ki so usposobljeni za sojenje, na svojem
               delovnem mestu ne naredijo nič, zdaj bodo pa na vladi delali, seveda za denar in
               honorar, vodili jih bodo pa tisti, ki so bili šefi KPK, tako piše v zakonu, pa bivši
               ustavni sodniki in tako naprej. Ne si želeti tega, to je zapravljanje denarja in
               blesav zakon. Je pa res, da je tak vtis v javnosti, ampak vtis v javnosti je tak
               zato, ker gospod Klemenčič stopi pred mikrofon in reče, <q>"pristaja Boeing 747,"</q> po
               pisti se pa pripelje fičo. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp50">

               <speaker>PREDSEDNIK JAN ŠKOBERNE:</speaker>

               <p>Najlepša hvala za te slikovite prispodobe. Verjetno ne bo nič narobe, če so malenkost
               bolj prizanesljive v bodoče.</p>
               <p>Gospod Stare, izvolite.</p>
            </sp>
            <sp xml:id="SDT7-OZP-redna-28-2017-01-12.sp51">

               <speaker>DARKO STARE:</speaker>

               <p>Hvala lepa. </p>
               <p>Da ne bo ostalo v zraku, ker seveda nič od tega ne drži, kar je spoštovani poslanec
               povedal. Namreč, v določbi, ki ste jo verjetno imeli v mislih, je samo primeroma
               navedeno, s katerih področij je zaželeno, da sodelujejo v teh delovnih skupinah
               oziroma komisiji strokovnjaki. To je primerljivo z Irsko, Avstralijo, Avstrijo,
               Islandijo, kar je tudi v gradivu tega zakona predvideno.</p>
               <p>Rad bi še nekaj dodal, da ne bo zmotne predstave o namenu in cilju tega zakona. Če
               sem vas pravilno razumel, to ni noben nadomestek ali pa slaba predhodnica, ki je
               ostala nekje v predalu, kaznovalne zakonodaje, ker gre preprosto za zakon, kot
               rečeno, izkustveno primerjalno v vseh državah, pa še kakšno bi naštel, ki omogoča, ne
               odkrivanja in preiskovanja kaznivih dejanj, ampak omogoča odkrivanje sistemskih
                   pomanjkljivosti,
               ne samo post festum, ampak tudi a priori, pri velikih projektih državnega pomena,
               kjer je vložek države, bodisi s kapitalom bodisi z jamstvom, najmanj 50 milijonov
               evrov. V razvitih državah, ki so uspešne gospodarsko in tudi sicer, primerljive z
               nami, je to orodje, ki je učinkovito, v nekaterih že mnogo let, in je v bistvu
               pripomoček tudi vladi za učinkovitejše odločanje, kajti vlada, ki vlada, za svoje
               odločitve potrebuje kvalitetne, učinkovite, predvsem pa verodostojne informacije tudi
               na tem področju. Lahko se boste spomnili, da, recimo, projekt TEŠ, tudi bančna luknja
               v tem sociološkem smislu, je bil vedno problem vhodnih podatkov tudi za odločevalce,
               glede na to, da gre za različne pristojnosti v sistemu in delitev oblasti. Meni je
               bilo v tistem času v bistvu na nek način, bom rekel, težko sprejemljivo, še težje pa
               razumljivo, da minister ali pa vlada ne more dobiti vseh podatkov o investiciji, o
               stroških, skratka, o poteku projekta, recimo, TEŠ-6, iz ne vem kakšnih razlogov, ker
               gre za gospodarske družbe, čeprav gre v bistvu za državne firme. In potem seveda tudi
               na tej podlagi ni mogoče sprejemati kvalitetnih odločitev za obvladovanje tovrstnih
               stroškov. In potem pridemo v situacijo, ki je znana po celem svetu, te, bi rekel,
               miselne napake, tako imenovane <q>"Concord efekta"</q>, potopljenih stroškov, ko je že
               enkrat toliko vložka, da bi bilo pa nerazumno, da bi pa zdaj to ustavili. In to ni
               primer samo v Sloveniji, to je primer, recimo, projekta Concord, letala
               Anglija-Francija, primer gradnje raznih velikih objektov po svetu. In zato so se te
               države odzvale s takim orodjem. In nam se je zdelo to primerno. To nikakor ni orodje
               za ugotavljanje odgovornosti posameznikov, ampak, kot sem rekel, spremljanje
               tovrstnih državnih projektov na strokoven način in to v realnem času, ker te komisije
               bi morale svoje izdelke dati, poročila odločevalcem, torej vladi in parlamentu,
               najkasneje v 12 mesecih. To je popolnoma drug mehanizem, drugo orodje, drug namen in
               nima popolnoma nič skupnega s tem. To sem želel poudariti, da ne bi ostalo v zraku,
               da je to povezano neposredno. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp52">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Ker iz razprave razberem, da smo prišli že na vsebino točk, ki niso na dnevnem redu,
               dajem zaključno besedo predlagatelju, gospodu Vrtovcu.</p>
            </sp>
            <sp xml:id="SDT7-OZP-redna-28-2017-01-12.sp53">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Ta razprava je bila kar učinkovita oziroma mislim, da je bila dobrodošla, ena redkih
               v parlamentu, da smo se na odprtem delu pogovarjali o nastali bančni luknji in o tem,
               kako bi rešili. Predvsem je to dobro z vidika tega, ker so lahko ljudje videli tudi
               te razlike morda med poslankami in poslanci, v tem primeru tudi SMC ali pa na drugi
               strani Nove Slovenije ali drugih strank.</p>
               <p>Rad bi takole zaključil, imamo dve možnosti. Prva možnost je, da rečemo, kot sem
               lahko zaznal tudi iz razprave, da se pač ne splača, ne zmoremo, tudi to je bilo
               slišati, imeli smo v preteklosti sprejeto takšno zakonodajo, kar drži, na podlagi
               katere so nekateri lahko delali tudi, po domače rečeno, svinjarije. Ampak to, kar je
               dejal gospod Verbič, kaj bomo naredili naprej, se pravi, da pripeljemo ljudi pred
               roko pravice in na sodišča, mi predlagamo spet en zakon v nadaljevanju pod točko 2,
               se pravi, Zakon o tožilstvu. Problema pa sta dva, kar je tudi Specializirano državno
               tožilstvo dejalo – ni sodne prakse zaradi obsodb, ni sodne prakse na tem področju, in
               drugič, problem dokaznega sklepa, visoki kriteriji so. Ampak kljub temu, da je bilo
               danes večkrat rečeno, da se je v Državnem zboru v preteklosti sprejemala zakonodaja,
               ki je omogočala svinjarije, kljub temu pa je dolžnost Državnega zbora, da sprejme
               danes ali pa v nadaljevanju, če ta zakonodaja danes ni dobra, boljšo zakonodajo, ki
               bo odpravljala anomalije. In da bodo tisti, ki so odgovorni za bančno luknjo,
               pripeljani pred roko pravice in tudi odškodninsko odgovarjali. Kajti nihče me ne bo
               prepričal, da so ti fantje, ki so izkopali z bagri bančno luknjo, kot sem se prej
               izrazil,  nihče me ne
               bo prepričal, da ni šlo tu za kazniva dejanja. Da torej ni kaznivo dejanje to, da
               nekdo da kredit brez zavarovanja ali pa da se preceni zavarovalne predmete. Ali pa da
               se na kreditnih odborih ugasne diktafone in da se namenoma nečesa ne snema. Ali pa,
               kot je dejal državni tožilec, da se iz kreditnih map dokumenti, ki bi morali biti
               tam, da jih kar naenkrat ni več tam. To vse je fer? Glejte, za Novo Slovenijo to ni v
               redu, zaradi tega smo predlagali tudi ta zakon, torej točka 2. In druga možnost,
               druga pot je, da naredimo vse in da tisti, ki so odgovorni za nastalo bančno luknjo,
               odgovarjajo. Jaz ne morem več gledati križem rok in ne morem reči, nič se tu ne bo
               zgodilo. Smo pač predlagali ta zakon, v nadaljevanju še Zakon o tožilstvu. Gospod
               Stare je nanizal vrsto ukrepov, ki so bili predlagani, ki so bili sprejeti, ki so,
               učinkov pa ni. Jaz ne bom rekel, da so ti ukrepi slabi, ampak če ni učinkov, jih pač
               ni, treba se je lotiti kakšne druge poti. In morda bi tu prisluhnili temu, kar ste
               dejali 6. novembra. Nisem narobe razumel, kar sem prebral, je bilo piar sporočilo
               ministrstva, objavljeno v medijih. Ravno tako, v nadaljevanju ministrstvo ni dalo
               nobenih popravkov. Ministrstvo je v piar sporočilu se zavzelo za posebno sodišče, to
               lahko preberete na lastni spletni strani. In Nova Slovenija ima tu cilj. Poti, kot
               kaže, so različne, poti do tega cilja so različne, problem pa je, ker če bomo preveč
               odlašali, nam bodo stvari zastarale. Stvari bodo zastarale. In bojim se, da se bomo
               srečevali čez par let, ko nobeden ne bo odgovarjal za to, da je vsak davkoplačevalec
               dal 2.500 evrov za sanacijo bančnega sistema. In ker zbiramo, kje bomo dobili kaj
               denarja za upokojence, to je toliko denarja, da bi lahko državni proračun za pet let
               vnaprej dajal denar za ta manko v pokojninski sklad. To je toliko denarja. In mi
               rečemo, tega denarja ne rabimo, ker ne gre mimo nas. Ja, super država smo. Tako da iz
               tega naslova je Nova Slovenija ta zakon vložila. In vam povem, ker ga ne boste
               podprli, ga bomo vlagali še naprej. O tem bo še potekala razprava in iskali bomo
               izboljšave. In vabim ministrstvo, da se pri tem iskanju rešitev vključi, kajti do
               zdaj, se opravičujem, rezultatov ni. Kljub dobronamernosti vaše poti do tega končnega
               cilja, če ni rezultatov, je vprašanje uspešnosti.</p>
            </sp>
            <sp xml:id="SDT7-OZP-redna-28-2017-01-12.sp54">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Glede na razpravo in glede na mnenje Vlade bomo najprej glasovali o predlogu sklepa,
               da zakon ni primeren za nadaljnjo obravnavo, v primeru, da bo ta sklep zavrnjen, pa o
               amandmajih in členih, o vsakem posebej, da ne bi prišli do situacije, ko bi bilo
               onemogočeno glasovanje o tem sklepu na seji zbora. Glasujemo o sklepu, da Predlog
               zakona o dopolnitvah Zakona o sodiščih ni primeren za nadaljnjo obravnavo.
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>Zaključujem drugo obravnavo predloga zakona na matičnem delovnem telesu. Odbor bo
               pripravil poročilo, v katerega bo sprejeti sklep vključil.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O DRŽAVNEM TOŽILSTVU.</title>
               </p>
               <p>Predlog zakona je Državnemu zboru v obravnavo predložila skupina poslank in poslancev
               s prvopodpisanim gospodom mag. Matejem Toninom.</p>
               <p>Kot gradivo, objavljeno na spletni strani Državnega zbora, imamo poleg zakona na
               razpolago še mnenje Državnotožilskega sveta, Zakonodajno-pravne službe, Vlade in Komisija
               Državnega sveta za državno ureditev. K tej točki smo vabili predstavnika
               predlagatelja namesto prvopodpisanega, predpostavljam, da bo to gospod Vrtovec,
               Zakonodajno-pravno Službo, Ministrstvo za pravosodje, Državnotožilski svet, Vrhovno
               državno tožilstvo in specializirano državno tožilstvo. V Poslovniškem roku smo
               prejeli amandmaje poslanske skupine Nove Slovenije – krščanski demokrati.</p>
               <p>In torej pričenjamo <title>drugo obravnavo</title>. Za uvodno predstavitev predloga
               podajam besedo gospodu Vrtovcu. Izvolite.</p>
            </sp>
            <sp xml:id="SDT7-OZP-redna-28-2017-01-12.sp55">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Zakon o državnem tožilstvu v bistvu je spet zakon, ki gre v smer tega, da se
               uspešnejše preganja bančni kriminal. In na podlagi česa je nastal? Na podlagi tega,
               da smo imeli na eni izmed sej Komisije za ugotavljanje zlorab v bančnem sistemu,
               možnost poslušati tudi Harija Furlana in na moje vprašanje o tem, kje potrebujejo
               pomoč, če jim kaj pomaga, če ustanovimo specializirani oddelek, na podlagi tega, na
               podlagi oziroma posebno ekipo ljudi na podlagi tega smo prišli do tega zakona. Enako
               kot prej pri predhodnem zakonu. No, kaj pa predlog zanj prinaša. Predlog zakona
               predvideva povišanje minimalnega števila državnih tožilcev na SDT iz 10 na 20, v
               dejanskem smislu bi glede na odredbo o številu mest državnih tožilcev z dne, 28. 9.
               2015 to pomenilo povišanje števila tožilcev na SDT iz 13 na vsaj 20 državnih
               tožilcev. Ta zakon v bistvu poleg tega predlog zakona v bistvu po zgledu civilno
               finančnega oddelka ustanavlja torej tudi oddelek za pregon bančnega kriminala. Mi to
               prakso že poznamo. Tukaj ne gre za nobeno novost. In predlog določa, da v tem oddelku
               delujejo državni tožilci in strokovni sodelavci, ki so na tem področju tudi najbolj
               izkušeni, kajti kot sem že prej dejal, bistveni element pri pregonu bančnega
               kriminala je zelo težka tematika, zelo težka vsebina. Na to je opozarjal tudi že
               danes večkrat omenjeni gospod Kozina. Se pravi, da se soočajo s hudimi lumpi, ki so v
               ozadju oziroma tudi s problematično zakonodajo, s takšnimi in drugačnimi ljudmi, da
               to ne gre za lažje stvari, da so težke stvari. In poleg tega predlog Ministrstva za
               pravosodje in Državnemu tožilstvu nalaga tudi obveznost, da državnim tožilcem in
               strokovnim sodelavcem v tem oddelku zagotavlja izpopolnjevanja s strani domačih in
               tujih strokovnjakov na področju bančnega kriminala. , saj je prenos dobrih praks iz
               tujine v delovanje slovenskega tožilstva zagotovo dobrodošlo. Ta določba ni toliko
               pomembna za iz formalnopravnega vidika gre v bistvu za, gre morebiti bolj za tako
               imenovano pedagoško normo in prav z njo želimo trdno zagotoviti napredek v
               usposobljenosti tožilcev in dati tudi jasno sporočilo kakšen mora biti fokus pri
               izboljšanju pogojev za pregon bančnega kriminala. Torej, če povzamem, s tem predlogom
               v bistvu želimo zagotoviti, da se bodo z bančnim kriminalom ukvarjali tisti, ki so za
               to najbolj usposobljeni ter se pri tem še dodatno izpolnjevali. Sedaj, že v naprej
               govorim, da razni izgovori o denarju, finančnih posledicah zakona, o taki bančni
               luknji pač kakršna je, takšni izgovori zagotovo niso na mestu.</p>
               <p>V nadaljevanju lahko še dodatno pojasnim stvari, ampak v bistvu gre za to, da se
               okrepi tožilstvo na tem področju, da se ljudi pripelje potem pred roko pravice, to
               kar je gospod Verbič prej omenjal, da ljudje niti ne pridejo, ljudje, ti odgovorni ne
               pridejo pred sodišče. Torej eden izmed bistvenih elementov je okrepiti tožilstvo s
               tem, ko predlagamo specializirani oziroma s tem, ko dodajamo nove tožilce in v bistvu
               ustanavljamo oddelek za pregon bančnega kriminala. Zgled v naši pravni praksi tukaj
               je že.</p>
            </sp>
            <sp xml:id="SDT7-OZP-redna-28-2017-01-12.sp56">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želi besedo predstavnica Zakonodajno-pravne službe? Izvolite. 
               </p>
            </sp>
            <sp xml:id="SDT7-OZP-redna-28-2017-01-12.sp57">

               <speaker>KATARINA KRALJ:</speaker>

               <p>Hvala za besedo, gospod predsednik. Mi smo pripravili pisno mnenje. Opozorili smo v
               njem na tri stvari. Prvič, kot je že gospa Voršič pri prejšnjem predlogu povedala, da
               je treba ustrezno opredeliti kazensko-pravno bančno kriminaliteto. Gre za zelo
               zahtevno strokovno vprašanje. Potem drugič, da določbe o izobraževanju niso, po naši
               presoji, zakonska materija, ampak kvečjemu materija državno tožilskega reda, kot je
               tudi že predlagatelj povedal, in so te norme bolj pedagoške. In tretjič, da je treba
               ponovno proučiti smiselnost določb o dodelitvi državnega pravobranilstva v ta
               oddelek, saj oni razpolagajo predvsem z znanjem s področja civilno procesnega prava,
               kar je bil tudi razlog za določitev možnosti dodelitve državnih pravobranilcev v
               civilno-finančni oddelek SDT, ki se ukvarja z odvzemom premoženja nezakonitega
               izvora. Ta pa poteka po pravilih pravdnega postopka.</p>
               <p>Sedaj ugotavljamo, da amandma predlagatelja k 3. členu pretežno sledi našim
               pripombam. Hvala.</p>
            </sp>
            <sp xml:id="SDT7-OZP-redna-28-2017-01-12.sp58">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Želite, gospod Stare, kot predstavnik Vlade? Izvolite.</p>
            </sp>
            <sp xml:id="SDT7-OZP-redna-28-2017-01-12.sp59">

               <speaker>DARKO STARE:</speaker>

               <p>Hvala lepa. Jaz kaj poseben ne bi izpostavljal, ker razlogi so podobni za negativno
               mnenje Vlade do tega predloga, čeprav cilj seveda podpiramo in namen. Je pa dejstvo,
               to bi samo še dodal k temu, kar je že zapisano v gradivu, da v kolikor bi tudi
               tožilstvo samo glede na veljavni zakon o državnem tožilstvu ocenilo potrebo, da je
               treba ustanoviti ta oddelek v okviru specializiranega državnega tožilstva, to lahko
               že stori samo in tudi sam vodja SDT, na katerega se gospod poslanec sklicuje, na
               podlagi 1991. člena. Tako da s tega vidika normativnega, to ne bi bila nobena dodana
               vrednost in ne vidimo potrebe, da bi se s tem zakonom to omogočalo, ker je to
               pravzaprav že omogočeno. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp60">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Želite besedo gospod Fajt, predstavnik Državnega sveta.</p>
            </sp>
            <sp xml:id="SDT7-OZP-redna-28-2017-01-12.sp61">

               <speaker>RAJKO FAJT:</speaker>

               <p>Gospod predsednik, hvala za besedo. Tudi v tem predlogu gre v bistvu za to, da se
               postopki pospešijo. Ugotavljamo torej, da zadeve gredo prepočasi in, tako kot sem že
               prej omenil, v javnosti še vedno obstaja občutek, da ni zadostnega interesa, da bi se
               osebe, ki so omogočile oziroma povzročile nastanek bančne luknje znašle na
               sodišču.</p>
               <p>Kot je bilo že večkrat povedano, obstaja, torej že sedaj v zakonu obstaja možnost, da
               se specializirani oddelki znotraj tožilstva že sedaj ustanovijo. Vendar se nam je
               zastavilo vprašanje, zakaj temu ni tako oziroma zakaj zadeve zastajajo. Tukaj je
               komisija na nek način v razpravi predstavnikov Ministrstva za pravosodje pač dala
               vedeti, da bi morda Ministrstvo za pravosodje lahko se bolj aktivno vključilo tudi v
               ustanavljanje teh posebnih oddelkov znotraj državnih tožilstev. Sicer pa zadeve,
               podobno kot je bilo pri prejšnjem predlogu, torej, podpiramo prizadevanje oziroma
               vsaj to, daje prišlo do razprave, da se nekaj premakne na področju bančne luknje. Ali
               je pot prava ali ni, to bodo ugotavljali drugi. Vendar pa pravilno je, da se je
               začelo o tem razpravljati in da se ugotavlja, da se zadeve ne premikajo in da so
               pričakovanja državljanov in državljank seveda bistveno drugačna od tega, kar se do
               sedaj dogaja. Toliko na kratko, hvala.</p>
            </sp>
            <sp xml:id="SDT7-OZP-redna-28-2017-01-12.sp62">

               <speaker>PREDSEDNIK JAN ŠKOBERNE:</speaker>

               <p>Najlepša hvala Državnemu svetu. Želite besedo predstavnik Vrhovnega državnega
               tožilstva? Izvolite.</p>
            </sp>
            <sp xml:id="SDT7-OZP-redna-28-2017-01-12.sp63">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik. Lep pozdrav vsem poslankam in poslancem tudi v mojem
               imenu. Vrhovno državno tožilstvo je v strokovnem usklajevanju tega stališča Vlade do
               predlaganega zakona sodelovalo in tudi posredovalo svoje stališče, ki je v osnovnih
               črtah tako, da veljavna zakonodaja omogoča in predvideva specializirano tožilsko
               enoto, ki se ukvarja  z
               najzahtevnejšimi oblikami kriminala, torej s pregonom najzahtevnejših oblik
               kriminala, kamor sodi tudi to, o čemer govorimo danes kot o bančnem kriminalu ali
               tistim, kar je povezano z bančno luknjo. Ocenjujemo, da nov zakonodajni akt, ki bi
               dodatno organizacijsko nadgrajeval, da ne rečem zapletal strukturo specializiranega
               državnega tožilstva, verjetno ni posebna dodana vrednost v tem trenutku, ker je v
               rokah vodje specializiranega državnega tožilstva instrumentarij, da organizira delo
               na tem tožilstvu tako, kot oceni, da je to potrebno. Razumemo pa, da je ta
               zakonodajni predlog pravzaprav nek odraz želje za okrepitvijo aktivnosti na področju
               pregona tovrstnega kriminala in da je to na nek način tudi podpora temu, kar smo do
               sedaj storili na tem področju in spodbuda, da se stori v bodoče še več. V tej luči,
               seveda, tožilstvo tak predlog pozdravlja. Po drugi strani pa vendarle je treba ostati
               realen in oceniti kakšne so dejanske možnosti sprejetja oziroma kakšne so dejanske
               možnosti izboljšanja poslovanja na podlagi spremembe zgolj takšne zakonodajne
               določbe.</p>
               <p>V prejšnjih razpravah je bila omenjena Avstrija in njihov učinkovit pristop k pregonu
               bančnega kriminala. Tudi naši kolegi so bili v Avstriji in so si ogledali tožilstvo,
               ki se ukvarja z zadevo Hypo. Ta zadeva kaže, da pri teh kaznivih dejanjih ne gre
               zgolj za vprašanje strokovnosti in zakonodaje. Gre tudi za vprašanje tehnične
               opremljenosti. Gre namreč za zadeve, ki obsegajo tisoče strani. Gre za zadeve, ki
               obsegajo in zahtevajo natančne analize poslovnih procesov, mnogih poslovnih dogodkov
               in analiziranje naklepa oziroma odnosa storilcev do tega, kar je bilo storjeno. V tej
               zvezi je treba povedati, da je državno tožilstvo v Republiki Sloveniji tehnološko
               izredno slabo opremljeno. Mi na to opozarjamo že več let. V tem parlamentu je bilo v
               zadnjem poročilu o delu državnega tožilstva skupno poročilo o delu državnih tožilstev
               v Republiki Sloveniji obravnavano lani in to za leto 2015. V tem letnem poročilu, da
               ne kradem časa vsem skupaj, je pod točko 6.2. natančno opisano kakšno je stanje
               informacijske opreme na tožilstvih. Naši računalniki so stari več kot 10 let. Zadnja
               posodobitev je bila izvedena leta 2014 s 97 delovnimi postajami, ki so bile odpisane
               na sodiščih kot odslužena oprema. To je realnost. Če nam policija pošlje Excel tabelo
               je na tožilstvu skoraj ne moremo odpreti. S takimi sredstvi se mi borimo zoper
               najzahtevnejše oblike gospodarskega kriminala. Kolegi, ki na specializiranem državnem
               tožilstvu dan in noč delajo na zadevah, ki dobesedno polnijo njihove sobe do te mere,
               da skoraj nimajo kje sedeti. V takih razmerah dosegajo rezultate, ki so, po moji
               trdni oceni dobri, več kot dobri. Tožilstvo je ekipirano. Tožilstvo je tudi
               organizirano. In tožilstvo je absolutno predano. Kolegi, ki na teh zadevah delajo so
               tudi davkoplačevalci. Boli jih krivica, ki jo gledajo in boli jih če državljani imajo
               občutek, da nekdo v tej državi na nezakonit način prikrajša druge, ki pravilno in
               vzorno plačujejo svoje obveznosti. Proti temu se borijo na način, kot ga zakon
               predvideva, in z vso predanostjo. Je pa treba vedeti, da tukaj hitrih poti, bližnjic
               in čarobnih paličic, žal, ni. Tožilci bi si to najbolj želeli, pa jih ni. Je samo
               natančno in mukotrpno delo, da se dokaže vsak element kaznivega dejanja. Zgolj v
               ilustracijo, ki smo jo danes že veliko slišali, če vidimo, da nekdo odnese televizor
               iz sosedove hiše bomo v večini primerov prepričani, da smo priče tatvini. Ni tako
               nujno. Lahko je tatvina, lahko je samovoljnost, lahko je kaj drugega, lahko ni nič.
               Vse je odvisno od tega kaj bi človek, ki je ta televizor prijel v roko, imel v svojem
               naklepu. To<gap n="…"/> <stage>/ oglašanje iz klopi/</stage></p>
            </sp>
            <sp xml:id="SDT7-OZP-redna-28-2017-01-12.sp64">

               <speaker>PREDSEDNIK JAN ŠKOBERNE:</speaker>

               <p>Kolegice in kolegi, jaz vas prijazno prosim,  da<gap n="…"/> Samo trenutek.</p>
            </sp>
            <sp xml:id="SDT7-OZP-redna-28-2017-01-12.sp65">

               <speaker>BOŠTJAN ŠKRLEC:</speaker>

               <p><gap n="…"/> morda smešno<gap n="…"/></p>
            </sp>
            <sp xml:id="SDT7-OZP-redna-28-2017-01-12.sp66">

               <speaker>PREDSEDNIK JAN ŠKOBERNE:</speaker>

               <p> Samo trenutek. Ali potrebujemo odmor po treh urah? 15 minut odmora. Odrejam 15.
               minut odmora, potem bomo nadaljevali.</p>
               <p><stage type="time">(Seja je bila prekinjena ob 17.01.)</stage> 
               </p>
               <stage type="time">(seja se je nadaljevala ob 17.14)</stage>
            </sp>
            <sp xml:id="SDT7-OZP-redna-28-2017-01-12.sp67">

               <speaker>PREDSEDNIK JAN ŠKOBERNE:</speaker>

               <p>Torej, spoštovane kolegice in kolegi, nadaljujemo s prekinjeno točko dnevnega
               reda.</p>
               <p>Gospod Škrlec najprej opravičilo in prijazno prosim, da nadaljujete, hvala
                  lepa.
               </p>
            </sp>
            <sp xml:id="SDT7-OZP-redna-28-2017-01-12.sp68">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik.</p>
               <p>Če strnem, na državnem tožilstvu ni problem stanje duha, kot smo danes že kdaj
               slišali. Je volja, je predanost, so tudi kadrovski viri, tehnična podpora pa ni
               optimalna. Z ministrstvom iščemo rešitve vendar se do tega trenutka še nismo
               premaknili v smer, ki bi bila otipljiva. Kolegi v drugih državah so na tem področju v
               precejšnji prednosti in to je tiso, kar sem želel poudariti v zvezi z avstrijskim
               primerom, ker vidimo, da se teh stvari lotevajo na način, da se razvija programska
               oprema, ki analizira poslovne prakse, ki omogoča strojno branje listinske
               dokumentacije in ni treba tožilcem tovoriti in fizično na roke proučevati tisoče in
               tisoče strani. To je tisto, kjer so rezerve in v tej smeri je največ možnosti za
               napredek.</p>
               <p>Kaj pa v teh razmerah dosegajo kolegi na specializiranem državnem tožilstvu je pa
               najbolje, da povedo sami ker so danes z nami. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp69">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želite besedo? Izvolite.</p>
            </sp>
            <sp xml:id="SDT7-OZP-redna-28-2017-01-12.sp70">

               <speaker>DARJA ŠLIBAR:</speaker>

               <p>Dober dan. Spoštovani poslanci in poslanke.</p>
               <p>Kot predstavnica specializiranega državnega tožilstva se vam zahvaljujem za povabilo.
               Zahvaljujem se vam tudi za posluh in podporo v smeri izboljševanja dela državnih
               tožilcev pri pregonu kaznivih dejanj.</p>
               <p>V zvezi s predlaganim predlogom Zakona o spremembah in dopolnitvah Zakona o državnem
               tožilstvu vam bom povedala nekaj statističnih podatkov, nekaj konkretnih zadev,
               kakšno je stanje na SDT in na osnovi tega ocenjujem, da boste lahko veliko lažje
               odločali o predlogu.</p>
               <p>Najprej bi rada povedala glede obsega in števila državnih tožilcev. Na
               specializiranem državnem tožilstvu državno tožilsko službo opravljajo državni
               tožilci, ki so imenovani, in ki so dodeljeni. Glede obsega dela pravic in obveznosti
               med njimi ni prav nobene razlike, razlika je samo v tem, da so imenovani državni
               tožilci stalni člani specializiranega državnega tožilstva, dodeljeni pa prihajajo iz
               okrožnih državnih tožilstev, njihov mandat traja štiri leta, možnost je ponovne
               dodelitve. Trenutno na specializiranem državnem tožilstvu dela 28 državnih tožilcev.
               Dajem podatke baje iz našega posebnega oddelka, ki je pooblaščen za kazniva dejanja,
               ki jih storijo osebe s policijskimi pooblastili. Torej, trenutno dela 28 državnih
               tožilcev. S 1. 3. se nam bo pridružila še ena državna tožilka, od tega je 11 državnih
               tožilcev imenovanih, 15 je dodeljenih, 2 pa delo opravljata na podlagi odredbe
               generalnega državnega tožilca. Kot sem rekla, med njimi ni pa nobene razlike glede
               dela in glede pravic in obveznosti. Pri delu nam pomaga 7 strokovnih sodelavcev, v
               prihodnjih dneh prihajata še dva dodatna strokovna sodelavca za čas 6 mesecev.
               Podporna služba je v okviru 9 javnih uslužbencev. Torej, kar se tiče kadrovske
               popolnitve specializiranega tožilstva menimo, da smo v zadostni meri kadrovsko
               podprti.</p>
               <p>Glede notranje organizacije specializiranega državnega tožilstva bi rada povedala, da
               delo poteka v okviru petih oddelkov kot notranjih organizacijskih enot. Ni pomembno
               kako so oddelki imenovani, poimenovani, važno je, da delo teče kontinuirano in
               nemoteno. Večji del tožilcev, ki obravnava bančne zadeve, bančni kriminal je
               dodeljenih in razporejenih v gospodarsko-korupcijski oddelek. Nekateri tožilci, ki
               obravnavajo zadeve iz zadeve bančnega kriminala so razporejeni tudi na
               gospodarski-kazenski oddelek in na civilno-finančni oddelek. Med njimi je povezovalna
               točka bančni kolegij. Na tem kolegiju obravnavajo odprta pravna vprašanja izmenjujejo
               se izkušnje. Neformalno, vsak dan med seboj ravno tako komunicirajo in sodelujejo v
               okviru osebnih podatkov. Na področju bančne kriminalitete sta ustanovljeni tudi dve
               specializirani preiskovalni skupini. Na ta način je omogočeno medinstitucionalno
               sodelovanje.</p>
               <p>Kar se tiče strokovnega izobraževanja in sodelovanja z zunanjimi strokovnjaki bi rada
               povedala, da državni tožilci na SDT se udeležujejo izobraževanj v tujini,  doma, kratkotrajnih in
               vse iz področja bančne kriminalitete, ravno tako kot tudi kriminalisti predvsem iz
               nacionalnega preiskovalnega urada.</p>
               <p>Kadar se pojavi potreba v posamezni konkretni zadevi, da je potrebno določeno
               strokovno znanje strokovnjaka izkoristimo možnost angažiranja zunanjega strokovnjaka
               preko Vrhovnega državnega tožilstva, se ga angažira, se ga plača in nam na ta način
               omogoči nadaljnje delo. Ocenjujem, da je to pravi način za vključitev oseb s
               specifičnim strokovnim znanjem. V tem trenutku za obravnavo bančne kriminalitete
               ocenjujemo, da znanja, ki jih imajo državna pravobranilstva iz civilnopravnega in
               procesnega področja ne bi doprinesla kakšne dodane vrednosti, kot sem rekla, za
               preiskavo bančne kriminalitete.</p>
               <p>Danes poslušam razpravo in moram povedati, da ni res, da stvari padajo in da nimamo
               pravnomočno zaključenih zadev. Imamo, govorim o bančni kriminaliteti, imamo štiri
               obsodilne zadeve, od tega so tri pravnomočne, ena ni pravnomočna, imamo tudi eno
               oprostilno zadevo, ki prav tako ni pravnomočna.</p>
               <p>Tudi ni res, da se že 12 let preiskuje bančni kriminal. Specializirano državno
               tožilstvo je prva naznanila, prve dokaze prejelo sredi leta 2012 v smeri bančne
               kriminalitete. Prav tako tudi ni res, da se ustavijo stvari pri tožilcih. Trenutna
               statistika kaže, da imamo v fazi sodne preiskave 20 zadev iz področja bančne
               kriminalitete. Imamo vloženih 7 zahtev za preiskavo, 1 preiskava je uvedena, 10
               preiskav je pravnomočno uvedenih, 2 preiskavi sta končani. Statistični podatki
               pokažejo, da je od vložitve zahteve za preiskavo, do odločitve glede uvedbe
               preiskave, da praviloma poteče več mesecev, pet, šest, v kakšnem primeru tudi
               dvanajst mesecev.</p>
               <p>Potem, v tem času preiskovalni sodnik zasliši le osumljene in pregleda zbrano
               gradivo. Nekaj mesecev potem še traja, da sklep uvedbe postane pravnomočen. Potem
               stečejo preiskovalna dejanja. Po uvedbi sodna preiskava po navadi traja nekje tudi do
               dvanajst mesecev, tudi do štiriindvajset mesecev in to takrat, ko je vključen
               mednarodni element. V tem času se zaslišijo priče, izvedejo se ostala preiskovalna
               dejanja, postavijo se tudi izvedenci da izdelajo izvedeniško mnenje. Kot sem rekla,
               največja časovna komponenta je pridobivanje podatkov iz tujine.</p>
               <p>Potem statistični podatki kažejo, da imamo vloženih osem obtožnih aktov s področja
               bančne kriminalitete. Tri zadeve so v fazi glavne obravnave, tri zadeve so v fazi
               odločanja o ugovorih zoper obtožnico, v eni zadevi je izbrisan predobravnavni nalog,
               v eni zadevi se čaka razpis predobravnavnega naroka.</p>
               <p>Ugotavljamo, da od vložitve obtožnega akta, njegove pravnomočnosti, do razpisa
               predobravnavnega naloga oziroma njegove neuspešnosti do začetka glavne obravnave
               poteče povprečno tri do štiri mesece, v posameznih primerih tudi več. Sledijo glavne
               obravnave, ki potem trajajo na zahtevnost, zagotovo pa več mesecev.</p>
               <p>Iz te statistike lahko ugotovimo, da imamo v različnih fazah kar nekaj zadev,
               predvsem pa lahko ugotovimo, to so naše ugotovitve, da je največja časovna komponenta
               faza sodne preiskave in tudi po naši oceni traja predolgo časa.</p>
               <p>Ocenjujemo, da je to tudi zaradi preobremenjenosti sodnikov in zato na
               specializiranem državnem tožilstvu se zavzemamo za ustanovitev enotnega,
               specializiranega sodišča. To je za sodnike, ki se bodo lahko na eni strani strokovno
               izobraževali za točno določene segmente in imeli čas obravnavati zadeve iz  specializiranega
               državnega tožilstva in seveda tudi bančno kriminaliteto. S tem se bo zagotovila, da
               se bodo zadeve hitreje obravnavale, predvsem v sodni preiskavi, hitrejše bo
               vzpostavljena sodna praksa, sodnik bo razbremenjen zadev iz redne pristojnosti
               izključen pa bo nenazadnje tudi vpliv lokalnega okolja. Torej to so naše ugotovitve
               in v tej smeri podpiramo spremembo zakonodaje. Hkrati pa ob tej priložnosti lahko
               samo še to omenim, da se delo na specializiranem državnem tožilstvu lahko izboljša
               tudi v tej smeri, da se nam omogoči bolj tehnično opremo kot je povedal že kolega iz
               vrhovnega državnega tožilstva, kar se tiče računalnikov in v zvezi s tem tudi možnost
               zaposlovanja analitičnih strokovnjakov, ki bodo pripomogli k hitrejšemu in boljšemu
               obdelovanju zbranega dokaznega gradiva. Vsekakor pa je eden izmed predlogov tudi ta,
               da bi se omogočilo, nam tožilcem in sodnikom, tudi ozka specifična, dlje časa
               trajajoča izobraževanja ne zgolj par dni, pač pa kontinuirano na dolgi rok s področja
               mikroekonomije, poslovnih financ, računovodskega in bilančnega prava.</p>
            </sp>
            <sp xml:id="SDT7-OZP-redna-28-2017-01-12.sp71">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Predlagatelj imate besedo. Izvolite.</p>
            </sp>
            <sp xml:id="SDT7-OZP-redna-28-2017-01-12.sp72">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Pri prejšnji točki sem bolj podrobno govoril. Še enkrat poudarjam, to je en zakon, ki
               gre v smeri tega, da se bi lahko preko bančnega kriminala pospešil in stvari padle,
               gospa. Koliko bančnikov je bilo obsojenih? Pravnomočno obsojenih bančnikov,
               bankirjev. <stage>/ oglašanje iz dvorane/</stage></p>
            </sp>
            <sp xml:id="SDT7-OZP-redna-28-2017-01-12.sp73">

               <speaker>PREDSEDNIK JAN ŠKOBERNE:</speaker>

               <p>Se opravičujem, boste imeli priložnost odgovoriti, ko poslanci zaključijo.</p>
               <p>Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp74">

               <speaker>JERNEJ VRTOVEC (PS NSi):</speaker>

               <p>Nič. Imamo tri pravnomočno obsojene, enemu je v bistvu bilo naloženo 80 tisoč evrov
               plačila protipravnega, se motim protipravno premoženje, itd., pridobljeno premoženje,
               ampak bankirji, noben ni bil obsojen. Noben. Tako da, ven iz tega sektorja so pa bili
               trije pravnomočno. Se pravi, zaposleni bančniki pa ne. In ta argument prej ne vzdrži.
               Še enkrat poudarjam, kaj je naš predlog. Ko ste dejali, da to v bistvu ni potrebna,
               ta ustanovitev oddelka za pregon bančnega kriminala. Na enak način imamo že
               ustanovljen oddelek, civilno-finančni oddelek. Na enak način. In jaz vse dobro vem,
               vsi dobro vemo, da to je možno, da že s sklepom predsednik oziroma vodja SDT
               ustanovi<gap n="..."/> Ja, vredu, je pa to dodatna spodbuda, če je sta ustanovljena z zakonom
               tako kot je na primer civilno-finančni oddelek.</p>
            </sp>
            <sp xml:id="SDT7-OZP-redna-28-2017-01-12.sp75">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Dr. Gorenak, imate besedo. Izvolite.</p>
            </sp>
            <sp xml:id="SDT7-OZP-redna-28-2017-01-12.sp76">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Predsednik, za začetek, dve, tri besede do vas. Jaz bom razpravljal tako kot mislim,
               da je prav, vljudno, korektno in pa zelo oster in to prosim, da tudi akceptirate.
               Poglejte, gospod Škrlec, vi ste tista oseba, ki je na tožilstvu zadolžena za torej
               tisto, organizacijski del. Kolikokrat ste prišel k meni, ko sem bil minister in
               rekel, toliko računalnikov, tega, tistega, onega. Odgovor je, nikoli. Ko sem jaz
               prišel k vam, je veljal Zakon o Vladi, ni pa še veljal zakon o organizaciji in delu
               na področju ministrstev. Kaj ste naredili? Kot ministru, sta me skoraj z gospodom
               Fišerjem odklonila, češ ni še sprejet zakon. Je bilo tako? Ste bil zraven. Ko sem
               vama rekel, da je zakon lahko sprejet v enem tednu, sta pa klecnila in sta se usedla
               na svoj stol. Jaz sem prišel k vam na obisk. Vi ste pa plačan za to, da bi prišel k
               meni na obisk in rekel minister, rabim denar za to, za tisto,  za ono. Tega niste naredili. Jaz ne vem
               kolikokrat ste to naredili kasneje, ko je bila gospa Bratuškova, ko je bil drug
               minister, ne vem kolikokrat ste naredili. V tej vladi tega ne vem. Za leto 2012 pa
               vam lahko povem, kako je bilo. Ko so tožilci v Mariboru ostali brez avta, smo ga
               zagotavljali mi, ne vi, mimogrede, da boste vedeli. Torej, če je problem oprema
               tožilstva, gospod Škrlec, si poglejte razmerje v Evropi. Evropsko razmerje je
               popolnoma jasno koliko dajejo državljani za delovanje pravosodja. In to dajejo
               slovenski državljani veliko preveč, 85 evrov na državljana na leto, med tem ko Nemci
               42, mnogi pa tudi 23. Ampak problem, ki ga imate pa vi, ne jaz, je pa ta, da je
               razmerje delitve sredstev v Sloveniji v izrazito škodo tožilstva. Poglejte si
               evropske številke. Ja, saj vi ste plačan za to. In to je tisti problem. V slovenski
               pogači, ki se ji reče denar za delovanje pravosodja kot takega je problem v tem, da
               ima tožilstvo napram sodišču premalo glede na evropske razmere. Ampak to morate vi
               narediti. Predsednik se opravičujem, ampak Slovenija ima neko specifično situacijo,
               ki se ji reče to, da vi vodite tožilstvo. Imamo pa generalnega tožilca, ki je tam za
               lep vtis in nič drugega. Smo ga videli tudi včeraj.</p>
               <p>Gospa, vi ste govorila, kako je obremenjeno tožilstvo. Poglejte, verjetno ste
               tožilka. In verjetno se bova lahko oba strinjala s tem, da je delo tožilca približno
               enako v Avstriji, Italiji, Nemčiji pri nas, približno enako, verjetno se lahko s tem
               strinjava. Sedaj mi pa povejte nekaj, zakaj italijanski tožilec ali avstrijski,
               številke poudarjam zaradi magnetograma, sem lahko tudi zamenjal, ker jih govorim na
               pamet iz leta 2013 iz nekega drugega gradiva. Zakaj lahko avstrijski tožilec reši 350
               zadev na leto, pomeni ali vloži obtožni predlog ali zavrže ali karkoli pač naredi,
               zakaj italijanski 150 in zakaj slovenski 70. Zakaj slovenski samo 70? Sedaj vi meni
               lahko govorite kar hočete, ampak jaz imam tam del odgovora. Del odgovora je tudi v
               zakonu o kazenskem postopku. Vi ste govorila o tako imenovani sodni preiskavi, kako
               dolgo traja in tako dalje. Absolutno, prav imate, zaploskam vam lahko. Ampak od leta
               2008 vključujoč moj mandat, ki vemo, da je bil, saj vemo kakšen, tam sem se ukvarjal
               s tistimi, ki so po ulicah kričali, leži v pravosodnem ministrstvu zakon o kazenskem
               postopku, ki ukinja sodno preiskavo. In mi moramo vedeti, da ima Slovenija edina v
               Evropi sodno preiskavo. Ni države nobene več, to vsi dobro veste. Ampak, poglejte, ta
               zakon tam leži. Namesto, da bi ga en minister ven potegnil, pravosodni minister, ga
               prinesel v Državni zbor in vam olajšal delo, ne, to pa ne. In veste, še nekaj je
               problem, poglejte to aroganco vašega, saj ne morem reči šefa, ker šef je gospod
               Škrlec, to ve Slovenija. Tisti na papirju je pa gospod Fišer. <gap n="…"/>ne me imeti za norca,
               če pa vsi vemo to, da je to tako. Izjavi pred kamero v primeru Patria: smo delali
               dobro, pa poglejte, saj se z lune vidi, če bi Armstrong še hodil po Luni bi to videl
               doli, pa slišal, da je šef slovenskega tožilstva rekel neumnost. V resnici je
               tožilstvo preganjalo nekaj, ker ni kaznivo dejanje. 28. člen Ustave, je rekel Ustavno
               sodišče.</p>
               <p>Gremo naprej. Poglejte, leta 2010 v nekem studiu v Mariboru, saj lahko odkimavate,
               samo resnico vam bom pa povedal, je v mariborskem studiu se z menoj soočil na neko
               temo dela tožilstva in tako dalje, gospod Kozina. In je tam rekel, poglejte, meni kot
               vam kot politiku povem, je rekel, sprejmite za boga politiki zakon o odvzemu
               premoženja nezakonitega izvora tako kot Srbija,  tako kot, ne vem, kdo vse. Sprejmite ga za boga, da bomo mi
               lahko pobrali vse, kar je takorekoč pridobljeno na nezakonit način po postopku, ki
               pač je predpisan v zakonu. Poglejte, leta 2000, jaz sem mu tam rekel, kar se moje
               stranke tiče takoj. Ne vem pa, kaj bodo rekle druge stranke, ki so bile takrat v
               Državnem zboru. Skoraj sem pa prepričan, da bodo to podprle. No, potem je ta zakon
               nastal, kot veste, 2011 mislim, da je nastal, kako je – pustimo – nekaj je težav z
               njim, ampak odgovornost za te težave je na vaši strani, da daste pobudo za spremembo,
               če je neučinkovit zakon. Ampak poglejte, danes je leto 2017, se pravi, pet, šest let
               po sprejemu tega zakona imamo – Kaj? – nekaj zlatih verižic. Kaj še imamo? En avto
               imamo tam zasežen. Ali je še kaj? Je mogoče še kaj? Lahko da je še kaj zaseženega. V
               Srbiji 100 milijonov v enem letu, pa jih gledamo tako z viška. Ampak da zaključim to
               zadevo. Veste kje je težava? Težava je v tem, leva politična opcija pa sodstvo, ki se
               je zgodila leta 2010 z nastavitvijo ljudi, ki ne sodijo tja. Se je zgodila leta 2011
               z nastavitvijo tožilstva, ki ne sodi tja, človeka, ki ne sodi tja. In se bo zgodila v
               letu 2017. Ker vsi bodo poskrbeli za to, da bodo ostali v politiki in na Vladi, da
               bodo prišli pravi tjale, kjer je zanje danes gospod Fišer in kjer je danes gospod
               Masleša. In dokler bo tako, se ne bo zgodilo pa nič v tej državi.</p>
               <p>Zakon bomo pa podprli. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp77">

               <speaker>PREDSEDNIK JAN ŠKOBERNE:</speaker>

               <p>Najlepša hvala dr. Gorenak. Jaz razumem, da so okoliščine sprejema zakona izjemno
               pomembne. Se bi mi zdelo pa prav, da bi bolj kot o historiatih, razpravljali o
               dotičnem zakonu. Je pa pravica vsakega poslanca in poslanke, da oceni, kako daleč
               nazaj v zgodovino in kako široko v kontekst pri dotični razpravi gre.</p>
               <p>Mag. Alenka Bratušek, izvolite.</p>
            </sp>
            <sp xml:id="SDT7-OZP-redna-28-2017-01-12.sp78">

               <speaker>MAG. ALENKA BRATUŠEK (PS NP):</speaker>

               <p>Ja, tema je pravzaprav identična, kot je bila pri 1. točki, tako da vsega povezanega
               z bančno luknjo in problemi nima smisla ponavljati. Sem pa že pod 1. točko na nek
               način izpostavila nekaj vprašanj, ki se nanašajo na tožilstvo, pa odgovora ni bilo.
               Ko pa sem poslušala predstavnika in predstavnico tožilstva mi pa ta zgodba deluje
               tako, in prej še pravosodje, mi delamo dobro in smo naredili vse. Naslednji v vrsti,
               mi delamo dobro in smo naredili še več. Če bi prišlo na vrsto še sodišče, bi bila
               zgodba še potencirana, mi smo naredili več kot dobro in več kot vse, samo rezultat je
               pa nič. To danes iz te razprave izhaja. Če je tožilstvo zadovoljno s tem, kar smo do
               danes naredili na preganjanju bančne kriminalitete, potem se bojim, da se bom pa
               danes morala strinjati z gospodom Gorenakom, da se bova res čez par let srečala na
               kavi in rezultat tega bo nič.</p>
               <p>Kolega Vrtovec je prej rekel, ljudje hočejo ta denar nazaj. Mi, še enkrat, mi v
               Državnem zboru več kot zakonodaja, če je potrebna jo spreminjati, ne moremo narediti.
               Zagotoviti denar, če ga je treba. Ampak dva meseca ali mesec nazaj smo imeli razpravo
               v Državnem zboru o proračunu in jaz se ne spomnim, da bi tožilstvo imelo pripombe na
               svoj finančni načrt tu v Državnem zboru. Jaz se ne spomnim, da ste dali, tako kot
               zakon o javnih financah omogoča, svoj finančni načrt, povedal, da so problemi. Seveda
               lahko vsak nevladni proračunski uporabnik to lahko naredi, tudi tožilstvo in sodišča
               in še kdo, tako kot Državni zbor. Sedaj opozarjate, ko govorimo o preganjanju
               kriminala za 5 milijard, sedaj opozarjate, da Excel tabelce ne morete odpreti. Sedaj
               bom pa jaz malo nesramna, pa rekla, da potem pa naj ta tožilec gre na policijo, pa si
               to tabelco sprinta, če je to problem. To ni reševanje problemov. Govorimo o
               milijardah, o kriminalu, s katerim bi se naj ukvarjali,  vi pa pravite: <q>"saj je vse dobro, samo
               računalnike nam dajte, pa bo mogoče še nekoliko boljše"</q>. Gospa, ki je prišla za vami
               pa tako pravi, da je vse skupaj, da je dosti tožilcev, da postopki tečejo tako kot je
               treba, samo rezultata ni. Kaj je efekt 20 več tožilcev, ki so bili zagotovljeni in
               denar za njih? Povejte časovno, rokovno opredelite koliko so krajši postopki.
               Ponavljam vprašanje od prej. Ali je normalno, da lahko je velika, minorna ne vem
               kakšna zadeva, za najmanjšo zagroženo kazen možno, po zakonu traja na tožilstvu dve
               leti, ali je to normalno? Koliko je povprečna doba ene zadeve, pa tudi finančno jo
               opredelite milijon, 100, 10, brez finančnih učinkov, koliko je povprečna doba
               trajanja zadeve pri enem tožilcu? Ali so tisti, ki ne naredijo vsaj v povprečnem roku
               kakorkoli sankcionirani, ali je to odprta trgovina pa naj traja kolikor traja? To so
               stvari, ki bi nas zanimale. Pod drugo. Kaj lahko mi naredimo, da se bodo stvari
               izboljšale? Ampak, če vsi pravite nič ni narobe, potem tudi izboljšati ni treba nič
               in rezultat bo na koncu nič. To danes iz te razprave izhaja in to je narobe. To je še
               kako zelo narobe. In marsikdo, ki danes to gleda, pa je mogoče sodeloval pri
               nastajanju tiste bančne luknje je lahko iskreno vesel in se lahko zelo, zelo veseli
               tega, kar danes tukaj posluša in to ni prav. Povejte kaj rabite, če kaj rabite, da
               bodo stvari lahko tekle bolje in hitreje.</p>
            </sp>
            <sp xml:id="SDT7-OZP-redna-28-2017-01-12.sp79">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Jaz bi samo še enkrat zgolj za opomnik povedal, da točka dnevnega reda ni poročilo o
               delu tožilstev, da je točka dnevnega reda Predlog zakona o spremembah in dopolnitvah
               Zakona o državnem tožilstvu na predlog Nove Slovenije-Krščanskih demokratov. Razumem
               pomembnost tematik, ki se odpirajo, ampak če danes odpremo poleg točke dnevnega reda
               še vse točke, ki so na sporedu, potem bomo najprej brez repa in glave, na koncu pa
               brez rezultata v kar ne dvomim, razen tega, da bomo bistveno podaljšali delo našim
               strokovnim sodelavkam in sodelavcem, ne bomo dosegli nič kaj bistvenega. Ko bo na
               vrsti točka dnevnega reda, obravnava poročila o delu tožilstev, sodišča, še koga, pa
               bodo tudi tovrstna vprašanja na mestu. Danes kot okvir za razpravo o zakonu razumem,
               da ja, ampak prijazno prosim, da se držimo točke dnevnega reda. Želi še kdo od
               poslank in poslancev besedo? Hvala lepa. Želi kdo od vabljenih dopolniti svoje
               mnenje? Ne. Potem zaključujem razpravo in prehajam na glasovanje na enak način kot
               pri prejšnji točki dnevnega reda o predlogu sklepa, da zakon ni primeren za nadaljnjo
               obravnavo.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Ugotavljam, da je bil sklep sprejet. </p>
               <p>S tem zaključujem drugo obravnavo predloga zakona na matičnem delovnem telesu. Odbor
               bo pripravil poročilo v katerega bo sprejeti sklep vključil. Predlagam, da sem
               poročevalec na seji zbora kot predsednik odbora sam, enako tudi kot pri prejšnji
               točki kjer sem to pozabil vprašati, razen, če ima kdo posebno željo biti poročevalec
               oziroma poročevalka. Ne. Hvala lepa. S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – OBRAVNAVA PREDLOGA PRIPOROČILA V ZVEZI S
                  POPLAČILOM NADOMESTILA RIMSKOKATOLIŠKI CERKVI IZ NASLOVA DOLGOTRAJNOSTI
                  DENACIONALIZACIJSKIH POSTOPKOV IN OSTALIH NJIHOVIH TERJATEV</title>, ki ga je
               Državnemu zboru v obravnavo predložila skupina  poslank in poslancev s prvopodpisano mag. Alenko
               Bratušek. Za obravnavo priporočil smo prejeli predlog priporočila, mnenje
               Zakonodajno-pravne službe ter mnenje Vlade. V poslovniškem roku pa je bil vložen tudi
               amandma Poslanske skupine Nepovezanih poslancev k 1. točki predloga priporočila. Na
               sejo smo vabili predstavnico predlagatelja, Zakonodajno-pravno službo, Ministrstvo za
               pravosodje, Ministrstvo za finance, Slovensko škofovsko konferenco, Državno
               pravobranilstvo, Družbo za opravljanje terjatev bank ter Banko Slovenije. Vsem
               gostom, ki so se povabilu odzvali se zahvaljujem. Predlagateljico gospod Bratušek
               vabim k uvodni predstavitvi predloga priporočil. Izvolite.</p>
            </sp>
            <sp xml:id="SDT7-OZP-redna-28-2017-01-12.sp80">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Hvala še enkrat, predsednik.</p>
               <p>Pravzaprav sta prvi dve točki na neki način bili uvod v to kar bom poskušala vas
               prepričati v to, kar vas bom poskušala prepričati danes. Tudi sama se moram za
               začetek vrniti v leto 2013. Spomnite se v kakšni gospodarski situaciji se je
               Slovenija takrat nahajala. Padec gospodarske aktivnosti v prvem kvartalu leta 2013 je
               bil skoraj 5 %. Varčevati je bilo potrebno tako rekoč na vseh področjih začenši s
               upokojenci in končajmo z mladimi. Vsi so, zaradi slabe gospodarske situacije bili
               prikrajšani. Največ in najdražje nas je v letu 2013 stala sanacija bank, zato sem
               rekla, da sta prvi dve točki še kako povezani s tem, o čemer bom govorila danes.
               Bančna luknja, ki jo je bilo treba pokriti je bila po izračunih, ki so jih naredili
               strokovnjaki Banka Slovenije skupaj z ECB in ostalimi. Ta bančna luknja je bila
               približno 5 milijard evrov oziroma bančna luknja je bila še večja, ampak
               davkoplačevalci so sanirali 5 milijard v naših bankah. 2050 evrov vsak
               davkoplačevalec. Dejstvo, sanacija bank je bila draga je pa dejstvo, če smo želeli
               Slovenijo postaviti nazaj na pravo pot in če smo Sloveniji želeli dati zakon, na
               katerega smo danes še kako ponosni, potem je bila ta bančna sanacija nujna.</p>
               <p>Večkrat sem že pokazala kdo so tisti, ki so to bančno luknjo skopali, zato še toliko
               težje razumem, da se ne da ugotoviti kdo je kriv in kdo je kazensko odgovoren in kdo
               ne. Dejstvo je, da med prvimi štirimi največjimi grešniki ali pa če želite kopalci
               bančne luknje so tri podjetja v lasti Rimskokatoliške cerkve oziroma njenih pravnih
               oseb Zvon 1 Holding, T2 d.o.o. in Zvon 2 Holding. Vsi, vse pravne osebe so javno
               dostopni podatki, čeprav mi je že kdaj kdo grozil, da me bo tožil, ker sem jih kazala
               in jim bom kazala vedno znova, ker so javno objavljeni podatki. Sem pa tri dotična
               podjetja, s katerimi se bomo danes ukvarjali še posebej izpostavila. Luknja, ki jo je
               Rimskokatoliška cerkev preko svojih podjetij ali pa cerkvena podjetja skopala v naših
               bankah je skoraj 500 milijonov. 10 % tega kar so davkoplačevalci morali dati v
               slovenske banke ima na svojih ramenih Rimskokatoliška cerkev oziroma njene pravne
                   osebe. In to in
               samo to je razlog, da smo se v Zavezništvu ob koncu lanskega leta odločili in
               Rimskokatoliško cerkev in Vlado apelirali s pismom, da se Rimskokatoliška cerkev
               namenoma uporabljam to ime in ne naštevam vseh pravnih oseb, verjamem, da vsi vemo za
               kaj gre, odpove odškodninam, do katerih je po zakonu, tako mislijo oni, upravičena
               pri denacionalizacijskih postopkih. Skupen znesek z obrestmi te odškodnine, se pravi
               odškodnina in obresti, ki jo Rimskokatoliška cerkev na nek način še pričakuje od
               države naj bi bil 60 milijonov evrov. Nimamo za to, da popolnoma uskladimo pokojnine,
               da upokojencem damo poln regres, nimamo za to, da lačnim otrokom damo kosila je bila
               potrebna cela vojna v Državnem zboru. Nimamo za to, da tožilstvu kupimo računalnike,
               da bi lahko preganjal bančno kriminaliteto ampak za odškodnine bomo morali najti, če
               bodo sodišča tako odločila.</p>
               <p>Vlada Republike Slovenije je na to pismo in na ta apel pravzaprav sploh ni
               odgovorila, kot da se je to ne tiče, Rimskokatoliška cerkev je odgovorila in to, bom
               rekla, sem bila še posebej presenečena. Ne bom rekla, da gospod Stanislav Zore, ki bi
               naj to podpisal z lažjo ampak, bom rekla, z neresnico. Tisti, ki je pa ta dopis
               pripravljal se je pa krepko, krepko zlagal. In, ta kot cerkev uči svoje vernike naj
               bi laž bila eden od 7 grehov, če prav vem. In vse to me je seveda napeljalo potem na
               to, da je prav, da apeliramo na Vlado, da naredi nekaj, da teh 60 milijonov evrov
               davkoplačevalcem prihrani. Če je to za SMC populizem, prav. 500 milijonov evrov
               luknje je nastalo v naših bankah, sanirali so jo davkoplačevalci, 2 tisoč 500 evrov
               vsak. Kolega Vrtovec je rekel <q>"ljudje hočejo ta denar nazaj"</q>. Ja in res je, ljudje
               hočejo ta denar nazaj. In druga, kot nasloviti apel na odgovorne v Rimskokatoliški
               cerkvi, da spozna, da je prav, da se zato, ker je odgovornost, njena odgovornost, da
               je v banki nastala luknja takšna kot je, da to spozna in se odpove, ne premoženju,
               daleč od tega, premoženje so dobili nazaj ampak, da se odpove odškodnini, ki bi ji po
               zakonu pripadala zaradi nezmožnosti uporabe tega premoženja. Jaz mislim, da je to
               najmanj kar bi naša slovenska cerkev lahko naredila za davkoplačevalce, ker to ne bo
               padlo z neba, teh 60 milijonov, tudi to bodo morali plačati Slovenke in Slovenci.</p>
               <p>In lahko rečete temu populizem, če je 60 milijonov evrov populizem, dobro. Daleč od
               tega, da je to ali pa, da je bil naš namen kakor koli, skratka ta apel nikakor ni
               uperjen ne proti cerkvi in še manj proti vernikom, kar boste nekateri verjetno
               poskušali zdaj prikazati. Ampak če je pohlep, tudi pohlep naj bi bil eden izmed
               sedmih smrtnih grehov, jaz mislim, da  bi Rimskokatoliška cerkev ne lahko ampak morala
               pokazati in se tem 60 milijonom odpovedati.</p>
               <p>Da spoštujem inštitucijo, mislim da sem pokazala tudi s svojim obiskom, ko sem bila
               predsednica Vlade in ne boste verjeli, tudi s papežem sem govorila o tem in tudi
               papež se strinja, da bi Rimskokatoliška cerkev morala pomagati pri reševanju
               problemov. In najmanj, kar bi v tem trenutku lahko naredili je, da z Vlado Republike
               Slovenije, ki je edina v tem postopku nam lahko pomaga, sklenete dogovor in se tej
               odškodnini odpoveste. In na ta način pokažete, da vam je res do Slovenk in
               Slovencev.</p>
               <p>Tako da, jaz kot poslanka pravzaprav več narediti v tem primeru ne morem, kot to, da
               še enkrat prosim za podporo priporočilu, ki ni nič drugega kot to, da priporočamo
               vladi, ne gremo v spremembo zakonodaje, nobene pritiske ampak priporočamo Vladi, ker
               to lahko, da z Rimskokatoliško cerkvijo sklene dogovor da teh odškodnin ne bo.
               Amandma, ki ga imate na mizi je pripravljen na podlagi mnenja Zakonodajno-pravne
               službe, tako da o tem bo pa verjetno gospa povedala ali sledi mnenju
               Zakonodajno-pravne službe ali ne.</p>
               <p>Hvala.</p>
            </sp>
            <sp xml:id="SDT7-OZP-redna-28-2017-01-12.sp81">

               <speaker>PREDSEDNIK JAN ŠKOBERNE:</speaker>

               <p>Najlepša hvala gospa Bratušek.</p>
               <p>Pa bi prosil prijazno kar Zakonodajno-pravno službo in mnenja. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp82">

               <speaker>VALENTINA MAROLT:</speaker>

               <p>Hvala za besedo.</p>
               <p>Zakonodajno-pravna služba je k predlogu priporočila v okviru svojih pristojnosti dala
               pisno mnenje. V njem smo opozorili, da bi moral biti predlog ukrepov za delo drugih
               državnih organov torej v konkretnem primeru Vlade bolj jasen in določen, zlasti glede
               vprašanja na katere terjatve se nanaša glede pravnih oseb, ki jih zadeva in glede
               vsebine ukrepov za delo, to je medsebojnega upoštevanja različnih terjatev.</p>
               <p>Do predloga amandmaja Poslanske skupine Nepoznanih poslancev pa pripomb nimam.
               Hvala.</p>
            </sp>
            <sp xml:id="SDT7-OZP-redna-28-2017-01-12.sp83">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želi besedo predstavnik Vlade, gospod Stare? Izvolite.</p>
            </sp>
            <sp xml:id="SDT7-OZP-redna-28-2017-01-12.sp84">

               <speaker>DARKO STARE:</speaker>

               <p>Hvala, gospod predsednik.</p>
               <p>Jaz bi iz pisnega mnenja s katerim se je Vlada opredelila do predlaganega priporočila
               poudaril dvoje stvari. Glede na veljavni pravni red v Republiki Sloveniji. Tega
               priporočila na način, kot je predlagano v skladu z veljavnimi predpisi ni mogoče
               uresničiti. Dejstvo je, da so pravne osebe, tako Rimskokatoliška cerkev glede na
               pravno organizacijsko obliko in pa vsi subjekti v njeni lasti samostojni pravni
               subjekti, ki v pravnem prometu ustanavljajo pravna razmerja v poslovnih razmerjih in
               to na podlagi veljavnih predpisov, zlasti gre tukaj z Zakonom o gospodarskih družbah.
               In obravnavati te subjekte, drugače kot druge subjekte v istem pravnem okolju je
               preprosto v pravni državi nesprejemljivo, če za to ni izrecne podlage v nekem zakonu,
               ki pa seveda mora biti utemeljen z nekim javnim interesom, ki ga ta zakon sam po sebi
               izraža kot predpis najvišjega ranga in ga sprejme Državni zbor. Torej, glede na
               veljavne predpise ta predlog na ta način da bi se neenako obravnavalo pravne subjekte
               ni mogoče uresničiti.</p>
               <p>Vse terjatve, ki jih ima Rimskokatoliška cerkev zoper Republiko Slovenijo je torej
               potrebno obravnavati v skladu s predpisi in na podali zlasti predpisov v skladu s
               katerimi so te terjatve nastale. To sem pa omenil, gre pa v bistvu z bodisi bančno
               zakonodajo, bodisi Zakon o gospodarskih družbah. Dejstvo je, da vsi državni organi in
               pa upravne enote ali pa drugi subjekti, ki uresničujejo javni interes v imenu
               Republike Slovenije skozi izvršilno vejo oblasti so po zakonu zapovedano dolžni
               skrbno urejati vsa pravna razmerja, tudi tista pravna razmerja, ki pomenijo
               uresničevanje nekih terjatev, upnikov ali pa poslovnih partnerjev, ki imajo do državnih organov
               oziroma njenih subjektov upravičene ali pa pravno utemeljene terjatve. In, da je
               seveda posebna skrbnost v primerih, ko je nesporno ugotovljen temelj za odškodninsko
               odgovornost, odmeno ali kakor koli se to imenuje je že v Zakonu o državnem
               pravobranilstvu zagotovljen javni interes tudi na ta način, da vsak takšen subjekt
               mora najprej v bistvu predlagati ponudbo oziroma dobiti mnenje državnega
               pravobranilstva, ki v javnem interesu zastopa seveda ta interes in si mora
               prizadevati, da se ta terjatev poravna oziroma sklene nek sporazum, ki je korekten za
               obe stranki, v tem primeru Republiko Slovenijo, ki jo v tovrstnih razmerjih, če gre
               za državni organ, zastopa državno pravobranilstvo.</p>
               <p>Tako da iz tega vidika je priporočilo absolutno dobronamerno ampak to priporočilo je
               pravzaprav že zapovedano v različnih predpisih, tako iz področja finančnega
               poslovanja kot, kot je omenjeno v 14. členu Zakona o državnem pravobranilstvu je
               pričakovana in zapovedana dolžnost vseh subjektov da pri urejanju razmerij, tudi ko
               gre za plačevanje zapadlih terjatev iz naslova odškodnin, odmen, upošteva.</p>
               <p>Tako da, v tem kontekstu bi bila neka neenaka obravnava pravno nedopustna in
               nesprejemljiva. Absolutno se pa pričakuje, da v teh razmerjih, kot rečeno, se najde
               neka poštena, pravična rešitev. Ti temelji na podlagi katerih so pa te terjatve
               nastale so pa v bistvu substancirani z veljavnim Zakonom o denacionalizaciji, ki ga
               je sprejel ta Državni zbor in veljajo.</p>
               <p>Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp85">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Besedo dajem predstavniku Slovenske škofovske konference, gospodu Strehovcu,
               izvolite.</p>
            </sp>
            <sp xml:id="SDT7-OZP-redna-28-2017-01-12.sp86">

               <speaker>DR. TADEJ STREHOVEC:</speaker>

               <p> Lep pozdrav gospod predsednik, lep pozdrav spoštovane poslanke in poslanci. Moje
               ime je Tadej Strehovec, sem generalni tajnik v Slovenski škofovski konferenci in bom
               predstavil stališče naše verske skupnosti do predlogov priporočila nadomestila
               Rimskokatoliški cerkvi iz naslova denacionalizacijskih postopkov in ostalih terjatev.
               Slovenska škofovska konferenca ocenjuje predlaganih predlog kot neprimernega ter
               predlaga njegovo zavrnitev. Razlogi za takšno stališče škofovske konference so na
               strani predlagateljev, saj ti, prvič, zavajajo glede razlogov zakaj je oziroma bo
               prišlo do odškodnin, v primeru prepočasno vračanja krivično odvzetega premoženja in
               drugič, ker navajajo neresnične trditve glede domnevne finančne škode v primeru
               državnih bank in posledične dokapitalizacije iz javnih sredstev.</p>
               <p>Na škofovski konferenci smo prepričani, da je glavni namen priporočila zgolj
               pridobivanje omejenih političnih koristi na račun širjenja neresnic, neresničnih
               informacij ter netenja nestrpnosti do katoliške skupnosti v Republiki Sloveniji. Prav
               tako gre za pozivanje k diskriminatorni obravnavi sestavnih delov katoliške cerkve,
               ko gre za poplačilo nadomestila iz naslova denacionalizacijskih postopkov. Glede
               vrnitve krivično odvzetega premoženja katoliške skupnosti v Sloveniji menimo, da je
               to pravično in da je potrebno krivične odločbe prejšnjega, totalitarnega sistema
               odpraviti. S predlagateljem se strinjamo, da je postopek vračanja prepočasen in
               zamuden. Ob tem poudarjamo, da krivda ni na strani denacionalizacijskih upravičencev
               oziroma v tem primeru sestavnih delov katoliške cerkve temveč na strani pristojnih
               državnih organov in dela politike, ki je 25 let izvajal medijsko in tudi politično
               gonjo priti cerkvi zgolj in samo zaradi tega, ker je vztrajala pri tem, kar ji po
               vseh načelih krivičnosti pripada.</p>
               <p>Zato se nam zdi smiselno, da predlagatelj spremeni vsebino predloga priporočila in od
               Vlade zahteva, da odgovori odgovornosti vseh političnih in državnih organov, ki so
               nerazumno zavlačevali denacionalizacijske postopke, kljub zavedanju, da bo država
               morala plačati nadomestilo za neuporabo premoženja in posledično pripadajoče obresti.
               Škofovska konferenca bo v takšnem primeru takšno priporočilo tudi javno podprla.</p>
               <p>Glede vračil o postopkih denacionalizacije poudarjamo, da cerkev ne zahteva odškodnin
               za neuporabo premoženja, v času od leta 1945 do leta  1991. Prav tako Cerkev ne zahteva odškodnin za
               financiranje obnov njenega premoženja, ki je bilo v večini primerov vrnjeno v
               neprimernem in poškodovanem stanju. Na Škofovski konferenci nadalje označujemo
               oziroma ocenjujemo kot neresnične informacije predlagateljev o tem, da naj bi
               podjetja v lasti sestavnih delov katoliške cerkve povzročila škodo državnim bankam v
               višini pol milijarde evrov. Dejstva so popolnoma drugačna. V zadevi holdingov Zvon
               Ena in Zvon Dve je bila eden od večjih lastnikov družba Gospodarstvo Rast, d.o.o., v
               večinski lasti Nadškofije Maribor. Po nam dostopnih informacijah sta leta 2010 dve
               državni banki upnici, to sta Nova Ljubljanska banka in Abanka, zaradi političnih
               razlogov odklonili program prestrukturiranja dolgov Zvona Ena in Zvona Dve, navkljub
               temu, da so se s tem strinjale vse ostale zasebne banke upnice. Zaradi nesodelovanja
               omenjenih bank sta bila Zvon Ena in Zvon Dve prisiljena začeti stečaj navkljub
               dejstvu, da sta imela na dan 31. marca 2010 po ocenitvi mednarodnega svetovalnega
               podjetja KPMG za 477 milijonov evrov premoženja in naložb. Po podatkih iz revidiranih
               računovodskih izkazov obeh holdingov Zvon Ena in Zvon Dve pa je bila na dan 31.
               decembra 2010 vrednost vseh dolgov obeh Zvonov 423,3 milijona evrov. To pomeni, da so
               premoženje in naložbe Zvona Ena in Zvona Dve za 53,7 milijona evrov presegale njune
               dolgove. Državna NLB je v ta namen najela mednarodno svetovalno podjetje A.T.
               Kearney, ki je ugotovilo, da je bilo premoženja v obeh Zvonovih več kot dolgov, in
               predlagalo načrt prodaje naložb, po katerem bi Zvon Ena in Zvon Dve do leta 2015
               odplačala bankam 371 milijonov evrov dolga, od tega 183 milijonov evrov dolga že do
               konca leta 2011. S tem načrtom so se sprva strinjale vse banke, nato pa sta
               nasprotovali samo dve banki, zanimivo, prav državni banki NLB in Abanka. Obe sta v
               zadnjem trenutku, najverjetneje zaradi političnih razlogov, odstopili od podpisa
               sporazuma. Tako so januarja 2011 sledili insolvenčni postopki, zaradi katerih je bila
               po našem mnenju finančno najbolj oškodovana prav Nadškofija Maribor. Ob tem
               poudarjamo tudi, da so državne banke podprle finančno prestrukturiranje, na primer,
               Istrabenza in drugih holdingov, v primeru Zvonov pa so to zavrnile. Zato je popolnoma
               nesprejemljivo, da predlagatelj predloga trdi, da je katoliška cerkev odgovorna za
               bančno luknjo. Dejstvo je, da holdinga Zvon Ena in Zvon Dve sta povsem ločena in
               avtonomna pravna subjekta, ki nimata nobene pravne povezave z našo versko skupnostjo
               in nista sestavni del katoliške cerkve. Prav tako je dejstvo, da je bančna luknja
               nastala zaradi premalo zavarovanih kreditov državnih bank, v primeru Zvonov Ena in
               Dve pa je bilo v stečajnem postopku za 477 milijonov evrov premoženja in naložb
               prodanega oziroma se to še prodaja. Ob tem poudarjamo, da sta imela Zvon Ena in Dve
               ob stečaju deleže v podjetjih, kot so Helios Domžale, Iskra Avtoelektrika, TET 2,
               Cetis Graf, Mladinska knjiga in številna druga podjetja. Za ilustracijo navajam
               primer Heliosa Domžale, ki je bil v času stečaja v 38,3 % lasti Zvona Ena. Ta kaže,
               da je bil le-ta prodan avstrijskemu holdingu Ring International za 140 milijonov
               evrov, konec preteklega leta 2016 pa je bil po poročanju medijev prodan japonskemu
               podjetju za 572 milijonov evrov, kar je za več kot polovico dolga obeh Zvonov.</p>
               <p>Takšnih in podobnih primerov je veliko in vprašanje je, zakaj predlagatelj še vedno
               širi neresnice in zavaja javnost, ko zavajajoče trdi, da državne banke upnice niso
               bile poplačane s prodajo podjetij, ki sta jih imela Zvonova v lasti. Na Škofovski
               konferenci smo na podlagi nam dostopnih podatkov mnenja, da so bile državne banke iz
               naslova Zvon Ena in Zvon Dve že poplačane oziroma bodo poplačane in da katoliška
               cerkev ni odgovorna za državno sanacijo izgub bank v državni lasti. Zato pričakujemo,
               da se bodo predlagatelji javno opravičili za širjenje teh dezinformacij ter umaknili
               predlog priporočila. Predlagamo, da naj predlagatelji raje sami sprožijo
               parlamentarno 
               preiskavo, kako so ravnale državne banke in ali niso z neprimerno finančno politiko
               povzročile, da so brez razlogov propadla uspešna podjetja oziroma holdingi, del
               najboljših slovenskih podjetij pa je bilo zaradi napačnih odločitev tudi vodstev
               državnih bank verjetno za prenizko ceno prodanih tujim finančnim skladom oziroma
               podjetjem.</p>
               <p>Na Škofovski konferenci smo prepričani, da je pri poslovanju Zvona Ena in Zvona Dve
               prišlo do oškodovanja Nadškofije Maribor in da je celotna katoliška cerkev v
               Sloveniji utrpela veliko finančno škodo. Zato pozivamo vse državne organe, da
               preiščejo poslovanje podjetij in državnih bank ter v primeru nepravilnosti sprožijo
               ustrezne postopke. Prav tako pričakujemo, da del politike ne bo zlorabljal te
               finančne tragedije za širjenje neresničnih informacij ter spodbujanja verske
               nestrpnosti do katoličanov in Cerkve v Sloveniji. Prepričani smo, da je v času pred
               naslednjimi državnozborskimi volitvami nepošteno in krivično graditi politične
               kampanje na stigmatizaciji katoliške cerkve in njenih vernikov, problematiziranju
               denacionalizacije in medijski gonji zaradi odškodnin, ki so nastale zaradi premalo
               vestnega dela državnih ustanov in političnih pritiskov.</p>
               <p>Spoštovani predsednik, spoštovane poslanke in poslanci, prosim vas, da sprejmete
               dobronamerno na znanje omenjena dejstva in da zavrnete predlog priporočila. Najlepša
               hvala.</p>
            </sp>
            <sp xml:id="SDT7-OZP-redna-28-2017-01-12.sp87">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Jaz vas prav tako prosim, da zavoljo korektnosti poslušate tudi
               ostale. Gospa Bratušek kot predlagateljica seveda ni govorila o tem, da je katoliška
               cerkev in njene entitete odgovorne, ampak soodgovorne, naveden je tudi delež. Lahko
               se strinjam z vami, da ta razprava ne sme nikakor in v nobeni točki biti uperjena ne
               proti vernikom ne proti verski skupnosti, razpravljamo pa o priporočilu, o njegovih
               vidikih in želja po korektni razpravi mora veljati za vse strani, štejem, tudi za
               vas.</p>
               <p>Besedo dajem gospodu Grozniku, generalnemu državnemu pravobranilcu.</p>
            </sp>
            <sp xml:id="SDT7-OZP-redna-28-2017-01-12.sp88">

               <speaker>MAG. JURIJ GROZNIK:</speaker>

               <p>Hvala, gospod predsednik. Lep pozdrav vsem prisotnim!</p>
               <p>Državno pravobranilstvo ugotavlja, da naslov predloga priporočila govori o
               nadomestilu iz naslova dolgotrajnosti postopka in ostalih terjatev Rimskokatoliške
               cerkve. Vprašanje torej je, ali priporočilo obravnava plačilo odškodnin zaradi
               nezmožnosti uporabe v denacionalizacijskih postopkih vrnjenih nepremičnin ali plačilo
               denarne odškodnine za povzročeno škodo zaradi kršitve pravice do sojenja brez
               nepotrebnega odlašanja; torej gre namreč za dve popolnoma različni pravni podlagi.
               Mnenja smo, da priporočilo dejansko po vsebini nakazuje na odškodnino iz drugega
               odstavka 72. člena Zakona o denacionalizaciji, ki se nanaša na nemožnost uporabe
               nepremičnin v času od uveljavitve Zakona o denacionalizaciji do njihove vrnitve, ki
               jih po pravnomočno zaključenih denacionalizacijskih postopkih vlagajo upravičenci
               pred pristojnimi sodišči. Tožbeni zahtevki Rimskokatoliške cerkve temeljijo na tem
               drugem odstavku 72. člena Zakona o denacionalizaciji, ki daje upravičencu do
               denacionalizacije pravico do odškodnine zaradi nezmožnosti uporabe nepremičnine od
               uveljavitve ZDEN do vračila. Kdo je upravičenec do denacionalizacije, določa 14. člen
               Zakona o denacionalizaciji, ki določa: <q>"Pravica do povrnitve premoženja gre cerkvam
               in drugim verskim skupnostim, njihovim ustanovam oziroma redom, ki ob uveljavitvi
               tega zakona delujejo na območju Republike Slovenije."</q> To torej pomeni, da za njih ni
               mogoče zahtevati drugačne obravnave kot za druge z zakonom določene upravičence. Ti
               isti upravičenci, če jih naštejem, Konvent Magdalenk Marije, družbah, hčera Krščanske
               ljubezni Svetega Vincencija Pavelskega, Rimskokatoliško župnijstvo Maribor,
               Uršulinski samostan Sveti duh, Nadškofija Ljubljana,  Slovenska frančiškanska provinca Svetega križa
               Ljubljana, Župnija Škofja Loka, vlagajo po drugem odstavku 72. člena ZDEN
               odškodninske zahtevke zaradi nemožnosti uporabe oziroma upravljanja premoženja iz
               naslova vzdrževanja nepremičnine.</p>
               <p>Izpostavljam pravno vprašljivost upoštevanja terjatev iz naslova drugega odstavka 72.
               člena ZDEN. Zakon sicer govori o odškodnini, dejansko pa gre za neko odmeno, kot bo
               to pojasnila kolegica, da se pač to upošteva pri poravnavanju škode zaradi izgube
               slovenskih bank.</p>
               <p>Zdaj bi prosil kolegico, da bi predstavila tudi sodno prakso na tem področju.
               Hvala.</p>
            </sp>
            <sp xml:id="SDT7-OZP-redna-28-2017-01-12.sp89">

               <speaker>KATJA DRNOVŠEK JARC:</speaker>

               <p>Lep pozdrav tudi v mojem imenu! <stage>(Katja Drnovšek Jarc, državna pravobranilka.)</stage></p>
               <p>Vrhovno sodišče je v svoji sodni praksi izpeljalo stališča, ki jih dosledno uporablja
               pri svojem odločanju, torej stališča pri uporabi drugega odstavka 72. člena ZDEN.
               Namreč, pravna narava teh zahtevkov je zelo specifična. Ne gre za odškodnino, čeprav
               Zakon o denacionalizaciji o odškodninskih zahtevkih. Ne gre torej za tisto odškodnino
               v smislu odškodninskega prava, ker manjka element splošnega civilnega delikta kot
               podlaga za povračilo škode. Ne gre za nedopustno ravnanje zavezanca niti ne za
               njegovo subjektivno ali objektivno odgovornost. Tako za te zahtevke ni možno
               uporabljati določil klasičnega pododdelka poglavja za izvenpogodno škodo za pogodbeno
               škodo. Gre za nadomestilo, gre za odmeno, za povračilo oziroma za oškodovanje za
               izgubo tiste koristi, ki bi jo upravičenec dosegel, če bi nepremičnino sam uporabljal
               oziroma upravljal. Torej, to je bilo odločeno s sklepom Vrhovnega sodišča že v letu
               1998. V letu 2008 je Vrhovno sodišče povedalo, da na podlagi teh zahtevkov drugega
               odstavka 72. člena ZDEN ni potrebno ugotavljanje niti nedopustnosti ravnanja
               zavezanca niti njegove subjektivne ali objektivne odškodninske odgovornosti. V letu
               2011 je določilo zastaralni rok, torej, da ni mogel pričeti z dnem izdaje odločbe,
               šele ko je ta postala pravnomočna, kot izhaja iz klavzule pravnomočnosti. V letu 2010
               je tudi določilo, da je za plačilo odškodnine zavezanec in legitimiran tisti, ki mora
               premoženje vrniti, torej denacionalizacijski zavezanec. In morda še ena najbolj
               presežnih odločitev Vrhovnega sodišča v letu 2006, ko je povedalo, da je odveč
               revizijsko spraševanje, kaj bi lahko tožena stranka storila, če bi se ognila takšnemu
               zahtevku. In odgovor Vrhovnega sodišča je bil – nič, te koristi ji zakon ne priznava.
               Ker pa se do vrnitve lastninske pravice steka k njej, jo je dolžna plačati tožeči
               stranki, ki ji v skladu z zakonom ta korist tudi pripada. Toliko.</p>
            </sp>
            <sp xml:id="SDT7-OZP-redna-28-2017-01-12.sp90">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Besedo dajem še predstavniku Družbe za upravljanje terjatev bank. Izvolite.</p>
            </sp>
            <sp xml:id="SDT7-OZP-redna-28-2017-01-12.sp91">

               <speaker>SEBASTIAN CAFUTA:</speaker>

               <p>Hvala za besedo, gospod predsednik. Hvala in lep pozdrav vsem ostalim navzočim! Sem
               Sebastian Cafuta.</p>
               <p>Na DUTB se zavzemamo za pregon bančne kriminalitete in tu ne mislimo zgolj na
               kazensko odgovornost, ampak tudi in predvsem na odškodninsko odgovornost, o čemer
               lahko govorimo v konkretnem primeru. DUTB je v zadnjem obdobju vložila desetine
               kazenskih ovadb oziroma naznanitev suma kaznivih dejanj kot tudi kar nekaj, celo
               desetine odškodninskih zahtevkov. Ne glede na to z uspehom v postopkih nismo
               zadovoljni, ker so ti postopki dolgotrajni, trajajo absolutno predolgo, kar je težava
               predvsem v zagotavljanju dokazov. Na DUTB zagotavljamo ogromno resursov, da
               zavarujemo te dokaze. Začeli smo s postopkom arhiviranja, ki teče zdaj že dobro leto,
               da ti dokazi ne bi 
               izginili. Večji problem je v zagotavljanju navzočnosti prič, ogromno oseb več ni
               zaposlenih v bančništvu in tudi pozabljajo kaj je bilo, kaj se je dogajalo v
               preteklosti, zato tudi dvomimo, da bodo dobre priče predvsem v kazenskem postopku,
               kjer se tožilci ne pogovarjajo z njimi predhodno pred postopkov, tako da pridejo na
               obravnave nepripravljene, saj dobijo vabilo zgolj, ne vem, povabljeni ste po tem
               členu, zoper te obdolžene. Sploh ne poznajo vsebine obtožnice. Sedaj tukaj je tema
               predvsem odškodninska odgovornost. Mi domnevamo, da je ta predlog poslanske skupine
               nepovezanih poslancev dobronameren, vendar menimo, da bi moral zajeti prav vse pravne
               in fizične subjekte, to pomeni, da vsakdo, ki je bil odgovoren za to bančno luknjo,
               ki nedvomno obstaja, tudi odgovarja. V kolikor bodo potem izpolnjeni pogoji za pobot
               teh obveznosti, pa se seveda lahko le te pobota.</p>
               <p>Hvala.</p>
            </sp>
            <sp xml:id="SDT7-OZP-redna-28-2017-01-12.sp92">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Besedo ima predlagateljica, mag. Alenka Bratušek. izvolite.</p>
            </sp>
            <sp xml:id="SDT7-OZP-redna-28-2017-01-12.sp93">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Se na nek način strinjam z zadnjim predlogom, začnimo s tremi tako rekoč največjimi
               in nadaljujemo tudi z ostalimi. In sedaj bom posebej za gospoda prebrala te ne takoj
               majhne številke, ki so javno dostopne. To niso številke Alenke Bratušek, ampak so
               številke objavljene na spletni strani Družbe za upravljanje terjatev bank, ker ne
               govorimo o evro petih ali desetih, ampak govorimo o stotinah milijonov. V primeru
               treh družb, treh družb, ki so posredno v lasti Rimskokatoliške cerkve, pa če to
               obračate še tako drugače. In mimogrede, mislim, da v enem od zvonov ali pa povezanih
               z enim od zvonov je bil nek gospod, ekonom, mislim, da mariborske nadškofije
               pravnomočno obsojen, tako da kar tako iz trte izvito, da je bančna luknja nastajala
               po krivici na teh vaših pravnih osebah, ni. še bolj zaskrbljujoče pa je, da se na tak
               način kot smo danes tukaj slišali, branijo vsi po vrsti navzdol, skratka oni niso nič
               krivi, bančna luknja je nastala sama od sebe, sanirati smo jo pa morali
               davkoplačevalci. In na tak način, še enkrat, na tak način res ne bo nikoli nihče
               odgovarjal, kar ni prav.</p>
               <p>Pa gremo po vrsti. Zvon 1, Holding, d. d., je samo v treh največjih bankah naredil za
               164,3 milijone evrov luknje. 115,3 v NLB, 11,6 v NKBM in 37,3 v Abanki, skupaj 164
               milijonov evrov. Prvi po količini, po višini bančne luknje, prvi na spisku največji
               Zvon 1, Holding. T2, tretji po vrsti po višini, 95 milijonov, zaokrožam, v Novi
               Ljubljanski banki, 24,4 milijona v NKBM in 11,3 v Abanki, skupaj 130 in nekaj
               milijonov evrov. In Zvon 2, Holding, 80,5 milijonov v Novi Ljubljanski banki, 12,6 v
               NKBM in 28,8 milijonov v Abanki, skupaj 121,9 milijonov evrov. Mislim, da znese to
               skoraj 420 milijonov evrov, če prištejemo še v ostalih bankah, tukaj imam naštete
               samo tri največje, smo pri 500 milijonski luknji. Vem, da je za nekatere, tudi
               znotraj Rimskokatoliške cerkve to majhen lokalni spodrsljaj. Jaz mislim, da je za
               Slovenke in Slovence to daleč od majhnega lokalnega spodrsljaja. Na drugi strani se
               zavedam, najprej želimo povedati, da smo z  amandmajem skušali, in jaz mislim, v večji meri,
               rešili te pravne dileme o katerih so govorili predhodniki. Ne vem če so amandma
               videli, ampak mislim, da smo, glede na mnenje Zakonodajno-pravne službe večji del teh
               pomislekov rešili, natančno definirali na kaj se nanaša, našteli pravne osebe, tako
               da te dileme ni več.</p>
               <p>Kot drugo, se zavedam kakšen je zakon, kakšne so pravice enih in drugih, in zato apel
               tistim, ki so odgovorni za velik del bančne luknje, da na drugi strani spoznajo in
               pomagajo, da teh 60 milijonov državni proračun lahko nameni nečemu drugemu. To je
               vse. Nisem pravnica, ampak tako pravno neuki pa tudi nismo, da bi kar tako nekaj
               predlagali. Ampak, dva se pa verjetno lahko dogovorita, da se temu odpove, zato, ker
               se zaveda, da so za kar nekaj grehov v bančni luknji odgovorni tudi oni. In še
               enkrat, nikakor in nikoli ne proti instituciji, še manj proti vernikom. Verjamete ali
               ne verjamete, ob tem predlogu me je poklicalo kar nekaj vernikov, ki pravijo, da je v
               tem primeru pa pohlep res prevelik. In to je edini namen. Se strinjam, lahko gremo
               tudi naprej, in prav bi bilo, prav bi bilo, da gremo tudi naprej. Ampak, še enkrat,
               med prvimi štirimi po količini 10 % bančne luknje je nastalo zaradi cerkvenih
               podjetij. To je dejstvo, in to so uradne številke. Pa lahko zdaj to obračamo tako ali
               drugače. In zato, vračam še enkrat žogico in apel, da premislite, če je res to, kar
               vidite tam gor, verjamem, da dobro poznate, ni razlog, da na drugi strani slovenskim
               davkoplačevalcem rečete, O.K., pa se bomo odpovedali 10 % tistega, kar smo naredili v
               slovenskih bankah.</p>
            </sp>
            <sp xml:id="SDT7-OZP-redna-28-2017-01-12.sp94">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Besedo ima dr. Jasna Murgel.</p>
            </sp>
            <sp xml:id="SDT7-OZP-redna-28-2017-01-12.sp95">

               <speaker>DR. JASNA MURGEL (PS SMC):</speaker>

               <p>Najlepša hvala. Lep pozdrav vsem še na novo prispelim na sejo.</p>
               <p>Predlagateljica pravi, ljudje hočejo denar nazaj. Zdaj me zanima, kateri denar.
               Tistega do katerega so subjekti po Zakonu o denacionalizaciji upravičeni ali
               kako.</p>
               <p>Vidite, to se meni zdi populizem, na ta način predstavljati zadeve, jih izkrivljati
               in potem zapakirati, da se dogaja neka strašna krivica. Jaz nisem nek simpatizer
               institucije, katerekoli verske, ampak, tukaj je treba ločiti dve stvari. Jaz bi bila
               zelo zainteresirana, da se denar, ki je bil izgubljen, ki so ga, kako naj rečem,
               <q>"zafurali"</q> T-2, Zvon I, Zvon II, gospodarsko rast. Poznam tudi zgodbe vernikov, ki so
               vlagali med drugim v te investicijske sklade in so hodili jokati in je bila zelo
               velika katastrofa, ker so vložili tudi veliko denarja in ne samo verniki, pač
               marsikdo je vložil v ta podjetja denar, ampak to so gospodarske družbe, ki so bile
               ustanovljene s strani Nadškofije Maribor, če se ne motim, in so pač ločene pravne
               osebe. To ni niso ti subjekti, ki so upravičeni do odškodnine po Zakonu o
               denacionalizaciji. Vidimo, že sam Zakon o denacionalizaciji pač govori, da je nekaj
               odškodnina, kar sploh odškodnina ni, ampak dobro. Pač je v zakonu napisano, tako je
               to parlament v tisti vnemi po osamosvojitvi naredil, meni se zdi prav, da če je nekaj
               bilo nacionalizirano, je pač potem vrnjeno. V redu, to je ta zakon uredil. Ampak
                   ti gospodarski
               subjekti, torej te gospodarske družbe, so pač gospodarske družbe so pač gospodarske
               družbe, ki so zdaj v stečajnih postopki, niti ne vem za T-2 ali še je, malo je malo
               ni v postopku, torej to so gospodarske družbe, ki so imele svoje dolgove, svoje
               obveznosti, premoženje in so eni v stečaju, niso, to traja še in dolgo bo še trajal
               stečajni postopek Zvon ena, Zvon dva. Kdo je dal, pa ne moremo zdaj, kdo je dal tem
               gospodarskim družbam kredite, in zdaj na njih prevaliti obveznost ali krivdo, da so
               te investicijske družbe, te gospodarske družbe dobile kredite, zdaj prevaliti krivdo
               na njih, da so oni krivi za to, da so jim banke dale kredite. Mislim, glejte, prav
               rada bi videla eno komisijo, ki pa bi ugotavljala to odgovornost. Prav veseli me, da
               so tudi kazenske ovadbe podane v teh postopkih, pa da vidimo. Glejte, ali je Zvon
               dva, Zvon ena, T-2 ali je šel, ne vem, kaj, prisiliti banko, da je dala kredit tem
               podjetjem. Mislim, tu je večplastna, mislim, kaj se je tukaj dogajalo, dejansko ne
               vemo, ampak da zdaj kar tako rečemo, jaz grozni ti Zvon ena, Zvon dva, T-2, in zdaj
               ker so pač dobili te kredite in so povzročili bančno luknjo, uboge banke, pa ne vem
               kaj, ni bilo treba nobenih poslovnih običajev, nobenih pravil spoštovati, nobenega
               zavarovanja, nič, pri tem ko so dajali kredite, posojila takšnim investicijskim
               skladom. Seveda je to tudi odgovornost bank, da so dale kredite, ne moremo pa kar,<gap n="…"/>
               Ja, vi se lahko smejete kolikor želite, ampak jaz pač na to gledam tako. Banka,
               banka, tu je zdaj cela sodna praksa nastala na ta račun, ko se ugotavlja kazenska in
               odškodninska odgovornost in ne vem kakšna še, in to niso tako enostavne stvari, da
               kar rečemo, kaznivo dejanje, to je to, obvladam, mislim vse.</p>
               <p>Hočem samo reči, da kar ugotovimo, to bančno luknjo so povzročili ti gospodarski
               subjekti, in potem rečemo, ker je bila ustanoviteljica lastnica Nadškofija Maribor je
               za to kriva cerkev. Jaz res ne vidim te osnove, in tudi če vi to pač rečete, in če to
               vi mislite, ne moremo, neenakopravno obravnavati teh gospodarskih subjektov teh
               gospodarskih družb in zdaj reči, te družbe so odgovorne same zase. Ali razumete? Po
               Zakonu o gospodarskih družbah. Kje je podlaga, da zdaj te gospodarske družbe
               obravnavamo drugače, iščemo zdaj, ne vem kaj, lastnika za nazaj, tako kot je bilo
               sprejeto pri družbenikih izbrisanih podjetij. Celo <q>"štalo"</q> imamo to, čakamo na
               odločitev Evropskega sodišča za človekove pravice o Zakonu o finančnem poslovanju
               podjetij. To je to, in to so pač, mene bi bilo, mislim, če mene osebno vprašate, je
               res grozno, pogovarjali smo se, cel dan se pogovarjamo o bančni luknji, in bi bilo
               zelo krasno, da bi zdaj našli nekoga, ki bi najprej ugotovili kdo je odgovoren in
               nekoga, ki bo za to plačal. Ampak, na ta način res ne morem tega sprejeti, to je
               nesprejemljivo, da zdaj kar rečemo, pa to kar naredimo, spregled pravne osebnosti.
               Ja, in rečemo, ja to pa je ustanovitelj odgovoren za obveznosti teh gospodarskih
               družb. Ja, mislim, glejte, pač vi imate svoje tolmačenje tega, to bazira, in sicer
               ste spremenili sklep, predlagate, torej ta, predlagate zdaj samo, da vlada doseže
               dogovor s temi subjekti, ki bi dobili odškodnino po Zakonu o denacionalizaciji, saj
               tam jih je gospod državni pravobranilec naštel, niso samo nadškofije, ampak so še
               drugi subjekti, v glavnem, in tega enostavno ni mogoče na podlagi obstoječega
               pravnega reda narediti. To ni v skladu z zakonom, ne moremo. Kar pa vi predlagate, je
               to, da vlada sklene dogovor. Glejte, dogovor je mogoče skleniti, če obstaja volja
               obeh strank. Očitno, kolikor je možno presoditi, volja pravnih subjektov, ki so v
               okviru Rimskokatoliške cerkve v Sloveniji za to ne obstaja. Ne vem, to bo državno
               pravobranilstvo ugotavljalo ali obstaja, ali je možno, da  ni enega zakonitega načina, meni bi bilo morda
               tudi v všeč, če bi bil, ampak ni zakonitega načina, da mi sedaj prisilimo te
               upravičence nadškofije, da sklenejo dogovor. Ni ga na podlagi zakona. Dogovor se
               lahko sklene, torej dogovor se lahko sklene, če se obe stranki strinjata. To je
               temeljno načelo obligacijskega prava, prava obveznosti med strankami, da ne bom v
               šibrah govorila. Torej, če sta obe stranki za, in ker pač tukaj ne moremo, ne vem,
               kaj bomo, da ne izgovarjam teh besed. Drugo je, da obstaja možnost, da se stranki
               pobotata, pobotata svoje obveznosti, ampak spet, pobot obveznosti pomeni, da stranka
               druga nasproti drugi, mislim, stranka, dva subjekta, v tem primeru država pa vsi, ki
               so upravičenci do denacionalizacije, do odškodnine iz naslova denacionalizacije,
               torej nadškofija recimo Ljubljana, Maribor in ostali subjekt, da imajo do države
               terjatev in država do njih istovrstno ugotovljeno in zapadlo terjatev. To so pravila
               iz obligacijskega zakonika Republike Slovenije ob pobotu terjatev. Obstaja še ena
               možnost, da v postopku uveljavlja ugovor pobuda terjatve. In to je to, ni neke
               možnosti, saj pravim, bila bi mi zelo všeč, ampak ne moremo sedaj, ker pač želimo
               nekaj sedaj na silo urediti, kar povoziti ta pravila, ki veljajo v našem pravnem
               sistemu. Ne moremo sedaj pobotati nečesa, kar so dolžni drugi pravni subjekti, pa
               lahko ne vem, govorimo in delamo luping preko ja, to je itak lastnica Rimskokatoliška
               cerkev, ampak tudi če to ugotovimo, ne moremo prenesti te terjatve, ki bi jo imela
               država iz naslova, ne ve, bančne luknje, do T2, Zvon 1 in teh subjektov, kar
               prenesti, da bodo sedaj za to odgovarjali ti subjekti nadškofije in ostali in bomo to
               kar sedaj pobotali. Ne moremo. Ne moremo. Ni podlage. Mislim, lahko rečem, da mi je
               žal, ampak ni podlage. In sedaj, zakaj, bi ste sedaj amandmirali ta predlog sklepa,
               piše, da se predlaga Vladi, da doseže dogovor s temi subjekti, se pravi, Nadškofijo
               Ljubljana, Škofija Koper, Škofija Novo mesto, Nadškofija Maribor, Škofija Celje,
               Škofija Murska Sobota ter ostalimi pravnimi subjekti obeh metropolij, da doseže
               dogovor o odstopu le teh od zahteve poplačil odškodnine zaradi nemožnosti uporabe,
               itd., denacionaliziranih nepremičnih. Ta sklep ni mogoč. Ni ga mogoče izvršiti,
               razumete. Če bi tako pogodbo napisali v pogodbo, je ta pogodba nična, ker predmeta ni
               mogoče izvršiti. Skratka, ta sklep, tega sklepa pač ni mogoče podpreti in ga ne bom
               podprla, ker enostavno v okviru teh pravil, ki obstajajo in ob poznavanju pravil o
               odgovornosti gospodarskih družb, zato pa se ustanovijo gospodarske družbe, da
               odgovarjajo s svojo obveznost, s svojim premoženjem. Ja, če pa bomo uredili, ne vem,
               spregled pravne osebnosti, pa možnosti za nazaj, pa bomo rekli O.K., sedaj pa
               ustanovitelj, lastnik odgovarja, potem pa je to diskriminacija, ker bi potem še
               kateri drugi subjekt lahko odgovarjal za obveznosti kot ustanovitelj, kaj ne. Potem
               bi, to pa je drugačno obravnavanje. Zakaj? Zato, ker je cerkev. Torej odpira se cela
               vrsta vprašanj, na katere nimam odgovora, imamo odgovor, uveljavitev takega sklepa je
               nemogoča, ker ne obstaja volja subjekta, ki zahteva odškodnino, da bi jaz to, vsaj
               ugotavljam, da ne, glede na to današnjo izjavo, ne obstaja volja teh subjektov, da bi
               se odpovedali svoji zahtevi in ni podlage v predpisih, da jo k temu prisilimo.
               Izvolite, povejte mi katera podlaga je, kje je,  povejte mi predpis, povejte mi, na podlagi česa lahko to
               naredimo in, moram reči, da z veseljem to naredim, ampak sedaj pa nezakonito kar
               nekaj, zato ker pač se vam zdi, da bi to bilo treba tako tolmačiti, pač, na ta način
               to ne bo šlo. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp96">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Repliko ima mag. Alenka Bratušek.</p>
            </sp>
            <sp xml:id="SDT7-OZP-redna-28-2017-01-12.sp97">

               <speaker>MAG. ALENKA BRATUŠEK (PS NP):</speaker>

               <p>Zelo na kratko. Čeprav če bi prebrali, pa če bi poslušali bi videli kaj iz tega
               priporočila sledi. Ja, voljo je treba imeti. Trebi bi jo bilo imeti na vladni strani,
               da bi to sprožila, absolutno. In seveda je za dogovor treba imeti voljo tudi na drugi
               strani, ampak vsaj na eni, za začetek. Če bi na vladni strani bila volja in v tem
               smislu je napisano priporočilo. Nobene kršitve zakona, nobenih pritiskov, samo voljo
               je treba pokazati.</p>
               <p>Kar se tiče gospodarskih družb, sedaj ta je pa res malo lovska, da lastniki niso nič
               krivi, potem pa dvignimo roke, pa juhej! <stage>/ oglašanje iz klopi/</stage> Ja, kdo pa odgovarja?
               Kdo? Lastnik je dolžan zagotoviti kapital, da podjetje lahko posluje naprej in tako
               naprej. Kdo je lastnik? Kar lastniki niso nič, spustimo jih, pa jih ni. In v primeru
               teh podjetij je lastnik Nadškofija Maribor, pika. To je dejstvo. <stage>/ nemir v dvorani/</stage>
               Ja, kako ni dejstvo? Kdo je lastnik? Potem pa razčistimo kdo je lastnik. Potem sem se
               pa v osnovi zmotila. In če Nadškofija Maribor ni lastnik ni lastnik. Ampak je lastnik
               in zato apel in nič drugega, jaz vem, povedala sem, da je zakon napisan tako, da kot
               kaže imajo pravico dobiti tudi odškodnino. Ampak zavedanje, da je odgovornost
               lastnikov teh navedenih treh podjetij za 500 milijonov evrov škode in o tem denarju
               govorim, da ga ljudje hočejo nazaj. Tukaj je dal vsak Slovenec 2.500 evrov za
               sanacijo teh treh grehov in vseh ostalih spodaj naštetih. Če največjim ne znamo
               pokazati, da so odgovorni za to, od kje potem mislite narediti vse to, kar smo se
               prej pogovarjali. Sedaj govorimo, še enkrat, štirje največja med štirimi največjimi
               so tri podjetja povezana z Rimskokatoliško cerkvijo, ampak pravimo ne, lastnik nima
               nič s tem. Potem tudi vse dol lastnik nima nič s tem, dvignimo roke, recimo: Slovenci
               lepo, pet milijard je šlo in nikoli jih ne bomo dobili nazaj. In ne predlagam nobene
               kršitve zakona. Še enkrat, apel eni strani in apel drugi strani, da najdeta dogovor.
               Pa če je to pa samo polovica, naj bo pa samo polovica. Ampak naj najdejo dogovor.
               Zaradi teh grehov se odpovedo drugim. Lastnik Nadškofija Maribor je naredil v
               slovenskih bankah za 500 milijonov evrov luknje. Pokrila jo je Republika Slovenija,
               beri: slovenski davkoplačevalci. Odškodnina, ki jo zahteva Rimskokatoliška cerkev
               oziroma pravne osebe je zahteva do proračuna Republike Slovenije, davkoplačevalskega
               denarja, beri: davkoplačevalci. In to je skupna točka. Tisti, ki tega ne vidi in tega
               ne more zložiti skupaj, jaz ne vem<gap n="…"/></p>
            </sp>
            <sp xml:id="SDT7-OZP-redna-28-2017-01-12.sp98">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo ima mag. Verbič.</p>
            </sp>
            <sp xml:id="SDT7-OZP-redna-28-2017-01-12.sp99">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsednik. Upam, da je tudi meni dovoljeno, če se bom malce
               odmaknil od same vsebine, glede na to, da imamo zelo široko paleto te zadeve.</p>
               <p>Uvodoma, kar se tiče tega predloga s strani predlagatelja, moram priznati, da v
               celoti sledim stališču ZPS in tudi Vlade. In bom potem tudi v nadaljevanju povedal
               zakaj v celoti to sledim. Predvsem zaradi tega, kajti ZPS, menim, da je zelo dobro
               zapisal, da Državni zbor ne more predlagati ukrepov, ki niso v njeni pristojnosti. In
               tako je tudi ocenil in mislim, da tukaj nimamo različnega pogleda ali stališča.</p>
               <p>Si bom dovolil pa vseeno dotakniti par zadev, glede na to, da ste kot predlagateljica
               se dotaknila tako imenovano področje denacionalizacije, kot tudi diametralno drugo
               zadevo, in sicer kreditni 
               poseli oziroma subjekti, ki so nastopili v odnosu do državnih bank. Zanimivo, tudi
               danes že kar nekaj časa, pa mislim, da tudi veliko časa bomo še porabili v zvezi z
               bančno luknjo. Neverjetno. S tem 5 milijard očitno se ukvarjamo in se bomo do
               onemoglosti, dokler se res ne bo zgodilo tisto, spomnim se, in ste tudi mi
               predlagateljica na enem od odborov, mislim, da je bilo na Odboru za finance, očitala,
               ko sem pred dobrim letom, letom in pol bil zelo konkreten in bom tudi sedaj še enkrat
               ponovil. Moje skromno mnenje je, da je odgovornost za to 5 milijardno bančno luknjo
               in to je jasno, veže se izključno na banke v državni lasti, so člani uprav, nadzornih
               svetov, Banka Slovenije ter v zadnjem času sem dodal še eno skupino in so se prav
               tako imenovani revizorji. To so tisti, ki so odgovorni za to bančno luknjo. In
               kakršnokoli mešanje katerihkoli drugih subjektov, naj si bo to fizičnih ali pravnih,
               glede na to, da ste, vsaj osebno ocenjujem, zelo dobra finančna strokovnjakinja in
               tudi poznavalka vsaj nekih osnovnih pojmov obligacijskega zakonika, ki urejajo
               kreditne pogodbe, da preprosto s takim pristopom dobesedno zavajate politično ali pa
               nagovarjate svojim všečno potencialnim volivcem. Zakaj je moje skromno mnenje tako?
               Dejstvo je, da obligacijski zakonik jasno govori kakšna je kreditna pogodba. In
               dejstvo je, če grem zelo s praktičnim primerom, če grem jaz danes v banko popolnoma
               legitimno zaprosim 10 milijard kredita. In na strani banke je, ali me bodo postavili
               pred vrata ali pa mi ga odobrijo, kar je popolnoma logično. In tako se je tudi
               zgodilo in je marsikatera razprava nepravična tudi za leto 2004-2008, kakor češ, da
               se je v tistem obdobju največ dogajalo. Ampak vse te zadeve so odgovorni tisti, ki so
               odobravali posamezne primere in nakazovali ta denar. Sedaj pa ta denar, ali je bil
               nakazan v Republiki Sloveniji ali tujini je pa stvar druge zgodbe. In kar se tega
               tiče mislim, da se vse skozi močno zavaja. In bom še enkrat šel na ta primer, ki sem
               ga izpostavil. Zakaj se sedaj izpostavljajo posamezni subjekti, kakorkoli, da so
               krivi, da se naj poravnajo in podobno. Želi se očitno odmikati od tega bistva, da
               resnično odgovornost morajo prevzeti na strani člani uprav in nadzornih svetov.
               Kajti, vemo, poslovanje bank ni tako enostavno ali domačijsko. Vemo pa, da za teh 5
               milijard bančne luknje je nastalo, če preprosto rečem na tako imenovani tovarišijski
               odobritvi kreditov.</p>
               <p>Tudi strinjam se z vami, ko je bilo nekajkrat rečeno, posojilo ali kredit, ki je
               nezavarovan, ni nič narobe z njim. Problem pa je, če se ne vrne. Ampak to je tveganje
               ali riziko, ki je vedno na strani tistega, ki ima denar in tistega, ki odobri in
               nakaže.</p>
               <p>Tako, da kar se teh zadev tiče mislim, da tudi, ko bomo imeli še razpravo, to zadevo,
               je nepravično, da kakorkoli, tudi s strani DUTB, ki je bilo nekaj besed rečeno, ja,
               pa saj preverjamo, zaslišujemo. Ne vem zakaj se s takimi zadevami ukvarjate. Dejstvo
               je, da tisti, ki je odobril in nakazal nosi izključno odgovornost. Ne jaz, ki sem
               zaprosil za posojilo in ga kasneje tudi nisem vrnil. To je pač bančni riziko.
               Dopuščam, da imamo različne poglede. Zaradi tega sem zelo vesel, da ko bodo
               predstavniki tožilstva, sodišča in Ministrstva za pravosodje, prišli z dodatnimi
               znanji tujih držav, ki zelo uspešno preganjajo tako imenovani bančni kriminal.</p>
               <p>Kar se tiče denacionalizacijskih zadev si bom dovolil in sem, predsednik rekel, da si
               bom dovolil tudi malce razširiti. Sramotno je za Republiko Slovenijo, da po 25 letih
                   te postopki še
               vedno niso zaključeni. In lahko povem, da tukaj pretežno vlogo, da so toliko časa ti
               postopki odprti in da se ne zaključijo je na strani sodišč. To govorim iz svojih
               izkušenj. Kajti upravni postopki denacionalizacijski potekajo na prvi stopnji na
               upravnih enotah. In od tistih mislim, da se dosti ne bom zmotil, preko 20.000 v teh
               20-ih letih so sedaj odprti zgolj nekaj 10 in to takih, ki, včasih smo temu rekli,
               dokler je denar se splača, da se obe stranki še vedno tožita ali preganjata po
               sodiščih, kajti, če ne bi bilo na tej strani nobenega premoženja, tudi sodišče
               tovrstne postopke zelo hitro zaključi, kajti če ni sredstev za plačilo taks in
               odvetnikov se zadeva zelo hitro zaključi. Hočem reči, da v zvezi s temi
               denacionalizacijskimi zahtevki in v tem primeru mešanje kakorkoli poravnave se močno
               strinjam s kolegico, ki je v neki smeri po strokovni plati skušala prikazati tako
               imenovano možnost pobot ali nekih terjatev, vsaj tako sem jo razumel. In mislim, da
               tudi predlagatelj tovrstnih zadev v neki smeri v kolikor se spušča v neka tovrstna
               priporočila, da mora v neki smeri razpolagi tudi s tovrstnim znanjem, kajti ni dovolj
               ved no samo politično, ampak menim, da na strani zakonodajalca je potrebno poznavanje
               tudi nekoliko širše. Tisto, kar sem želel za konec še vseeno omeniti. Dejstvo je, da
               ta bančna luknja očitno se bo vrtela na vseh področjih in zaradi tega še enkrat
               prosim državnega sekretarja, da to kar sem pred dobrima dvema urama razpravljal v
               zvezi s spremembo Zakona o sodiščih, da resnično zelo intenzivirati spremembe in
               posredujte čim prej v Državni zbor tako materialne kot procesno zakonodajo, da enkrat
               resnično že nehamo z neko politično retoriko, ki ne pelje nikamor, dolžnost nas pa je
               in tudi se strinjam tukaj z vsemi, da pričakovanja davkoplačevalcev so velika. In
               zavedam, se, da najverjetneje nekih strahotnih vračil zneskov prav gotovo ne bo
               nazaj, ampak mislim, da je dolžnost tudi nas, da zoper tistih, ki so omogočili
               tovrstno zlorabo nekega zaupanja na mestih članov uprave nadzornih svetov, da pa
               vseeno so v neki meri sankcionirani. Hvala, predsednik, za strpnost.</p>
            </sp>
            <sp xml:id="SDT7-OZP-redna-28-2017-01-12.sp100">

               <speaker>PREDSEDNIK JAN ŠKOBERNE:</speaker>

               <p>Najlepša hvala za razpravo. Gospod Zorčič, imate besedo. Gospod Verbič, mikrofon.</p>
            </sp>
            <sp xml:id="SDT7-OZP-redna-28-2017-01-12.sp101">

               <speaker>IGOR ZORČIČ (PS SMC):</speaker>

               <p>Hvala za besedo. Lep pozdrav še enkrat z moje strani. Saj se nisem mislil javiti,
               ampak sem bil malce spodbujen. Kar se tiče samega predloga priporočila, mislim, da
               sta bila moja dva predhodnika jasna, da tega priporočila ne moremo sprejeti. Mislim,
               da je in politično in pravno nekako nevzdržno. Vladi se priporoča naj doseže dogovor
               o odstopu zahteve poplačila odškodnine zaradi nezmožnosti uporabe denacionaliziranih
               nepremičnin, pa zahteve po plačilu denarne odškodnine za povzročeno škodo, ki jo
               zahteva RKC. Jaz mislim, da je to sama ta seja že dala takšno sporočilo, ki zahteva
               takšno odškodnino, lahko tudi sam razmisli o tem in odstopi od svoje zahteve, zdaj
               nekoga na drugi strani prisiliti naj doseže tak dogovor pa ni mogoče. In to je ta
               razlog, da takšnega predloga priporočila ne moremo sprejeti. Me je pa mogoče k tej
               razpravi spodbudila razprava gospoda Strehovca. Zdaj v tem kontekstu, o katerem se
               danes pogovarjamo, tudi pri prejšnjih točkah o bančni luknji, o velikem dolgu, ki je
               nastal na stani slovenskih podjetij,  podjetij v lasti slovenskih oseb in ki je na koncu, pa tudi države, ki
               je na koncu, bom rekel, bil nekako saniran s strani države. Jaz verjame, da je v
               zvezi s tem vprašanjem izkazan še vedno velik interes, da se ugotovi krivce za
               nastanek tako imenovane bančne luknje, za, bom rekel, slabo poslovanje podjetij in
               tu, recimo, je bil omenjen Zvon 1, Zvon 2, pa potem tiste hčerinske družbe, pa
               gospodarska rast, pa nenazadnje tudi Vegrad in podobno. Da se te krivce nekako tudi
               privedejo na koncu pred sodišče, nekateri so bili tudi obsojeni, tu ne gre več samo
               za tako imenovano bančno kriminaliteto. V tej luči, ko se o tem pogovarjamo v
               parlamentu me nekako motijo neke navedbe, ki so bile podane v tem kontekstu, češ, da
               se s tem izvaja nekakšna medijska in politična gonja proti Rimskokatoliški cerkvi,
               kar ste povedali. Jaz mislim, da je to zelo nevarno govorjenje. Nenazadnje smo se
               pred 25 leti vsi rešili tistega, recimo, političnega enoumja, ne samo Rimskokatoliška
               cerkev, tudi državljani, pa tudi politika in v tem hramu demokracije imamo pravico
               razpravljati o čemerkoli. In jaz mislim, da tudi takšna debata je dobrodošla in neko
               branjenje pred očitki na način, češ, da gre za diskreditacijo nekoga, mislim da je
               povsem neumestno. Jaz vam čisto dobronamerno predlagam, da vendarle upoštevate, da
               smo tu hram demokracije, da pač debatiramo o različnih zadevah in da je tudi to
               vprašanje, ki je danes na mizi, povsem legitimno. Je pa res, da zakon oziroma,
               pardon, predlog priporočila, ki ga imamo na mizi, pač, v skladu z našim stališčem, ni
               takšen, da bi ga podprli, ker je, bom rekel, pravno hiben. Hvala.</p>
            </sp>
            <sp xml:id="SDT7-OZP-redna-28-2017-01-12.sp102">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Dr. Tašner Vatovec, imate besedo.</p>
            </sp>
            <sp xml:id="SDT7-OZP-redna-28-2017-01-12.sp103">

               <speaker>DR. MATEJ T. VATOVEC (PS ZL):</speaker>

               <p>Hvala, predsednik. Lep pozdrav vsem. Ta zgodba okoli teh zahtevkov se na nek način
               bere kot nekakšna kriminalka. In kot vsaka kriminalka mora imeti tudi nek širši
               kontekst oziroma širšo sliko. Stvar po eni strani z denacionalizacijo, v prvi vrsti
               je stvar, ki je prej politične kot pravne narave, po drugi strani pa je status
               Rimskokatoliške cerkve v Sloveniji tisto, kar nasledi to politično vprašanje in ki
               tudi seveda odpira vprašanje moralnega problema, za katerega se mi zdi, da ga
               predlagateljica na nek način naslavlja. Torej, da iz nekega moralnega vzgiba seveda
               povzročitelj dela te luknje tudi odstopil od tega svojega zahtevka.</p>
               <p>Čisto ob robu, seveda, jasno v Združeni levici je stališče glede denacionalizacije
               zelo kratko in lahko celo enostavčno. Denacionalizacija je bila legalizirana kraja
               družbenega premoženja. In dlje od tega ne bom šel. Druga stvar pa je seveda status,
               ki izhaja iz denacionalizacije in status, ki ga podeljuje Rimskokatoliški cerkvi. In
               to je tisto, kar je danes bilo večkrat rečeno, torej, da ne moremo enega subjekta v
               pravni državi obravnavati drugače. Ampak danes v tej državi, ki naj bi bila pravna,
               se dogaja ravno to. Če hočete ali ne, Rimskokatoliška cerkev ima Republiki Sloveniji
               kljub 7. členu Ustave nek privilegiran položaj, ki jo postavlja, seveda, v nek
               drugačen status kot ostale verske skupnosti, pa tudi kot ostali pravni subjekti.</p>
               <p>Kar se tiče tega politično pravnega vidika, seveda ti zahtevki izvirajo iz nekih
               stanj, ki so bila prisotna v preteklosti. In pri večjem delu gre za neko premoženje,
               ki ga je cerkev pridobila v času fevdalizma. Recimo, tisto, kar mene najbolj zmoti
               oziroma tisto, kar je morda v tej zgodbi najbolj na nek način nesmiselno je to, da se
               pravzaprav neke dobrine, ki bi morale biti v javnem interesu, in tu imam v mislih
               predvsem Triglavski narodni park in blejski otok, praktično na neki nepravni podlagi
               so se vrnile takrat Rimskokatoliški cerkvi in seveda tudi je tako ostalo. O čem
               govorim? Pred kratkim je bila objavljena pogodba, ki govori o tem, kako so leta 1858
               takratni  predhodniki,
               če naj tako rečem, Rimskokatoliške cerkve, torej Briksenska škofija prodala velik del
               tega premoženja, prodala velik del teh gozdov jeseniškim fužinarjem. Ti so ga kasneje
               prodali krajnski industrijski družbi, ki jo, zaradi nelikvidnosti in drugih težav
               postala podržavljena. Velik del teh gozdov je ravno na podlagi teh Zakona o
               denacionalizaciji se vrača Rimskokatoliški cerkvi, čeprav ne bi smelo biti pravne
               podlage za to. Namreč ta stvar je sicer oziroma to premoženje je prišlo nazaj v last
               Rimskokatoliške cerkve in sicer leta 1938 z neko uredbo v takratni kraljevini SHS.
               Pravosodni minister Ružič je takrat v nekem poizkusu pomiritve z verskimi skupnostmi
               to vrnil oziroma dal Rimskokatoliški cerkvi, ampak brez nobenega pravnega temelja.
               Šlo je za neki odlok, za neko uredbo, ki pa bi morala seveda imeti neko ustrezno
               zakonsko paralelo torej neki zakon, ki bi dajal pravni temelj za to. Tega nikoli ni
               bilo oziroma v tistih časih je bila zakonodaja tako napisana, da je izrecno določala
               agrarni maksimum nad tisoč hektarjev vemo pa, da so te količine teh gozdov bistveno
               višje kot to. Govorimo o približno 160 kvadratnih kilometrih zemljišč. Seveda, zaradi
               korektnosti je potrebno poudariti, da je naše Ustavno sodišče leta 1996 odločalo o
               temu vprašanju takrat s preglasovanjem pet proti štiri so odločili v prid RKC z
               obrazložitvijo, da je bila tedanja uredba sprejeta v okviru nekega finančnega zakona
               so, potem tudi, če naj tako rečem požegnali to vrnitev. Je pa to eden od teh indicev
               v tej kriminalki, ki govori o tem, da imamo v tej državi neki subjekt, neko pravno
               osebo, ki je privilegirana, ki se jo tretira drugače kot ostale pravne subjekte. Ta
               odločitev Ustavnega sodišča ni bila edina taka poteza v Sloveniji. Mislim, da je
               potrebno tudi, zaradi korektnosti omeniti, da je prvotni Zakon o denacionalizaciji
               pravzaprav predvideval, da se samo posameznikom oziroma fizičnim osebam vrača to
               premoženje, nikakor ne pravnim. Ravno takrat je s pomočjo Demosove koalicije cerkev
               uspela doseči to, da so se v zaključkih zakonodajnega postopka z amandmaji stvari
               tako spremenile, da so omogočile tudi vračanje cerkvi. To je pravni kavelj, ki se
               tukaj odpira in ki bi ga morali seveda tudi preučiti in ne samo apelirati na moralni
               čut cerkve, ampak na dejansko pravno osnovo za vračilo teh gozdov.</p>
               <p>Druga stvar. Torej moralni vidik in stvar, ki tudi govori o tem kakšen je status RKC
               v Sloveniji pa je tisto, kar je bistveno bolj pomemben. Prva stvar je ta, da v vsem
               tem času od kar potekajo ti postopki država ni hotela in še vedno noče uveljavljati
               mehanizmov, ki bi ugotavljali povečane vrednosti gozdov, zaradi investicij, ki so jih
               privatni lastniki ali pa država vložili v te gozdove govorimo predvsem o cestah,
               ampak tudi o drugih objektih.</p>
               <p>Če vzamemo zgolj kot neko krajšo primerjavo. Sklad kmetijskih zemljišč je samo med
               leti 2010 in 2016 v gradnjo cest vložil 38 milijonov evrov. S temi zahtevki in s tem,
               da se vrača te gozdove RKC bom rekel oplemeniteno v bistvu je država spet na izgubi
               oziroma tudi tisti, ki so do sedaj opravljali s temi gozdovi. Nekdo je vložil v
               šestih letih 38 milijonov, potem se to lastnino praktično vrne domnevnemu predhodnemu
               lastniku z nekim bonusom skratka z neko oplemeniteno vrednostjo kar je tudi seveda
               svojevrstni problem v tej zgodbi in tudi ta stvar govori o nekakšnih privilegijih.
               Tudi se postavlja vprašanja zakaj si država to dovoli. Zakaj država ne sproži tega
               mehanizma, da bi recimo zmanjšala ta odškodninski zahtevek  za vlaganja pravzaprav, ki so bila
               izvedena na teh zemljiščih, v teh gozdovih, itn.</p>
               <p>Še enkrat se bom vrnil na Triglavski narodni park. To, da bi se Triglavski narodni
               park vrnil, je obstajalo neko nasprotovanje nekoč pred letom 2005, je recimo državno
               pravobranilstvo nasprotovalo temu zaradi branjenja javnega interesa. Ponavlja,
               Triglavski narodni park pa zraven tudi še blejski otok, so nepremičnine, ki so v
               javnem interesu in bi morali tukaj najti način, kakršenkoli že da je, da ostane tudi
               v državni lasti. Ampak tukaj seveda zanimivo kako je potem spet država oziroma
               politična elita uspela najti način, da pride do uresničenja želja ali pa uresničenja
               tistega kar je bil plod tega pohlepa o katerem je predlagateljica na začetku
               govorila. Tedanji pravosodni minister Lovro Šturm v takratni Janševi vladi je potem
               denacionalizacijske postopke zaupal bivšemu vrhovnemu sodniku Metelku, ki je v imenu
               države odločil v prid, jasno, Rimskokatoliški cerkvi. Na podlagi te intervencije je
               RKC leta 2005 dobila 3 tisoč hektarjev Pokljuških gozdov oziroma, če povem v
               odstotkih, 10 % Triglavskega narodnega parka. In ni to osamljen primer. Tudi bivši
               kmetijski minister Osterc je imel posebne zasluge pri tem, da je ta postopek tekel v
               to smer in verjetno ni naključje, da sta oba ta človeka, torej Lovro Šturm in pa Jože
               Osterc tudi kasneje bila odlikovana z Malteškim viteškim redom. Zato govorimo o
               kriminalki, zato ker če pogledamo širšo zgodbo, se začnejo sestavljanke na nek način
               spraviti v neko sliko in kažejo na to, da niso vse stvari tako črno-bele ali pa
               preproste kot smo prejle poslušali ali pa na začetku poslušali. In dejstvo je, da ne
               samo, da so obstajali neki privilegiji v času oziroma v postopkih denacionalizacije,
               ampak v bistvu se je na nek način RKC uspela sistematično več takih privilegijev v
               tej državi priboriti. Mislim pa, da je to problem zato, ker na nek način je to nekaj
               kar gre, pa ne samo zaradi bančne luknje, tudi zaradi drugih vidikov v škodo
               slovenskih državljank in državljanov oziroma vsak davkoplačevalcev. Zaradi tega
               mislim, da ni dovolj, da se zadovoljimo z nekim moralnim apelom RKC, da se temu
               odpove ali pa, da skušamo Vladi priporočati, da doseže tak dogovor, ampak seveda bi
               bilo tisto kar je osnovna stvar to, da se začne striktno in dejansko uveljavljati 7.
               člen Ustave, torej jasno in striktno ločitev med kakršnimikoli verskimi skupnostmi in
               državo. Zato, ker v tem trenutku imamo, če se nekoliko karikirano predstavim,
               pravzaprav neko paradržavno religijo, to je pa ta trenutek v tej državi, neko versko
               skupnost ki je, hočete ali nočete, bolj vredna kot vse ostale in to se kaže v vseh
               teh postopkih. Tako da, ja, mislim mi priporočilo bomo podprli, ker se nam zdi, da je
               to en, vsaj eden od načinov na to, da se opozori na te težave tudi na te privilegije,
               ki so obstajali in ki obstajajo v teh 25 let, predvsem pa to, da se začne tudi
               odpirati razpravo o tem kakšno državo hočemo imeti. Ali hočemo imeti sekularno državo
               ali pa hočemo imeti državo, ki bo, kolega Grims, ne šeriatskega prava, ampak prava,
               naj bo pravna država brez vplivov kakršnihkoli verskih skupnosti, torej nobene, niti
               tiste, ki jo vi omenjate, kolega Grims. Skratka, mislim, da bi to moralo biti
               sporočilo teh priporočil, zato jih bomo podprli, bomo pa videli.</p>
            </sp>
            <sp xml:id="SDT7-OZP-redna-28-2017-01-12.sp104">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Gospod Franc Jurša, beseda je vaša. Izvolite.</p>
            </sp>
            <sp xml:id="SDT7-OZP-redna-28-2017-01-12.sp105">

               <speaker>FRANC JURŠA (PS DeSUS):</speaker>

               <p>Predsednik, hvala za besedo.</p>
               <p>Moram reči, da dejansko mi  danes že šesto uro ali sedmo več ali manj razpravljamo in slišimo ene
               in iste stavke, bančna luknja. Jaz moram reči, da tukaj ponavljamo ne celo popoldne,
               ampak v tem Državnem zboru deveto leto poslušam vedno znova in znova in na žalost
               zgodi se nič oziroma zgodi se na tem področju zelo malo, da bi prišli do dna, da
               ugotovimo dejansko kdo je krivec za nastalo bančno luknjo. Podatke, ki jih je
               prezentirala kolegica Alenka, pa ne zaradi tega, ker skupaj sediva na tej seji, ampak
               to so podatki, ki so na nek način več ali manj točni in ki so prezentirani bili
               zaradi tega, da bi nekako videli ta obseg 5 milijard luknje, ki je nastala. Sedaj,
               jaz ne bom govoril, kratek čas bom namreč govoril, ne bom govoril o kriminalcih, bom
               pa vseeno rekel, da od teh 5 milijard nekako 500 milijonov je, ni, so, niso, so na
               nek način dejansko pripisani tistim podjetjem, ki je v ozadju lastniško povezani so z
               Rimskokatoliško cerkvijo. Ampak jaz razumem kaj pomeni podjetje kaj pomeni sklad, da
               je to institucija, pravna institucija, na drugi strani pa je Rimskokatoliška skupnost
               zopet svoja institucija in seveda ne more se enačiti, v ozadju pa dejansko vemo za
               koga gre. In tukaj moramo biti iskreni in seveda na nek način ta zahteva, ki je dana
               s strani štirih nepovezanih poslancev. Nekako sam predlog pričakuje, da bomo določene
               zadeve tudi razrešili. Ampak poglejte, to kar zahtevajo ti štirje poslanci, za mene
               nič ni tragičnega, nič se ne zgodi. Lahko se nekaj zgodi, ampak pričakovati je, da se
               ne bo nič zgodilo, ker to je na nek način priporočilo za neko mediacijo med tistim,
               ki bi moral plačati odškodnino in tistim, ki bi naj prejel odškodnino. In sedaj moram
               reči, da se strahovito strinjam s tem v kolikor bi seveda Rimskokatoliška cerkev bila
               pripravljena v celoti ali pa delno odstopiti od te zahteve, da bi potem mi v
               Republiki Sloveniji imeli bistveno več sredstev, ki bi jih namenili za štipendije, za
               brezplačne malice, za regres upokojencev, za usklajevanje pokojnin. Veste, to pa je
               ključnega pomena, da predvsem zagotovimo tistim, ki so na obrobju, določen vir
               sredstev, da bomo lahko povečevali tudi pokojnine, kot sem že omenil, da ne bi se
               želel tudi ponavljati. V tem delu se s tem predlogom zelo močno strinjam. Ampak kot
               sem že omenil, vprašanje je pa sedaj teh dveh strani, se pravi, na eni strani vlade
               na drugi strani Rimskokatoliške cerkve, ali se bodo oni, so se pripravljeni sploh
               pogovarjati oziroma imajo kakšne možnosti, da do tega dogovora tudi pride.</p>
               <p>Včeraj sem jaz nekatere zadeve gledal na televiziji, pa ne samo jaz, verjetno tudi vi
               nekateri, kjer so bili prikazani dejansko nekateri deli Triglavskega narodnega parka
               in za nekatere dele gre za odškodnine, potem se mi pa je postavilo vprašanje in sem
               sam pri sebi rekel, veste to pa ravno ne bi bilo prav, da gremo na tak način, da le
               more dejansko nekatere zadeve pa se urediti tako, da bodo zadoščeno interesom in
               potrebam države kot take. Veste, vse kar je povezano z denacionalizacijo, je povezano
               z nekaterimi zakoni in te zakone je treba ne nak način tudi spoštovati. Sedaj ali je
               takrat, ko je bilo to sprejeto, bila narejena napaka, je drugo vprašanje, ampak
               takrat se je to sprejelo in mi, ki smo danes tukaj, moramo na nek način spoštovati
               tisto kar so naši 
               predhodniki tudi sprejeli. Zaradi tega je zelo težko zdaj katerokoli zadevo rešiti za
               nazaj, edino z mediacijo.</p>
               <p>Na tej točki bi jaz dejansko končal. Predlagal bi, da sestanek čim prej zaključimo,
               ker že predolgo govorimo. V vsakem primeru ne vidim nobene tragike, četudi sprejmemo
               to priporočilo, pa damo Vladi in Rimskokatoliški cerkvi, da se mogoče nekaj pametnega
               tudi dogovorijo. Hvala.</p>
            </sp>
            <sp xml:id="SDT7-OZP-redna-28-2017-01-12.sp106">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Gospod Jurša, duh vašega postopkovnega predloga sprejemam, upam, da
               ga bodo vzeli na znanje tudi ostali.</p>
               <p>Besedo ima dr. Jasna Murgel.</p>
            </sp>
            <sp xml:id="SDT7-OZP-redna-28-2017-01-12.sp107">

               <speaker>DR. JASNA MURGEL (PS SMC):</speaker>

               <p>Hvala lepa.</p>
               <p>Moram še enkrat nekaj povedati, in sicer v zvezi s tistim, kar je bilo prej povedano,
               da lastnik odgovarja za obveznosti gospodarske družbe. Spoštovana kolegica Alenka
               Bratušek, poglejte si Zakon o gospodarskih družbah, pa poglejte si, kaj so to
               kapitalske družbe. Ustanoviš jo ravno zato, da se nameni nek kapital, da se ustanovi
               družba, ki sama odgovarja za svoje obveznosti s svojim premoženjem, ki ga ima.
               Lastnik ne odgovarja, obstajajo sicer osebne družbe, kjer odgovarja lastnik tudi
               lahko, ampak to so pač pravila Zakona o gospodarskih družbah. Tu je šlo za kapitalske
               gospodarske družbe. In potem ne moremo govoriti, da je zdaj odgovoren lastnik. Imeli
               smo v Republiki Sloveniji, prej sem omenila, sprejet je bil Zakon o finančnem
               poslovanju podjetij, kjer je bilo naložena ustanoviteljem, družbenikom izbrisanih
               podjetij, obveznost, da če niso pravočasno izbrisali podjetij, so osebno odgovorni za
               obveznosti teh podjetij. Ti spori so bili na Ustavnem sodišču in so pred Evropskim
               sodiščem za človekove pravice. In bomo še imeli priložnost seznaniti se s sodbo, ko
               bo, bomo videli, kaj bo. In ravno tu je bilo tisto osnovno vprašanje, ali lahko v
               primeru kapitalskih družb lastnik, ki je dal premoženje, da se ustanovi neka taka
               družba, odgovarja za njene obveznosti - ne more, to je osnovno načelo kapitalske
               družbe. To, da se trdi, da pa država ni poskusila vsega poravnati z upniki v
               odškodninskih zadevah, kadar je šlo za zadeve, ko so družbe, cerkvene, recimo jim
               tako, pod narekovaji jih poimenujem, zahtevale odškodnino – jaz verjamem, da lahko
               predstavnik Državnega pravobranilstva pove, da se celo mora poskušati poravnati v teh
               zadevah in da je to bilo poskušano. Lahko morda pove kaj na to temo, ampak ta
               obveznost je že v Zakonu o državnem pravobranilstvu zapisana. In verjamem, da je ta
               možnost bila izkoriščena. Zdaj že dobivam sporočila, da sem zagovornica Vatikana. Bog
               pomagaj! <stage>/ smeh/</stage> Nisem, ampak ne moremo zdaj povoziti vseh pravil, ki pač veljajo v
               naši družbi, ja, v našem pravnem sistemu. <stage>/ smeh/</stage> Kolega Gorenak se smeji, ker pač
               dobro ve, kaj je res. Torej, ne moremo povoziti tistega, kar velja, ta osnovna
               načela. Ja, Zakon o denacionalizaciji je bil sprejet 1991 takšen, kot je; kdo se z
               njim strinja ali ne strinja, ne vem, ne bom tu izražala svojega mnenja, ali se
               strinjam ali ne strinjam. Ampak takšen je, moramo ga izvrševati. Če bo morda kakšna
               druga rešitev, recimo, da se spremeni status upravičencev iz tega zakona ali karkoli,
               ne vem. Hočem reči, da s tem, ko tega sklepa ne podpremo, ga ne podpremo samo zaradi
               tega razloga, ker je pač nemogoč, ni ga mogoče izvršiti, ker če soglasja ni, ga ne
               more nihče<gap n="…"/> In v tem se implicira, da država ni poskusila se poravnati s Cerkvijo.
                   Torej, nič takega
               ni, nimam nobenega posebnega interesa, da bi zagovarjala zdaj Rimskokatoliško cerkev
               ali karkoli, ampak enostavno v tem primeru pač te stvari bodisi so že bile poskušane,
               izvršene, in to je to. Če pa je kakšna druga podlaga, pa se lahko o njej pogovarjamo
               in razpravljamo, ampak ta sklep, takšen kot je, nič ne pomaga tukaj, samo navajajo se
               neka dejstva, ki so stvar interpretacije. Hvala.</p>
            </sp>
            <sp xml:id="SDT7-OZP-redna-28-2017-01-12.sp108">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Replika, mag. Alenka Bratušek.</p>
            </sp>
            <sp xml:id="SDT7-OZP-redna-28-2017-01-12.sp109">

               <speaker>MAG. ALENKA BRATUŠEK (PS NP):</speaker>

               <p>Ja, ker me je očitno kolegica slabo razumela. Absolutno, ne odgovarjajo lastniki za
               obveznosti. Ampak če podjetje potrebuje dodaten kapital, da ne gre v stečaj, ga pa
               zagotovi – kdo? Lastnik. In če ta podjetja ne bi končala v stečaju, ne bi mogoče ali
               verjetno bilo bančne luknje. Zato kar z roko zamahniti – in ne velja to samo za RKC
               oziroma Cerkev, ampak za vse spodaj navedene -, da lastniki preprosto niso krivi nič
               in da so za vse krivi bančniki, je napačno, je zelo, zelo napačno in dajemo zelo
               napačno sporočilo. Lastniki lahko delajo, kar hočejo, se tudi z bančniki dogovorijo,
               ker tudi takšni primeri naj bi bili, ampak krivi niso pa nič. In to ne more biti res.
               Ne odgovarjajo za obveznosti, pogodbene in tako naprej, odgovarjajo pa za ustreznost
               kapitala. In zagotoviti bi ga morali, če ga podjetje potrebuje, pa ga niso. O tem
               govorim. In ne bi bilo takšne luknje, kot danes je. In zato so to stvari, ki smo jih
               povezali. Najmanj, kar je, je, da se poskusi. Če je to tako težko sprejeti,
               priporočilo, da naj se Vlada poskusi dogovoriti - nekaj je, če nekdo reče na seji, v
               Državnem zboru nasprotujemo in tako naprej, ko bo dobil pisni predlog, bo mogoče
               stvar drugačna. Ampak če ni volje, ni poti in se ne da. Ni pa nič v nasprotju z
               zakonom v tem priporočilu. Ne predlagamo Vladi, da krši zakon, ne predlagamo, da
               posega v karkoli, ampak apeliramo, še enkrat, predvsem na Rimskokatoliško cerkev, da
               takšen del moralne odgovornosti za tiste številke pa prevzame in se enemu majhnemu –
               saj to ni edina stvar, ki jo dobi od države, teh podatkov danes nimam, do seje si jih
               bom pa mogoče lahko zbrala, koliko res dobi od države vsako leto -, da se enemu
               majhnemu delčku zaradi moralne odgovornosti za 500 milijonov evrov odpove. To je vse,
               kar smo s tem predlogom želeli. In še enkrat, daleč od tega, daleč od tega, da je to
               uperjeno proti instituciji, še manj proti vernikom. Teh 60 milijonov, ki bi ostali v
               proračunu, bodo dobili verniki in neverniki, upokojenci so verniki in neverniki,
               otroci, ki hodijo v šole, so takšni in drugačni, pa verjamem, da za vse nas vsi
               enakovredni.</p>
            </sp>
            <sp xml:id="SDT7-OZP-redna-28-2017-01-12.sp110">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Besedo ima dr. Vinko Gorenak.</p>
            </sp>
            <sp xml:id="SDT7-OZP-redna-28-2017-01-12.sp111">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Današnji dan je zelo poseben dan, moram reči, za mene, zelo poseben dan, ki ga moram
               na koncu dneva sumirati v svojih možganih predvsem. Zakaj? Ob pol štirih – zato sem
               tudi zamudil na odbor, posnetek bo pa zdajle ob pol devetih – sem zagovarjal stališča
               Vlade. Namreč, zagovarjal sem na trojki Zakon o tujcih. Nekateri so bili sicer proti,
               Združena levica pa tisti mirovniki. Jaz pa sem zagovarjal vladni zakon. Zdaj se mi
               dogaja nekaj - gospod Stare odlično, gospa Murgel, gospod Zorčič, Verbič in tako
               dalje zagovarjajo moja stališča. Jaz ne vem, kje sem zdaj, ali sem v opoziciji ali je
               kaj drugega narobe. <stage>/ oglašanje v ozadju/</stage> Ali pa čisto v redu, ja, saj. Ampak vseeno.
               Poglejte, z gospodom iz Združene levice ne bom polemiziral, ampak rekel bom
               pravzaprav samo eno stvar – seveda, da je Cerkev pridobila pokljuške gozdove v času,
               torej, na fevdalni način, ne drži, ne drži, pa ne bom polemiziral. Imam pa tule
               pripravljen spisek od leta 1004 naprej, kako je šlo s temi gozdovi. In, recimo,
               nekega leta 1895 jih je kupil kranjski verski sklad, kupil.  Zato potem tudi tista odločitev leta
               1939, da preide to na ljubljansko škofijo, je logična. Zakaj? Zaradi tega, ker so jih
               kupili. No, potem so jim jih Nemci <q>"pljunili"</q> ali zaplenili, leta 1945 so nemško
               tatvino verificirali komunisti, leta 1991 smo pa mi baje to z zakonom vrnili, vi pa
               pravite, da – kako ste že rekli, ne vem, kaj ste že rekli, no, v glavnem, da je bila
               to tatvina leta 1991. V redu. Sodnik Metelko, Janša ga je pooblastil za reševanje –
               ja, kdaj pa je bil pravosodni minister ali pa predsednik sodišča? Kdaj? <stage>/ oglašanje v
               ozadju/</stage> Oh. Pa tudi gospod Šturm ne more z nobenim zakonom - mislim, da bo gospa
               Murgel lahko potrdila – pooblastiti nekega sodnika, naj ne vem kaj dela. To lahko
               naredi predsednik Vrhovnega sodišča. Sicer pravite, da je RKC privilegirana. Zdaj,
               koliko je verskih skupnosti, sploh ne vem, ampak nekje sem bral, da obstaja ena, ki
               se imenuje Dve jagodi, ima pet vernikov. Zdaj, ali je še 50 % vernikov Slovencev, ne
               vem, ne vem, kako je, to veste drugi bolje, ampak potem jih je vsaj milijon. In zdaj
               jaz milijon razlikujem od petih. Vam bom pa to podaril potem, da boste lahko
               naštudirali in navedli tudi vir.</p>
               <p>Sicer pa, poglejte, čestitke, gospa Alenka! Ne boste verjeli, bom utemeljil te
               čestitke – vsi so vam nasedli. Čestitam vam za to, ker so vam vsi nasedli, ne za
               predlog. Glejte, če vi v Švici predlagate referendum in rečete, najnižja plača naj bo
               3.000 frankov, kot sva prej ugotavljala, veste, kaj se zgodi – referendum pade.
               Referendum pade, tako odločajo Švicarji. Če pri nas naredite tak referendum in
               rečete, 1.000 evrov pokojnine, bomo imeli 90 % udeležbo, verjetno večjo kot
               osamosvojitveno, in vsi bodo za. Če greste pri nas na volitve, beri 2011, pa rečete,
               Slovenijo bo rešil malo pokvarjeni kapitalist, kajne, dobite volitve. Če v Sloveniji
               greste leta 2014 na volitve in rečete, tale nežen obrazek vas bo pa sigurno rešil,
               dobite volitve. Veste, ni naša demokracija enaka tisti švicarski; oni tudi džamijo
               zavrnejo in rečejo, ne bo džamije v Švici. In zato vam čestitam! Čestitam vam zato,
               ker ste sprožili neko temo, ki jo pravzaprav pred kamerami in televizijo ne more
               dobiti nihče od nas, ki tu sedimo. Če vi vprašate gledalce, ki tole gledajo, lahko
               sedimo tu še 24 ur - zmagovalka je gospa Bratušek, pika, amen, gotovo. Ali je?
               Absolutno bo zmagovalka pred kamerami. Ampak resnica je pa nekje drugje, ki se jo
               zaveda tako ona, kot se jo zavedate vi v koaliciji – da tega ni mogoče narediti, kar
               je utemeljila odlično gospa Murgel. Če papež posluša, mislim, da vas bo povabil na
               obisk, vsaj na obisk, kajne<gap n="…"/> <stage>/ smeh/</stage> Saj ima nenavadne poteze, on pokliče, saj veste,
               nekaj poskuša, pa potem po telefonu pokliče pa se pozanima. Zato, glejte, koalicija,
               dajte se sprijaznit, da boste ravnali tako, kot boste. Hvala za pomoč pri
               obrazložitvah, meni ni treba, ker je državni sekretar prvi odlično obrazložil
               situacijo, namreč na način, da ga nobeden ni razumel, pa pravno je točno povedal in
               prav je povedal, kapiral ga pa tako nobeden ni. <stage>/ smeh/</stage> To je najboljši način, tako
               da tudi politično vam moram čestitati. Sejo Državnega zbora bo treba skozi dati, tam
               bo treba verjetno še 90 minut predlagateljem posvetiti, glasovali bomo, kot bomo, jaz
               sem povedal, kako. Niste pa kapirali, niste pa kapirali situacije - izgubili boste,
               javnomnenjsko izgubljate, to vsi vemo. In zato, bom rekel, je gospod Jurša še
               najbolje ocenil situacijo. Čeprav je pa resnica ta, da se tega ne more narediti, ker
               pravno ne gre, ker moralno ne gre, ker po nobenem štofu, no, ne gre skozi. Je pa fino
               to predlagati, ker je fino za glasove, tiste volilne. Žal. Hvala lepa.</p>
            </sp>
            <sp xml:id="SDT7-OZP-redna-28-2017-01-12.sp112">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Po svoje je dobro, da tam nekje od šeste ure dalje ni več prenosov v
               živo.</p>
               <p>Gospod Zorčič, izvolite.</p>
            </sp>
            <sp xml:id="SDT7-OZP-redna-28-2017-01-12.sp113">

               <speaker>IGOR ZORČIČ (PS SMC):</speaker>

               <p>Hvala za besedo.</p>
               <p>Zadeva postaja vse bolj zanimiva. Jaz bi mogoče v zvezi  s tem, s predhodnimi razpravami, povedal eno svoje
               stališče. Rečeno je bilo, kolega Jurša, zakaj pa ne bi, mediacija pa res ne škodi, pa
               naj se država zmeni nekako s Cerkvijo. Gre za ta problem, če je to problem, bom
               rekel, za nekoga je, za nekoga ni, da se v tem priporočilu nekako terja od Vlade naj
               Cerkev popusti pri svojem zahtevku. Ampak zakaj potem to od Vlade zahtevamo, to je
               problem. Potem pa dajmo spremeniti ta sklep, pa gremo predlagati, da Cerkvi
               predlagamo naj se odpove tem zahtevkom. To bi pa pilo vodo. S tega, kar pa vi hočete
               povedati, da dajmo reči Vladi, naj se oni odpovedo, naj se Cerkev odpove zahtevku pa
               pač izhaja ves populizem tega priporočila. In zaradi tega ga ne moremo podpreti. Tako
               da, to so ti razlogi. Upam, da sem bil dovolj jasen. In sedaj, bom rekel, kolega
               Vatovec povedali ste, bom rekel, del neke zgodbe, ki bi jo lahko mogoče v knjigo
               napisal. Jaz verjamem, da je kar v velikem delu tudi resničen. Res pa je, da je, bom
               rekel, mogoče malo za knjigo, verjamem, da ga tudi na kakšnih inštitucijah
               preiskujejo. Zadeva je taka, tudi mogoče apel na vas, če želite rešiti tisto zgodbo,
               ki ste jo opisal na tem našem forumu, potem je prav, da daste neko priporočilo,
               politično priporočilo, saj danes tu ne sklepamo nekih zavezujočih pravnih aktov,
               tistemu iz katerega domnevate, da izhaja problem. To pa mislim, da ni Vlada, mislim,
               da tudi ni pravobranilstvo, ampak tistega, ki ima zahtevek. Cilj tega je, tako je
               tudi povedala kolegica Bratušek, da apeliramo, do besede vaše, bom rekel, apeliramo
               na RKC, da se odpove enemu malemu delu svojega zahtevka oziroma v luči te
               odgovornosti, ki se je zgodila. Ampak stavek pa se začne: Vladi nalagamo oziroma
               priporočamo<gap n="…"/> Ne vem, zakaj potem to vlado omenjate. Vedno, če imaš nekoga, ki nekaj
               zahteva, bom rekel, od države, je, bom rekel, logično, da se zahteva pač od njega naj
               umakne del tega zahtevka ali celoten zahtevek. Mislim, da sem bil dovolj jasen.
               Hvala.</p>
            </sp>
            <sp xml:id="SDT7-OZP-redna-28-2017-01-12.sp114">

               <speaker>PREDSEDNIK JAN ŠKOBERNE:</speaker>

               <p>Replika Alenka Bratušek.</p>
            </sp>
            <sp xml:id="SDT7-OZP-redna-28-2017-01-12.sp115">

               <speaker>MAG. ALENKA BRATUŠEK (PS NP):</speaker>

               <p>Jaz ta predlog takoj podprem. Je pa majhen problem, da so meni rekli, da Državni zbor
               pač ni na nek način stranka v tem postopku in da tega se ne da. Ampak gospod Zorčič
               kupim, naredimo pavzo in spremenimo sklep, da Državni zbor apelira na rimskokatoliško
               cerkev, da se temu odpove. Jaz sem takoj za. Če se pa to ne da in če veste, da se ne
               da, je pa neodgovorno, da ste so sedaj predlagali. Mislim, da lahko samo kolegico
               zraven sebe vprašate, pa vam bo povedala, kar nam danes že večkrat daje pravno
               razlago kaj je dopustno in kaj ni dopustno. Vlada pa je stranka lahko v tem postopku.
               In to je edini razlog. To ni nobenih zlih namenov. Ne vem, kako to ne razumete,
               nobenih. Če se ne bo dalo se pač ne bo dalo. Ampak če ne bomo poskusili se pa, potem
               pa res ne more biti nič. Če se da Državni zbor, evo, jaz si bom vzela 5 minut pavze,
               spremenila priporočilo in predlagala, da Državni zbor predlaga Rimskokatoliški
               cerkvi, da se to odpove. Ampak povejte mi, če Državni zbor to lahko naredi.</p>
            </sp>
            <sp xml:id="SDT7-OZP-redna-28-2017-01-12.sp116">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Po vrsti, lepo v miru. Najprej obvestilo, prenos je, žal. Potem, 111.
               člen Poslovnika: S priporočilom Državni zbor predlaga ukrepe za delo državnih
               organov, organizacij in posameznikov, ki opravljajo javne službe ali izvršujejo javna
               pooblastila. Če prav razumem, entitete Rimskokatoliške cerkve v Sloveniji, teh
               pooblastil nimajo. Postopkovno, izvolite.</p>
            </sp>
            <sp xml:id="SDT7-OZP-redna-28-2017-01-12.sp117">

               <speaker>MAG. BRANKO GRIMS (PS SDS):</speaker>

               <p>Hvala za besedo. Jaz bi samo prosil, gospod predsedujoči, če gospe Alenki Bratušek
               počasi preberete še enkrat njene besede, da je narobe, če nekdo predlaga nekaj, kar
               ve, da je protipravno in zato neuresničljivo in da je to nesprejemljivo.  Kajti, točno to je ona s
               tem priporočilom naredila v tem Državnem zboru, predlagala je nekaj, kar ve, da je
               protipravno, kar ve da je protiustavno, kar veda je neuresničljivo in zganja tukaj
               demagogijo zaradi katere izgubljamo ure in ure in zapravljamo denar davkoplačevalcev,
               da bi gospa pridobila nekaj poceni političnih točk. In to je nesprejemljivo.</p>
            </sp>
            <sp xml:id="SDT7-OZP-redna-28-2017-01-12.sp118">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Proceduralnega predloga ne morem upoštevati, kar ste že prebrali domnevno. Najprej
               ima repliko na gospoda Zorčiča gospod Tašner Vatovec, izvolite.</p>
            </sp>
            <sp xml:id="SDT7-OZP-redna-28-2017-01-12.sp119">

               <speaker>DR. MATEJ T. VATOVEC (PS ZL):</speaker>

               <p>Sem mislil, da sem bil dovolj jasen, da ne bi bilo treba kolegu Zorčič brati med
               vrsticami ampak jaz nisem govoril o tem, da bi morali sedaj tukaj apelirati na RKC
               ampak v tem trenutku na tisto Vlado, ki vlada skratka na vašo koalicijo, ki je
               vladajoča. Nisem govoril o tem, da bi morali narediti nič drugega kot seveda striktno
               upoštevati 7. člen Ustave. Recimo s tem, da se FURS doda morda kakšno pooblastilo, da
               preveri recimo storitve, ki jih izvaja Rimskokatoliška cerkev ali pa da se ukine
               vikariat v Slovenski vojski, recimo, ker je seveda na nek način to neka
               diskriminatorna praksa. Nek vojak, ki je pripadnik neke določene vere je to njegova
               stvar in seveda tudi tiste institucije, ki je njegova verska skupnost, da mu zagotovi
               duhovno oskrbo ne pa dolžnost države. Ali pa morda, v prvi vrsti, da se visoki
               državni predstavniki ne udeležujejo verskih obredov kot državni funkcionarji.
               Recimo.</p>
            </sp>
            <sp xml:id="SDT7-OZP-redna-28-2017-01-12.sp120">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>V imenu predlagatelja, Alenka Bratušek, izvolite.</p>
            </sp>
            <sp xml:id="SDT7-OZP-redna-28-2017-01-12.sp121">

               <speaker>MAG. ALENKA BRATUŠEK (PS NP):</speaker>

               <p>Hvala.</p>
               <p>Ne vem če sem prav razumela ampak bom vseeno prosila gospo iz Zakonodajno-pravne
               službe je, če sem prav razumela amandma, ki je vložen, rešuje tudi pravne pomisleke.
               In zato mi ne polagajte v usta, da je to protipravno. Zdaj bom pa ta amandma še
               enkrat prebrala in prosim, da mi poveste, kaj je tukaj protipravnega: <q>"Državni zbor
               Republike Slovenije priporoča Vladi Republike Slovenije, da s pravnimi osebami
               Rimskokatoliške cerkve, to je: Ljubljanske metropolije – nadškofija Ljubljana,
               škofija Koper in škofija Novo mesto ter Mariborske metropolije – nadškofija Maribor,
               škofija Celje in škofija Murska Sobota ter ostalimi pravnimi subjekti obeh metropolij
               doseže dogovor o odstopu le-teh od zahteve poplačila odškodnine zaradi nezmožnosti
               uporabe denacionaliziranih nepremičnin, kot tudi o odstopu od zahteve po plačilu
               denarne odškodnine za povzročeno škodo zaradi kršitve pravice do sojenja brez
               nepotrebnega odlašanja."</q> Zdaj mi naj eden pove, kaj je tukaj protipravnega?
               Priporočamo Vladi, da doseže dogovor. Nič drugega. Nobene kršitve zakona, nič. V
               obrazložitvi smo pa jasno navedli razloge, ki so nas do tega pripeljali. In razlogov
               je vsaj 500 milijonov evrov. Nič ni protipravnega, nič! Zato bi ta seja danes lahko
               bila zelo hitro končana, podpremo to in čez tri, štiri, pet, šest mesecev vidimo kaj
               in kako. Vlada bo pač prišla nazaj pa rekla nismo naredili nič, ker ni vredno, ker se
               ne da, ker je 60 milijonov premalo vredno, da bi se splačalo truditi ampak ne
               zavajati vseh, da je tukaj kaj protipravnega. Ni res! Vsak ima možnost, in če bi
               Vladi, koaliciji in Vladi bilo do tega bi to lahko naredila.</p>
               <p>Še enkrat, lahko vam preberem še obrazložitev, kjer je navedeno kaj nas je na to
               napeljalo. Absolutno, prvič, odškodnina, ki je bila tudi javno izpostavljena na srečo
               je višje sodišče na nek način stvar v tem trenutku ustavilo. In druga stvar, če smo
               šli že en korak naprej pa se dotaknili tudi denacionalizacije so gozdovi v Mariboru
               zaradi tistega, kar tam gori piše. Se pravi,  finančne mahinacije je gozd, ki ga je nadškofija
               Maribor dobila vrnjenega v postopkih denacionalizacije, država morala, se strinjam,
               morala kupiti nazaj in za to dala 5 milijonov evrov. In vi zamahnete z roko in
               rečete, tako pač je in tako naj ostane. Ni tako in ne more tako ostati. Ampak na
               takšen način, s takšno Vlado očitno bo. Ni pa nič protipravnega. Seveda je vaša
               pravica, da se odločite kakor želite, priporočilo je absolutno v skladu s pravnim
               redom, sem prepričana, nikogar nič ne zavezujemo, nikogar ne napeljujemo na kršenje
               zakona apeliramo pa, ja, še enkrat, apeliramo na Rimskokatoliško cerkev da ugotovi
               vsaj svojo moralno odgovornost pri 500 milijonskih grehih in gre naproti državi in
               gre naproti ljudem in dovoli, da teh 60 milijonov konča pri ljudeh. Lahko se tudi
               dogovorimo, da te vaše zahteve zamenjamo za, boste vi povedali katere pravice, vseh
               državljank in državljanov želite, da se iz tega pokrijejo. Ne vi, RKC. Gremo en korak
               naprej, samo ne reči, lepo prosim, da se nič ne da narediti.</p>
            </sp>
            <sp xml:id="SDT7-OZP-redna-28-2017-01-12.sp122">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Preden odpremo celotno sezono postopkovnih, moj predlog je takšen, da najprej slišimo
               še dopolnitev mnenj državnega pravobranilstva, Vlade in v kolikor ne bo bistvenega
               interesa za razpravo poslank in poslancev še morebitno zaključno besedo
               predlagateljice, odkimava, in potem počasi zaključimo ta del. Vztrajate pri
               postopkovnih predlogih? Gospod Zorčič, izvolite.</p>
            </sp>
            <sp xml:id="SDT7-OZP-redna-28-2017-01-12.sp123">

               <speaker>IGOR ZORČIČ (PS SMC):</speaker>

               <p>Spoštovani predsednik, hvala za besedo.</p>
               <p>Jaz imam en postopkovni predlog morda takšen v skladu sp predlagateljico, da nam
               Zakonodajno-pravna služba dejansko pa mogoče tudi gospod in gospa iz pravobranilstva
               pojasnijo kako je v zvezi s tem, da ne bom samo jaz govoril ali je dejansko potrebno
               napotiti vlado na kakršni koli dogovor, glede na to da imamo tukaj, bom rekel, enega
               recimo da je predstavnik stranke v postopku, ki se lahko ali pa, ki se v skladu s to
               razpravo in s predlogom lahko odpove svojemu zahtevku v celoti ali pa deloma. In jaz
               verjamem, da se lahko to tudi z izjavo, zdaj lahko se sklene dogovor, če so nastali
               kakršni koli stroški pred sodiščem, jaz ne vem zdaj kako daleč je ta postopek.</p>
               <p>Ampak, govorimo seveda o tem da ni potrebna nikakršna aktivnost vlade, če je
               pripravljena, bom rekel, cerkev oziroma te institucije, če so se pripravljene
               odpovedati svojemu zahtevku. Potem ne potrebuje nobene posebne aktivnosti države ali
               pa sklepanja dogovora do te meje. In za to gre. In bi predlagal, da se mogoče tudi
               pravobranilstvo in Zakonodajno-pravna služba opredeli v zvezi s tem.</p>
            </sp>
            <sp xml:id="SDT7-OZP-redna-28-2017-01-12.sp124">

               <speaker>PREDSEDNIK JAN ŠKOBERNE:</speaker>

               <p>Se strinjam. mislim sicer, da so bili uvodoma vsi vabljeni glede tega precej jasni.
               Potem pa v tem vrstnem redu, kot je bil predlagan s strani gospoda Zorčiča, najprej
               dajem besedo Zakonodajno-pravni službi v okviru seveda tega, kar lahko poveste.</p>
            </sp>
            <sp xml:id="SDT7-OZP-redna-28-2017-01-12.sp125">

               <speaker>VALENTINA MAROLT:</speaker>

               <p>Hvala za besedo.</p>
               <p>Zakonodajno-pravna služba je v svojem mnenju izhajala iz tega, da je priporočilo
               predlog ukrepa za delo. Da ni pravno zavezujoč akt, da je akt politične narave, ki
               svojo moč črpa iz avtoritete Državnega zbora. Do vsebine predloga priporočila do tega
               ali bo pa dejansko dogovor dosežen ali bo soglasje bolje doseženo se pa mi ne moremo
               opredeljevati. Hvala.</p>
            </sp>
            <sp xml:id="SDT7-OZP-redna-28-2017-01-12.sp126">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Predstavnica državnega pravobranilstva, izvolite.</p>
            </sp>
            <sp xml:id="SDT7-OZP-redna-28-2017-01-12.sp127">

               <speaker>KATJA DRNOVŠEK JARC:</speaker>

               <p>Jaz sem želela samo gospod Jasno Murgel za začetek dopolniti, torej pri pobotu so
               terjatve vzajemne, iste vrste dospele, isto žive. Torej, takrat gre lahko za pobot
               terjatev med tudi istovrstnimi pravnimi subjekti.</p>
               <p>Zdaj, mi neko pravno normo oziroma moralno obvezo želimo spraviti v obligacijsko
               obveznost v prano normo. ampak mi imamo pravno normo v tem trenutku že napisano v
               drugem odstavku 72. člena. Ta daje upravičencu,  fizični osebi in pravni osebi, torej tudi cerkvenim
               skupnostim, enak položaj. One imajo pravico, ko so dobile denacionalizacijsko
               premoženje v denacionalizacijskem postopku vrnjeno v naravi nazaj. Namreč namen
               denacionalizacije je bil vračanje premoženja prvenstveno v naravi. Torej, ko so
               dobile premoženje v naravi nazaj, da lahko zahtevajo tako cerkev, tako pravne osebe,
               tako fizične osebe v roku petih let od pravnomočnosti, torej odločbe. V pravdnem
               postopku pred sodiščem, torej pravdo, torej odškodnino, zakon govori o odškodnini ker
               to <stage>/ nerazumljivo/</stage>. Torej, temelj je tukaj podan, tako da v bistvu o kakršnem koli
               ravnanju že kar vnaprej in v pobotu, to je v pravdi, je po navadi sporna višina. O
               višini se po navadi lahko mi pogovarjamo<gap n="…"/> Moram še nekaj povedati, da ne mešati v
               pravdi nastopa državno pravobranilstvo kot zastopnik Republike Slovenije, se pravi
               ministrstva. Torej, če je bil zavezanec v denacionalizacijski odločbi Republika
               Slovenija zadaj stoji Ministrstvo za obrambo, za pravosodje, za kulturo, UIKS<gap n="…"/> Potem
               je na nasprotni strani tožeče stranke kot tožena stranka nastopamo mi. Če so bili
               vrnjeni gozdovi, kmetijska zemljišča, ne nastopa Republika Slovenija in državno
               pravobranilstvo kot stranka ampak sklad kmetijski zemljišč in je samostojna pravna
               oseba.</p>
               <p>Tako da zdaj teh 60 milijonov ali koliko še, mešati v Republiko Slovenijo oziroma v
               pobot z, zadaj imamo pa pravosodje, kulturo, MORS, UIKS<gap n="…"/> <stage>/ oglašanje iz klopi/</stage> Je
               zelo težko, kajne? Lahko se pogovarjamo in se po navadi pogovarjamo na obravnavi o
               višini odškodnine z odvetnikom, ki zastopa cerkev. Sklenjen so poravnave, ne moremo
               pa pobotat. Ker, če plastično prikažem, če so bili v denacionalizaciji vrnjeni bivši
               depoji Slovenskega etnografskega muzeja pač nekega davnega leta in je zadaj za to bil
               zavezanec Ministrstvo za kulturo, ker je imel v teh depojih svoje stvari. In, če so
               upravičenke v pravdi želele odškodnino zato, ker niso mogle uporabljati te
               nepremičnine od začetka denacionalizacije pa do pravnomočne sodne odločbe, potem je
               za odškodnino bil odgovoren tisto ministrstvo oziroma v končni fazi finance, ker
               finance so tiste iz katerega proračuna gre denar. </p>
               <p>Tako da, treba je pa še nekaj povedati, mi lahko v teh primerih samo o višini se
               pogovarjamo ne pa o temelju. Temelj je podan. Temelj je podan po zakonu, po normi.
               Zdaj je treba še povedati, da je veliko postopkov končanih, kjer je tožena stranka
               Republika Slovenija oziroma zadaj ministrstvo in da gre za varstvo nekih
               pridobljenih, trenutno sta dva odprta, kjer je Republika Slovenija. Koliko ima sklad
               odprtih pravdnih postopkov ne vem, ker jih mi ne zastopamo. In menim, da je varstvo
               pridobljenih pravic zagotovljenih pravic z načelom zaupanja v pravo kot sestavino
               pravne države. In to prav 2. člen Ustave. In načelo zaupanja v pravo posamezniku
               zagotavlja, da mu država ne bo njegovega pravnega položaja poslabšala arbitrarno,
               torej v bistvu brez razloga.</p>
               <p>In je v bistvu neko moralno obvezo spravljati v obligacijsko obveznost, ki je že
               zapisana na ta način, težko.</p>
            </sp>
            <sp xml:id="SDT7-OZP-redna-28-2017-01-12.sp128">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Se bojim, da smo resnično uspeli zmešati vse,  hruške in jabolka<gap n="…"/> <stage>/ oglašanje iz klopi/</stage> Nujno postopkovno?
               Izvolite, gospod Grims.</p>
            </sp>
            <sp xml:id="SDT7-OZP-redna-28-2017-01-12.sp129">

               <speaker>MAG. BRANKO GRIMS (PS SDS):</speaker>

               <p>Sedaj pa z vidika Poslovnika, poglejte tole. Generalno so sedajle pravniki to
               čudovito <q>"zamutili"</q>, tako da sedaj kdor, ki tole gleda, mu sedaj pa sploh ni nič več
               jasno, tako da, razen to, da si <stage>/ nerazumljivo/</stage> Bratuškova rekla, ampak pravno si
               poglejte zadevo z malo distance, pa predsednik Vlade je profesor ustavnega prava.
               Sedaj ga pojdite pa tole vprašati. Državni zbor naj bi po tem predlogu, ki ste ga
               prej prebrali, dal priporočilo Vladi, da naj od nekoga doseže, da se ta odpove svojih
               zakonitih pravic. Sedaj naj me pa nekdo prepriča, da je to ustavno nesporno početje
               zakonodajalca. To je, med nami rečeno, pravna neumnost.</p>
            </sp>
            <sp xml:id="SDT7-OZP-redna-28-2017-01-12.sp130">

               <speaker>PREDSEDNIK JAN ŠKOBERNE:</speaker>

               <p>Sicer nisem razbral postopkovnega predloga, ampak pozna ura<gap n="…"/> Predlagateljica,
               izvolite.</p>
            </sp>
            <sp xml:id="SDT7-OZP-redna-28-2017-01-12.sp131">

               <speaker>MAG. ALENKA BRATUŠEK (PS NP):</speaker>

               <p>Jaz mislim, da moram. Lahko je pozna ura, ampak sedaj smo res stvari<gap n="…"/></p>
            </sp>
            <sp xml:id="SDT7-OZP-redna-28-2017-01-12.sp132">

               <speaker>PREDSEDNIK JAN ŠKOBERNE:</speaker>

               <p>Ne, ne, nobene dileme, izvolite<gap n="…"/></p>
            </sp>
            <sp xml:id="SDT7-OZP-redna-28-2017-01-12.sp133">

               <speaker>MAG. ALENKA BRATUŠEK (PS NP):</speaker>

               <p><gap n="…"/>do konca zamešali. V gradivu, spoštovana gospa iz državnega pravobranilstva, ni
               besede o pobotu. Kje ste ga sedaj privlekli ven, ne vem. Jaz sem prej prebrala kaj
               priporočamo Vladi in tam ni besede o pobotu in kakršnemkoli kršenju kakršnegakoli
               temelja. Še enkrat, če je pa v naši državi greh nekomu predlagati, da se zato, ker je
               naredil 500 milijonov evrov škode v naših bankah odpove odškodnini, še enkrat, ki jo
               zakon predvideva, potem pa jaz ne vem v kakšni državi mi živimo, ampak res ne vem.
               Jaz nisem neposredno navezala, da sedaj pa dajmo, ker če je treba to pobotati, potem
               imamo pa še veliko zapobotati in je 60 milijonov premalo. Potem se pa lahko za več
               let pogovarjamo, pa o veliko večjih stvareh. Vse, kar je, upam, da cerkveni
               dostojanstveniki v Sloveniji čutijo moralno odgovornost za to, kar je v naših bankah
               nastalo, se pravi za 500 milijonov evrov in da bi se zaradi tega odpovedali
               odškodnini, ki jo plačajo isti davkoplačevalci. To nima veze s pobotom, nima veze s
               kakršnimkoli temeljem. Ja, zakon predvideva, da jim lahko pripada odškodnina. Jaz
               nisem temu nikoli oporekala. Vsakič znova to povem. Nobenega pobota ni. Če je
               kolegica to ven privlekla, jaz ne morem pomagati, ampak tu ni nobenega pobota. Lahko
               pa gremo en korak naprej, pa začnemo to pobotavati, pa bomo lahko spreminjali še
               prispevke za duhovnike, pa še karkoli drugega, če bi šli tako daleč, ampak nisem šla
               tako daleč. V tem trenutku mislim, da je prav in če se Vlada na primer s sindikati
               pogovarja za zaprtimi vrati, bom sedaj dala primer, pa po zakonu javnim uslužbencem
               plača pripada, pa ste se šli z njimi pogovarjati, da se ta plača zniža, brez
               problema. Tukaj pa je problem, da 10% tistega, kar je zmanjkalo v naših bankah
               pokrijemo iz te odškodnine, morebitne. Vedeti moramo nekaj, še enkrat, višje sodišče
               to odškodnino, mislim, da v višini 15 milijonov evrov vrnilo nazaj. V tem trenutku ni
               pravnomočne odločitve, da RKC to pripada. Čeprav sedaj vsi govorimo kar avtomatsko,
               da to mu pripada. Se pravi, Vlada še vedno ima možnost in zato, da ne pišemo
               Ministrstvu za finance, gospodarstvo, pravosodje, kultura, se pač napiše Vlada
               Republike Slovenije. Kdo sestavlja Vlado Republike Slovenije se pa ve. To je vse in
               nič drugega. In ne mešajmo sedaj jabolk in hrušk, lepo prosim. Res že predolgo danes
               sedimo in slučajno so se zložile točke, ki se ali pa namenoma, predsednik, ne vem, ki
               se vse ukvarjajo z bančno luknjo, so povezane in zato sedaj govorimo malo sem pa malo
               tja. Ampak bodimo korektni, nič v nasprotju z zakonom, še manj v nasprotju z Ustavo.
               Če je volja je, če je pa ni je pa ni in to povejmo, nič drugega. 
               </p>
            </sp>
            <sp xml:id="SDT7-OZP-redna-28-2017-01-12.sp134">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Mislim, da se pogovarjamo o dveh različnih stvareh. Na eni strani se pogovarjamo o
               nezmožnosti implementacije nečesa kar v resnici sploh ni predlagano. In na drugi
               strani se pogovarjamo o tem, da Državni zbor predlaga nekaj kar je stvar moralne
               presoje lahko tudi ideološke podstati tistega, ki na vprašanje denacionalizacije in
               primarne pridobitve nekega premoženja gleda. Sedaj, zakonske rešitve na mizi nimamo.
               O morali je pa po mojem osebnem mnenju ne kot predsednik odbora prav, da se pač
               odločajo tisti, ki se imajo za moralne avtoritete sami, vsak posameznik pa prav tako.
               Priporočilo predlagateljice o moralnem smislu je jasno, na neizvedljivost znotraj
               zakonskega okvirja tistega kar celo ni predlagano danes na odboru, pa opozarjamo
               sedaj že dve uri. In če to ni vsaj malenkost tragikomično, potem res ne vem kaj si
               lahko ljudje mislijo o tem kar sedaj počnemo.</p>
               <p>In v kolikor, mi vsi skupaj dovolite, bi jaz brez nadaljnjih razprav zaključil in dal
               predlog sklepa: da predlog priporočila v zvezi s poplačilom nadomestila
               Rimskokatoliški cerkvi iz naslova dolgotrajnosti denacionalizacijskih postopkov in
               ostalih njihovih terjatev glede na razpravo, ki je bila slišana, ni primeren za
               nadaljnjo obravnavo. Hvala dr. Gorenak. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(3 člani.)</stage></p>
               <p>S tem zaključujem drugo obravnavo predloga priporočila na matičnem delovnem telesu.
               Odbor bo kot vselej pripravil poročilo in ugotovitev vključil in ga posredoval
               predsedniku Državnega zbora. Ker vidim interes, da bi bil poročevalec kdo drug ni, se
               javim sam. Zahvaljujem se tudi vsem gostom za udeležbo in vam vsem želim prav lep
               večer in srečno pot domov. <stage type="time">Seja se je končala 10. januarja 2017 ob 19.58.</stage>
               </p>
            </sp>
         </div>
      </body>
   </text>
</TEI>