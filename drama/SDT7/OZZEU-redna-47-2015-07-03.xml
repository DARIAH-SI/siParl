<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-47-2015-07-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B9A9265571351C06C1257E69002C8C90</idno>
               <idno type="custom" subtype="day">06E66AEA3E3DD695C1257EAD0032C0BA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=06E66AEA3E3DD695C1257EAD0032C0BA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-47-2015-07-03.OZZEU" n="47">
               <name>redna seja</name>
               <date when="2015-07-03"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-47-2015-07-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-47-2015-07-03.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">47. seja</stage>
            <stage type="date">(3. julij 2015)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 9.01.</stage>
            


            <sp xml:id="SDT7-OZZEU-redna-47-2015-07-03.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi.</p>
               <p>Začenjam 47. sejo Odbora za zadeve Evropske unije. Naj omenim, da je na današnji seji
               zagotovljeno simultano prevajanje iz angleščine v slovenski jezik in obratno.
               Obveščam vas tudi, da so zadržani in se seje ne morejo udeležiti naslednji člani
               odbora: podpredsednica Marinka Levičar, podpredsednik gospod Jožef Horvat in mag.
               gospa Jana Jenko.</p>
               <p>Obveščam vas tudi, da imam nekaj pooblastil in sicer Simona Zajca bo na tej seji
               nadomeščala gospa Erika Dekleva in pa gospo Andrejo Potočnik, gospa Anita Koleša ter
               gospoda Matjaža Nemca, gospod Jan Škoberne.</p>
               <p>Pozdravljam vse povabljene, ki ste danes z nami. Še posebej njegovo ekscelenco,
               gospoda Huberta Wurtha, veleposlanika velikega vojvodstva Luksemburg v Sloveniji in
               njegovo ekscelenco gospoda Pietra Jana Langenberga, veleposlanik Kraljevine
               Nizozemske v Sloveniji, prav tako lepo pozdravljam državno sekretarko na Ministrstvu
               za zunanje zadeve gospo Dragoljubo Benčina in pa seveda tudi predstavnike
               medijev.</p>
               <p>Na sejo so povabljeni tudi poslanci Evropskega parlamenta iz Republike Slovenije in
               predstavniki Vlade, Državnega sveta, informacijske pisarne Evropskega parlamenta za
               Slovenijo in predstavništvo Evropske komisije v Sloveniji, predstavniki slednjega so
               se na žalost tudi opravičili.</p>
               <p>Prehajam na določitev dnevnega reda seje zbora. S sklicem seje ste ga tudi prejeli.
               In ker v poslovniškem roku nisem prejel predlogov za njegovo spremembo je določen
               takšen dnevni red, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – PREDSTAVITEV PREDNOSTNIH NALOG
                  PREDSEDOVANJA LUKSEMBURGA SVETU EVROPSKE UNIJE V ČASU OD 1. JULIJA DO 31. DECEMBRA
                  2015.</title> Kot gradivo k tej točki ste prejeli 6-mesečni program luksemburškega
               predsedstva svetu z naslovom Unija za državljane. Besedo pa kar dajem njegovi
               ekscelenci gospodu Hubertu Wurthu, veleposlaniku Luksemburga v Sloveniji in ga
               prosim, da nam predstavi prednostne naloge luksemburškega predsedstva svetu.
               Spoštovani veleposlanik, beseda je vaša. Izvolite.</p>
            </sp>
            <sp xml:id="SDT7-OZZEU-redna-47-2015-07-03.sp2">

               <speaker>HUBERT WURTH:</speaker>

               <p>Najlepša hvala predsedujoči. Zame je veliko zadovoljstvo in čast, da sem lahko tukaj,
               da lahko predstavim naš program. Najprej naj se predstavim, sem veleposlanik
               Luksemburga tukaj v Sloveniji, morda me niste pogosto tukaj srečevali, ker prihajam z
               Dunaja in tudi zastopam Luksemburg v mednarodnih institucijah. Tukaj je Patricia <stage>/
               nerazumljivo/</stage>, svetovalka na veleposlaništvu iz Luksemburga. Vidite, da smo tukaj
               skupaj s kolegom iz Nizozemske, ki nam je pomagal organizirati dogodke povezane s
               predsedovanjem in naše sodelovanje je daljše celo od enega stoletja. In včasih smo
               imeli istega suverena.</p>
               <p>Videl sem, da ste se že nekoliko premaknili naprej. Pokazali bomo nekaj tukaj na
               platnu in prosim, če pridete na to stran, mislim, da boste lažje sledili. Ne bi želel
               dajati priporočila parlamentarcem vendar menim, da  bi bilo bolj praktično, če se pomaknete na to stran
               mize, prosim.</p>
               <p>Gre za to, da bi vam najprej pokazali manjši film in potem bomo začeli s Power Point
               predstavitvijo in pojasnili. Film bo trajal samo dve minuti, je kratek. Na tej strani
               vam bo bolj vidno.</p>
               <p>Luksemburg bo že 12. predsedoval Evropski uniji. Začeli smo s predsedovanjem pred
               tremi dnevi in nadaljevali bomo seveda do 31. decembra, nam bo pa sledila Nizozemska.
               Gre za izkušnjo, ki smo jo vedno visoko cenili, veste, da je Luksemburg ustanovna
               članica Evropske unije. Skupaj z Nizozemsko in za Luksemburg je seveda to odločujoči
               dejavnik v naši zunanji politiki, dejstvo, da smo članice Evropske unije in tudi
               ustanovna članica Združenih narodov in Nata in osrčje naših ambicij leži v Evropski
               uniji. Od samega začetka so nas priznali kot polnega člana z vsemi pravicami enakimi,
               s pravicami drugih članov. Na začetku je za francoskega ali nemškega državljana bilo
               precej presenetljivo, da Luksemburg nastopa z enakimi pravicami kot Nemčija in
               Francija, vendar ti dve državi po veliki katastrofi druge svetovne vojne so se potem
               s tem strinjali. Kajti začelo se je novo obdobje v evropski zgodovini in skupaj z
               državami Beneluksa in Italiji sta začeli ti dve državi novo obdobje. Na začetku bi
               vam želeli pokazati krajši film, bolj turistične narave. <stage>/ predvajanje kratkega
               filma/</stage>…  In želel bi vam na
               začetku pokazati to manjšo brošuro, ki vsebuje prednostne naloge luksemburškega
               predsedstva, ki niso več pod embargom. To je bilo objavljeno v Luksemburgu pred nekaj
               dnevi. Kmalu bo naš ministrski predsednik 8. julija predstavil te prednostne naloge v
               parlamentu. Menim, da bo več ali manj odrazil te prednostne naloge, seveda lahko pa
               postavi poudarek nekje drugje. Osebno bi vam želel pojasniti ta program. Ne bom se
               spuščal preveč v podrobnosti. Želel bi samo izjaviti, da pred kratkim je EU za nas ne
               samo unija tehnične narave, temveč je to globoko čustveni projekt. Za nas je to
               jamstvo, da tisto kar se je zgodilo v II. in I. svetovni vojni in v vojnah pred tema
               vojnama, da se vojna več nikoli ne bo vrnila na naše ozemlje in tudi ne na ozemlje
               naših sosedov. Francozi in Nemci so s tem v zvezi zelo pomembni, kajti njihova
               nasprotovanja so dolgo časa pomenila razloge za vojno. Sedaj je to zamenjano s
               povezavami, kar za nas pomeni jamstvo, da lahko organiziramo našo prihodnost in da
               tudi v tej organizaciji sodelujemo. Tudi Luksemburg sedaj organizira našo prihodnost.
               Morda to ni nekaj naravnega, kajti na Dunajskem kongresu pred dvema stoletjema, ko so
               Luksemburg vzpostavili spet kot entiteto, nas niso ničesar vprašali s tem v zvezi,
               kajti velike sile so na Dunajskem kongresu preprosto vzpostavili Luksemburg. Sedaj pa
               v EU nas sprašujejo in imamo glas. In zato je za nas EU vrednota v tehničnem pomenu
               in tudi filozofska vrednota. EU za nas pomeni jamstvo za naš obstoj in da lahko tudi
               v prihodnje lahko obstajamo kot neodvisna entiteta. In vemo tudi, da ta unija
               zagotavlja vrednote za državljane unije, da zagotavlja solidarnost, da zagotavlja
               občutek, da se bomo zbliževali, da se bomo osredotočili na glavnih problemih našega
               časa povsod po svetu. In v času, ko EU zagotavlja vrednote za naše državljane bi
               želeli tudi delati na tem, da bi naši državljani lahko imeli kaj od teh vrednot in da
               bi lahko tudi sami spodbujali te vrednote. In zato je civilna družba v zvezi s tem
               izrednega pomena. Civilna družba je zelo pomemben dejavnik, ko gre za vkoreninjenje
               teh vrednot globoko v naše družbe. Morda ste se pripravili, da boste od mene slišali
               govor tehnične narave, da vam bom orisal vse te ukrepe. Tega ne bom storil. Menim, da
               je bolj pomembno, da se osredotočim na vrednote. To je bolj pomembno. Tudi Luksemburg
               je ustanovitelj teh vrednot. Naš bivši zunanji minister Schuman<stage>(?)</stage> je bil rojen v
               Luksemburgu. Bil je francoski državljan in povezan je z zgodovino svojo družine, ki
               je živela v Luksemburgu, ko je on še bil otrok. Torej, on je tako Nemec kot Francoz
               in ima poseben odnos do vzajemnega odnosa med Francijo in Nemčijo. Sprejel je koncept
               Jean Monet, ki je tudi bil francoski državljan iz atlantske obale.  Imel je tudi svoje poglede na vlogo
               Francije na svetu in kaj naj bi Evropa naredila na svetovni vojni. To idejo je
               predstavil nemškemu kanclerju, ki jo je kmalu prevzel in potem se je to preneslo še
               na države Beneluksa in Italije. Schumann je bil rojen v Luksemburgu, menimo, da je to
               izrednega pomena, kajti dejstvo je, da je bil tam rojen. V tem filmu smo pokazali
               tudi hišo, kjer je bil Schumann rojen. Na ta način smo želeli nekoliko opisati
               kontekst tistega, kar se bo zgodilo v naslednjih šestih mesecih. Nič spektakularnega,
               vendar če bomo lahko spodbudili dejstvo, da gre za več kot samo tehnična dejstva, ki
               si jih bomo delili za okroglo mizo, potem menim, da bomo lahko dosegli dober
               rezultat. 28 članov EU je to veliko več od šestih članov na samem začetku. Danes nas
               je več kot 500 milijonov, 560 milijonov. Luksemburg je del te velike skupnosti in
               pravilno je, če povemo, da 500 milijonov v današnjem svetu pomeni veliko glede na
               našo gospodarsko težo. Po drugi strani se zavedamo, da se vpliv evropskih držav
               zmanjšuje na svetu. Danes je Azija tista dinamična celina, tudi ZDA in Kanada sta
               pomembni in tudi druge države v Ameriki, potem seveda Afriške države postajajo
               trdnejše in močnejše. 28 članov se morajo organizirati skupaj in na podlagi sprejete
               pogodbe v Lizboni iz leta 2009 in sedaj imamo stalno predsedstvo v evropskem svetu.
               Imamo tudi visokega predstavnika za zunanjo politiko. Zato je to enkratna priložnost,
               da nadaljujemo z našim projektom in dosegamo dobre rezultate.</p>
               <p>Pogajamo se že leta in leta, da smo to dosegli. Sedaj smo država, ki bo predsedovala
               svetu v naslednjih šestih mesecih in zagotovili bomo, da bodo naši otroci, to so naše
               institucije delovale pravilno. Vemo, da EU niso Združeni narodi za evropske države.
               Smo veliko več. Ukvarjamo se z zakonodajo in vse bolj blizu smo si. Vem, da je to
               težavni stavek, vendar tako je zapisano v pogodbah in to je tudi realnost zelo
               pragmatična realnost. Težko bi bilo predstaviti si, da ta Unija si ne bo postajala
               vse bližje, vendar besede niso vse. V tem konkretnem primeru gre za realnost. Kar je
               še bolj pomembno od besed je, da dejansko ta Unija bo vse tesnejša. Tudi besede
               predsedstva so vedno bolj pomembne. Slovenija je predsedovala Svetu na začetku leta
               2008. Bila je prva med novimi državami, ki je predsedovala Svetu EU in se  spominjam tega dogodka,
               takrat sem bil v Londonu. Za mojega kolega iz Slovenije je bila to zelo dobra
               priložnost, da je lahko promoviral Slovenijo in tudi pojasnil, za kaj gre v
               Sloveniji. Tudi jaz bom lahko pojasnil Luksemburg tako kot sem to storil s pomočjo
               filma, čeprav kratkega. Gre za velike naloge. Danes bomo lahko s pomočjo konferenc z
               237-imi dogodki in 21-imi na ministrski ravni. Veliko držav bo tudi zastopanih v
               Luksemburgu. Imeli bomo kakšnih 7 tisoč delegacij. Smo država, ki bo naredila kar je
               že velikokrat delala. Imamo dober konferenčni center. 3 mesece letno se Svet EU
               srečuje v Luksemburgu junija in oktobra, ko prihajajo v Luksemburg. Delegacije
               pridejo v več kulturno okolje. Luksemburg je država s tremi jeziki: luksemburščina,
               to je nacionalni jezik, ki smo ga ohranili; francoščina je tudi uradni jezik in tudi
               nemščina. Francoščina je jezik naše uprave.</p>
               <p>Poskušali bomo pozornost osredotočiti na to, da manjše članice igrajo pomembno vlogo.
               Gre tudi za to, da računamo, da bodo večje države pripravile predloge, namreč mi tudi
               v določeni meri zaupamo tem večjim članicam, ampak sedaj imamo v EU sistem tako
               imenovanih "checks and balances" teženj in zavor. Dejstvo je, da v institucijah
               sodelujejo tudi nacionalni parlamenti. Luksemburg poskuša biti dober gostitelj vsem
               evropskim institucijam, ki so tam že od leta 1965. Veliko enot imamo institucije v
               Luksemburgu. Tudi investicijsko banko na primer, potem še eno institucijo, ne gre
               ravno za nadzorni mehanizem, ampak za podobno finančno institucijo, potem sekretariat
               Evropskega parlamenta, itd. Vse te institucije so vajene delati v Luksemburgu, tam so
               prisotne že več let in so tudi zadovoljne s tem. Gradijo se mostovi med Evropejci.
               Tudi v času našega predsedovanja želimo graditi mostove. Naša družba je taka, v
               kateri je naravno graditi mostove. Pravzaprav je 46 % našega prebivalstva tistih, ki
               niso naši državljani. Unija za državljane. Vsi poznamo ta slogan. Upam, da ga bomo
               tudi uspešno uresničili, da bomo začeli poskušati državljane. Državljani dobro vedo
               kako EU deluje. Svojim državljanom moramo razložiti kako deluje. To je seveda
               zapleten proces, zaradi tega je potrebno kar nekaj  časa, da ljudi seznanimo s tehničnimi podrobnostmi. Ampak
               pojasnjevanje EU pomeni tudi, da mora gospodarstvo delovati v tej veliki uniji. Če
               imamo produktivne in drzne poslovneže v globalnem svetu je to seveda edini način, da
               lahko zagotovimo, da lahko nadaljujemo z našim socialnim modelom, da smo vzdržni.
               Trajnostni, da se zavedamo tega, da seveda v tem globalnem svetu ne smemo počivati na
               lovorikah. Luksemburg nima velikih poglobljenih interesov tehničnih zadevah, o
               katerih se razpravlja. Včasih ga sicer imamo, ampak odprtost, energičnost,
               intenzivnost so tisto, kar potrebujemo in upam, da bomo izpolnili te ambicije. Ta
               program, ki ga imate sedaj pred seboj temelji na kontinuiteti. In tudi kontinuiteta
               je pomembna. Nismo izumljali veliko novih stvari, ampak smo enostavno prevzeli tisto
               od Latvije in Italije. Mi bomo tudi potem delo preložili na druge države, Nizozemsko
               in tako naprej. Seveda pa bomo lahko naredili nekaj korakov v pravo smer. Ne bo šlo
               za nič revolucionarnega, ampak nekaj mesecev pa imamo na voljo. Ali lahko prinesemo
               nov zagon procesu EU? Gre za zelo težko krizo v številnih naših državah v EU in tudi
               znaj nje. Seveda smo sestavili osnutke, vrste dokumentov, na primer strateško agendo.
               Evropska komisija je tudi predstavila svoj program dela in tudi trio je že predstavil
               svoje zamisli. Ali bomo izpolnili pričakovanja, se uspešno spopadli z izzivi tega ne
               vemo. Ta naslednji teden bo znanega več. Izzivi se pojavljajo, lahko nas tudi
               presenetijo. Ne vemo kaj se bo zgodilo. Po drugi strani pa mislimo, da kontinuiteta
               pomeni tudi zavezo, da bomo delali trajno in predano moramo spodbuditi naložbe, rast,
               zaposlovanje, moramo poglobiti socialne razsežnosti EU, moramo obvladovati migracije,
               združiti svobodo pravosodje in varnost, oživeti enotni trg s poudarkom na digitalni
               razsežnosti, umestitev evropske konkurenčnosti v globalni in pregledni okvir,
               spodbujati trajnostni razvoj in krepiti EU v svetu. Kot vidite smo sestavili vrsto
               smernic, naložbeni načrt za EU, z evropskim skladom za strateške naložbe. Potem gre
               tukaj za krepitev regulatornega okvira. To je zelo pomembno za poslovneže, da vedo
               kakšni bodo predpisi, kakšni so lahko finančni tokovi, kaj lahko pričakujejo in ne le
               v nekam mesecih, ampak v nekaj letih. Tako, da lahko načrtujejo več let naprej. S tem
               seveda izboljšujemo zanesljivost in predvidljivost, potem bomo tudi delali na uniji
               kapitalskih trgov, potem na bančni reformi, na finančnih predpisih, razviti moramo
               bolj konkurenčno industrijsko politiko zato, da bomo lahko ustvarjali delovna mesta
               in moramo se ozreti tudi v prihodnost. Tukaj bomo dali poudarek raziskavam in
               inovacijam. Moramo ustvarjati znanje in veščine. To je nepogrešljivo, če želimo imeti
               izdelke, ki jih lahko prodajamo po vsem svetu.  In svet je seveda še pomembnejši od Evrope, ki je pa
               tudi zelo pomembna. V Luksemburgu imamo družbo, ki je koherentna, in vedno smo
               gledali na to, da imamo dialog miru in sožitja, to želimo ohraniti tudi v
               prihodnosti. Socialni dialog lahko spodbujamo tudi v različnih državah članicah.
               Socialno dimenzijo lahko krepimo povsod in tudi izboljšanje delovanja trgov dela in
               socialne dimenzije ekonomske in monetarne unije. Torej, vse to je pomembno tudi pri
               sprejemanju odločitev. Ključna prioriteta je tudi poudarek na državljanih. Imamo
               številne izzive, kar zadeva mednarodno varnost. Spopadamo se s krizo na vzhodu naše
               celine, priče smo vojni na vzhodu celine. In upamo, da bomo lahko v teh 6 mesecih
               obvladovali to krizo, na način, ki bo omogočal boljši dialog. Včeraj sem poslušal
               gospoda Steinmeierja, ki je predstavljal svoje poglede na to vprašanje in je vztrajal
               pri dialogu. Jaz vem, da tudi naš zunanji minister vedno vztraja pri dialogu. Bil je
               v Kijevu prejšnji teden, naslednji teden gre v Moskvo, in tudi on bo spodbujal
               dialog, še zlasti z Rusijo, saj kot vemo, je Rusija tista partnerica, s katero imamo
               trenutno težave. Poiskati moramo boljši način za razgovore, za skupne razgovore. To
               je sicer težko, ampak mi se želimo pogovarjati tudi z ruskimi predstavniki, z
               njihovimi politiki. Želimo predstaviti svoje zamisli tudi ruskim državljanom. Ta
               nacionalizem, ki ga od nedavnega opažamo v Rusiji, nam sicer ne daje neke gotovosti v
               našem okolju, kajti nacionalizem je lahko vedno nevaren, kot je dejal nekdanji
               francoski predsednik, nacionalizem je vojna. Žal se bojim, da je imel prav. Tudi v
               naši regiji imamo nekaj spominkov takih dogodkov, vemo, kako nevaren je lahko
               nacionalizem. Zagotoviti moramo, da nas nacionalizem ne bo ponovno udaril po
               glavi.</p>
               <p>Potem je tukaj seveda obvladovanje migracij. To je problem, ki je povezan z našim
               odnosom z državami na jugu, Bližnjem vzhodu. Povezan je z razmerami v številnih
               afriških državah. To je nekaj, kar bomo obravnavali, s čimer se bomo spopadli. Gre za
               reševanje ogroženih ljudi, to je prva stvar. Po drugi strani pa vemo, da ne moremo
               sprejeti prav vsakega migranta v Evropi, da bi lahko ostal tukaj preostanek svojega
               celotnega življenja. Seveda je to težavna zadeva, vključuje čustva, vero in tudi
               neprijetne odzive naše družbe. Mislim na ksenofobne, rasistične odzive. Temu smo bili
               priče tudi v preteklosti, to ni nič novega, to je vedno obstajalo v družbah. Določen
               odstotek ljudi se pač odzove na ksenofoben način. Seveda bomo zelo previdni z
               luksemburškega stališča v boju proti takšnim tendencam. Seveda pa je to lažje reči,
               kot narediti, ampak to je naš cilj, to je naša ambicija.  Seveda se moramo boriti tudi proti terorizmu.
               Boj proti terorizmu je nekaj povsem drugega. Migracije in terorizem se morda zdita
               povezani vprašanji, vendar nista. Terorizem je pojav, ki je povezan z
               destabiliziranimi državami na Bližnjem vzhodu. Ne bomo analizirali vzrokov terorizma
               in zakaj je terorizem tako močan, ampak enostavno moramo se boriti proti njemu, to je
               prioriteta. Posamezniki, ki se nagibajo k temu, da postanejo teroristi, morajo biti
               nekaj, kar bomo lahko izsledili, kar bomo lahko preprečili. Imamo nedavne
               teroristične napade in zaradi tega je to glavna prioriteta. Poleg tega bomo delali
               tudi na področju vladavine prava. Evropa je namreč država, kjer smo na področju
               predpisov skoncentrirani, imamo Evropsko sodišče, moramo zagotoviti tudi procesna
               pravila in tako naprej. Ampak to je samo podlaga. Moramo ustvariti varno okolje za
               družine. Gre za to, da ko, na primer, govorimo o migrantih, upoštevamo tudi dejstvo,
               da lahko pridejo s svojimi otroki, da je treba tudi otroke potem vključiti v naše
               družbe. Seveda je tu pomembno poznavanje jezika, kjer prebivajo, zato da se lahko
               brez težav vključijo v družbo. Gre za to, da moramo priznati več entitet. In večina,
               ki tega nima, mora poznati ta pojav.</p>
               <p>Naša gospodarstva se morajo zanašati na posodobljene strukture, zato je digitalna
               razsežnost izjemnega pomena. Najbolj napredne tehnologije so izjemno pomembne.
               Evropska konkurenčnost mora biti vključena, umeščena v globalen in pregleden
               okvir.</p>
               <p>Boj proti davčnim utajam in izogibanje plačilu davka je seveda pomembna prioriteta,
               to priznavamo. Luksemburg že vrsto let prosi, da bi imeli enake pogoje na tem
               področju. Kajti pri majhnih državah je vedno mogoče, da bodo večje države prevzele
               zakonodajne korake. In zaradi tega je še toliko bolj pomembno to, da imamo enake
               pogoje. Država z enim najbolj dinamičnih finančnih centrov je bila kritizirana.
               Spodbujamo nove rešitve, bili smo uspešni in mi želimo ubraniti svoje uspehe. Potem
               so tu še razprave o čezatlantskem partnerstvu pri trgovini in naložbah. Luksemburg je
               naklonjen takšnemu sporazumu, želimo pa poskrbeti, da ga bodo vsi dobro razumeli. In
               tu Evropa lahko odigra svojo vlogo. To je pomembno orodje za uresničevanje vpliva na
               svetovnih trgih. Če se ne bomo odločili za takšno orodje, bomo to še težje
               uresničevali v prihodnosti. Ta mesec je organizirana konferenca o Etiopiji na temo
               razvojnih ciljev. Potem bo tudi v New Yorku in seveda decembrsko srečanje o podnebnih
               spremembah. Mi smo vedno delovali zelo dinamično in napredno, ko gre za trajnostni
               razvoj. Našega gospodarstva ni lahko izboljšati na tem področju.  En odstotek našega BDP namenjamo uradni
               razvojni pomoči in smo tudi del procesa, ki nam bo omogočal, da se bo tudi naše
               okolje lahko odzvalo zahtevam in upam, da bomo tukaj dosegli določen napredek na
               srečanjih v New Yorku in v Parizu. Visoka predstavnica, gospa Mogerini iz Italije je
               že skoraj leto na tem mestu in dela s polno paro in moram reči, da so njeni nastopi
               zelo prepričljivi, sedaj je na Dunaju, udeležuje se pogajanj z Iranom. Ta pogajanja
               očitno vodijo k uspehu, vsaj jaz upam na uspeh, čeprav nikoli ne veš, kakšen bo
               konec, ampak upam, da bo to pripeljalo do pozitivnega sporazuma, potem smo seveda v
               poglobljenem odnosu z državami na vzhodu in na jugu afriške države, države ob
               Sredozemlju. Še naprej bomo spodbujali pristopna pogajanja Turčija-Črna Gora-Srbija,
               položaj je zahteven, ampak gre za spodbujanje njihove poti. Jaz sem globoko
               prepričana, da ima vsaka država pravico, da postane članica Evropske unije. Če lahko
               pokaže, da ravna v skladu z našimi načeli in našimi merili, seveda bi si želeli
               napredka, kar zadeva nekdanjo jugoslovansko Republiko Makedonijo, Kosovo, Bosno in
               Hercegovino, tukaj seveda v številnih primerih ne bo lahko in pomagati na evropski
               poti, ampak brez evropske perspektive bo izjemno težko za te države in zato bi jim
               zelo radi pomagali. To je verjetno nekaj, kar dobro razumete tukaj v Sloveniji.
               Pomemben dogodek letos bo tudi ASEM srečanje zunanjih ministrov, novembra, kot sem
               omenil je Azija naš izziv, če se Azija izjemno hitro razvija, njeni prebivalci so
               vedno bolje izobraženi in potem, ko želimo organizirati svojo prihodnost moramo
               seveda pri tem upoštevati tudi Azijo. Evropa se ne more razvijati v vakumu. Ne moremo
               biti zadovoljni samo, če imamo dobre odnose z Združenimi državami ali na primer
               Rusijo, ampak upoštevati moramo tudi Azijo, če želimo imeti varno in zagotovljeno
               prihodnost. Gre za našo sposobnost, da se spopademo z izzivi in naša sposobnost za
               rast bodo odvisni od tega ali lahko skupaj usklajeno delujemo, kajti le tako bomo
               dosegli tudi spoštovanje in pri mednarodnih pogajanjih spoštovanje pomeni, da pridemo
               do dobrih rezultatov. Če pa bomo deljeni, seveda ne bomo dosegali dobrih rezultatov.
               Najlepša hvala.</p>
            </sp>
            <sp xml:id="SDT7-OZZEU-redna-47-2015-07-03.sp3">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam spoštovani veleposlanik. Bi želel besedo tudi gospod Langeberg, veleposlanik
               Republike Nizozemske v Sloveniji?</p>
            </sp>
            <sp xml:id="SDT7-OZZEU-redna-47-2015-07-03.sp4">

               <speaker>PIETER JAN LANGENBERG:</speaker>

               <p>Z vašim dovoljenjem želim nekaj dodati. Glede na to, da se danes osredotočamo na
               predsedovanju Luksemburga, bi morda lahko z vami delil nekaj razmislekov o nekaterih podrobnostih.
               Seveda je treba danes začenjati priprave na predsedovanje zelo zgodaj. In skupaj s
               Slovaško republiko in Malto bomo morali tudi pripraviti skupni program. Luksemburg je
               del drugega tria kot bo Nizozemska skupaj s Slovaško republiko in Malto. To, kar si
               mi sedaj prizadevamo je, da bi pripravili operativni program, približno nekaj 20
               strani namesto 100-ih strani. Več ali manj smo si podobni, ko gre za program, vendar
               podrobnosti so tiste, ki so najbolj pomembne. Slovaška želi veliko dodati k temu
               programu, tudi nacionalni prispevek in države članice se zavedajo, da je najbolj
               trajnostni pristop tisti, ki vsebuje prispevke vseh treh držav članic v triu, tako
               Slovaške republike kot Malte poleg Nizozemske. Kot je bilo že povedano, vsi se dobro
               zavedamo, v kolikšni meri kot predsedstvo lahko vplivamo na ta program na Agendo, ki
               postaja vse ožja glede na Lizbonsko pogodbo. Sedaj Evropski svet in tudi Svet za
               euroobmočje, tema predseduje predsednik Tusk. In tudi določenim svetom predseduje
               podpredsednica Mogerini. Moj kolega je že govoril o strateški Agendi sveta in tudi o
               stalnem programu komisije. In to sta tisti dve načeli, ki nas vodita pri našem
               predsedovanju in tudi zagotavljata kontinuiteto. Predsedstvo se mora vidno zavedati,
               da se mora tudi spopadati tudi s preostanki tistega, kar je podala komisija, predlogi
               gospoda Junckerja so še vedno na polici. In težko je sedaj oceniti, kakšen bo vpliv
               le-teh, seveda mi bomo pripisali prednost nekaterim predlogom, čeprav je naš obseg
               nekoliko bolj omejen kot obseg predhodnih predsedstev. Imeli bomo tri poti v našem
               pristopu in tri načela.</p>
               <p>Prvo načelo, prizadevali se bomo za Evropsko unijo, ki se bo ukvarjala z velikimi
               stvarmi, ne podrobnostmi in zato se bomo osredotočali na tistih zadevah, ki krepijo
               Evropo, na primer svoboda, varnost, blagostanje, socialna država in na Nizozemskem
               menimo, da naj se ne bi osredotočali na tista področja in tiste teme, kjer lahko sami
               na nacionalni ravni rešujemo zadeve z nacionalno zakonodajo. Gre za izobraževanje za
               pokojninsko področje, za obdavčevanje. Moramo si najprej pogledati, kje je dodana
               vrednost pri evropskem pristopu ali pa je morda določene zadeve bolje opraviti doma
               na nacionalni ravni in zato program  predsedstva poleg tega, da se osredotoča na najbolj
               pomembnih zadevah tako kot je predstavnik Luksemburga že povedal želeli bi, da se EU
               osredotoča na rasti in odpiranju novih delovnih mest. Tako Luksemburg kot mi si bomo
               prizadevali, da bi povečali priložnosti za odpiranje novih delovnih mest in za
               gospodarsko rast. Posvetovali se bomo s podjetji z malimi srednjimi podjetji, zato da
               bi jim omogočali poslovanje v drugih državah članicah. Želeli bi spodbujati
               trgovinske pogodbe, ki bi lahko razširile obseg delovanja naših izvoznikov. Za
               Nizozemsko je tudi pomembno, da vsi naši delavci in zaposleni imajo enake pogoje.
               Vedno nas skrbi socialni dumping tretjih držav in menimo, da izkoriščanje delovne
               sile naj ne bi bilo delovnih pogojev za naše delavce in tukaj moramo biti zelo
               pozorni.</p>
               <p>Še tretje načelo našega predsedovanja je to, da se EU čim več medsebojno povezuje. Ne
               želimo imeti nekakšno podobo tehnokratov. Želeli bi spodbujati interese državljanov,
               zato da se sami prepoznajo v razvojnih procesih EU, zato bi želeli vključiti v ta
               proces tako državljane in celotno civilno družbo. Vse tiste izzive, ki smo jih že
               omenili na gospodarskem področju migracije, okolje, na primer, to so tisti izzivi, s
               katerimi se bomo ukvarjali. Morda bo pa največji poudarek na zaposlovanju in
               gospodarski rasti. Tudi, kako se bomo ukvarjali s temami, ki sem jih že omenil tudi
               subsidiarnost, načelo subsidiarnosti je zelo pomembno. To, kar lahko najbolj naredimo
               na evropski ravni in tudi tisto, kar lahko najbolje naredimo na nacionalni ravni. Gre
               za subsidiarnost zakonodaje. Če bomo to dobro opravili bomo lažje prioritizirali
               tisto, kar lahko opravimo tudi za podjetja in naše državljane. Moramo se osredotočiti
               na načelu sorazmernosti in subsidiarnosti. Tukaj lahko damo boljšo pozicijo našim
               nacionalnim parlamentom, da postorijo veliko tudi na nacionalni ravni, zato bi si
               želeli udeležbo nacionalnega okolja, nacionalne ravni v evropski ravni.</p>
               <p>Boljše uredbe, to so tudi instrumenti, ki nam pomagajo za osredotočanje na bolj
               pomembnih vprašanjih. Ne gre vedno samo za deregulacijo in manj zakonodaje. Želimo
               imeti zakonodajo boljše kakovosti, ki bo v interesu naših državljanov, zato da bo EU
               bolj verodostojna. Še ena opomba, ki je bila že omenjena v zvezi s spreminjanjem
               zakonodaje, ko gre za predsedovanje. Moj kolega je že govoril o tem, da Luksemburg
               želi biti zelo pošten posrednik. Seveda je to pristop, ki ga želimo poudariti pri
               vsakem predsedovanju. Želimo poudariti, da vsak zakon, ki bi ga  sprejeli mora biti zelo verodostojen in
               zato želimo biti tudi verodostojen posrednik, zato da bi našli kompromise med
               državami članicami na eni strani in na drugi strani med evropskim parlamentom,
               evropsko komisijo, evropskim svetom. Gre za to, da vsak posamezni zakon tudi
               vključuje tudi zelo pomembno vlogo evropskega parlamenta. Prožnost je tudi zelo
               pomembna. Velikokrat lahko pride do cele vrste presenečenj, s katerim se naenkrat
               spopada predsedstvo in te izzivi prihajajo tudi od zunaj. Morali se bomo ukvarjati
               kot EU tudi z zaprosilom združenega kraljestva po spremembah v delovanju EU in tudi
               pri zastavljanju ciljev EU. Tudi to boste zasledili v programu predsedovanja. Želimo
               boljšo regulativo, ki bo slonila na sorazmernosti in subsidiarnosti. Prav tako, če
               govorimo o praksi vse to se bo odražalo pri določenih prioritetah vašega
               predsedovanja, vendar vemo tudi za določene omejitve v praksi glede na to, da sedaj
               pripravljamo program tria skupaj z našimi slovaškimi in malteškimi kolegi. Program
               tria se pripravlja že veliko časa pred nastopom predsedstva, vendar bomo ta program
               pripeljali do konca komaj novembra meseca in ga, potem tudi predstavili vašemu
               odboru. Z veseljem bomo nastopili naše delo. Januarja, ko bomo predstavili ne samo
               program tria tudi nacionalni program in bomo to primerjali z napredkom doseženim v
               času predsedovanja Luksemburga. Želeli bi vam dejansko olajšati vaše življenje in
               tudi življenje Evrope.</p>
               <p>Omenjali ste evropskega predsednika in predsednika evropske komisije. Tudi v
               Luksemburgu ga zelo dobro poznamo. Zelo pomembno je, da v angleščini ne izgovorite
               njegov priimek kot Junker temveč Junker…</p>
            </sp>
            <sp xml:id="SDT7-OZZEU-redna-47-2015-07-03.sp5">

               <speaker>PREDSEDNIK KAMAL IZIDOR SHAKER:</speaker>

               <p>Hvala za ta vložek. Sedaj, če želi, k besedi vabim državno sekretarko na ministrstvu
               za zunanje zadeve?</p>
            </sp>
            <sp xml:id="SDT7-OZZEU-redna-47-2015-07-03.sp6">

               <speaker>DRAGOLJUBA BENČINA:</speaker>

               <p>Hvala za besedo. Spoštovani predsedujoči Kamal Shaker. Spoštovana in cenjena
               veleposlanika. Poslanke in poslanci.</p>
               <p>Jaz bi na kratko rada samo nekaj glavnih ocen s strani zunanjega ministrstva, ker ne
               bi rada sedaj ponavljala vse teme, o katerih sta veleposlanika, predvsem luksemburški
               pa tudi nizozemski govorila. Najprej naj povem, da se vsi skupaj zavedamo, da so pred
               nami vsemi veliki izzivi in da, na žalost, imamo tukaj veliko na kupu in na enkrat.
               Nas zelo veseli, da prihaja sedaj oziroma se nadaljuje predsedovanje malih in enako
               mislečih držav. To so enako misleče države: Luksemburg, mogoče je Nizozemska malo
               večja država predvsem v primerjavi z nami in z Luksemburgom. Mi vemo iz naše
               preteklosti, da je Luksemburg bil zelo koristen in kooperativen z nami tudi, ko smo
               se pogajali in potem, ko smo se pripravljali na prvo predsedovanje.  Vemo, da ima Luksemburg izredno sposobne in
               izkušene diplomate, čeprav je njihova diplomacija seveda zelo majčkena. Zelo pa
               cenimo tudi zunanjega ministra in smo prepričani, da bo to predsedovanje uspešno.
               Seveda pa ves ta program, ki je bil predstavljen in ki ga mi podpiramo, ne bi šla v
               podrobnosti, bo težko uresničen, če ne bomo rešili zadev s katerimi se zadnje mesece
               vsi zelo veliko ukvarjamo in o čemer ste vi tukaj redno zelo dobro obveščeni, ker pač
               pridemo sem. Ne vem, če veleposlanika, najbrž nizozemski dobro ve, ki je tukaj,
               luksemburški, da smo mi praktično tukaj vsak teden ob petkih in da smo vedno tukaj
               pred svetom za zunanje zadeve in svetom za splošne zadeve in pred evropskimi sveti in
               tako naprej. Za nas so te teme, o katerih je govora v programu, zelo pomembne.
               Pomembno se nam zdi pač iskanje priložnosti in zmanjšanje brezposelnosti za mlade. To
               se nam zdi izredno pomembno, investicije. Pritisk prisiljevanja, kako bomo rešili
               občutljive varnostne razmere okoli nas, ki se samo še povečujejo s terorističnimi
               akcijami sedajle poleti, da ne govorimo o priseljencih, beguncih in tako naprej.
               Ampak je tudi cel kup drugih težav, kot so podnebne spremembe in še druge s katerimi
               se bo seveda soočalo tudi luksemburško predsedovanje in še naslednja. In kot je rekel
               nizozemski veleposlanik potem sledita Slovaška in Malta, ki sta tudi enako misleči in
               podobnih stališč kot Slovenija. Zato pričakujemo, da kar se tiče vsebinskih zadev bo
               to za nas zelo dobro obdobje. Vprašanje je, kako se bomo spopadli s tem, kar je pred
               nami in pričakujemo, zelo pomembno se mi zdi to, kar je rekel luksemburški
               veleposlanik, da je pač dialog prioriteta. To je tudi z naše strani. Dialog je
               pomemben, tudi subsidiarnost. Slovenija ima enake poglede na to. Predvsem se nam zdi
               pomembno, da ti dve državi, ki imata ogromno izkušenj in imata podobne poglede na
               področju človekovih pravic, enakih možnosti, kar sta omenila, in še drugih, da bo
               tukaj prav gotovo prišlo do nekega napredka. Res pa je, tako kot sta tudi
               veleposlanika omenila, vloga predsedujoče države manjša, kot je bila včasih. Še
               takrat, ko smo mi predsedovali 2008 smo imeli večjo vlogo kot sedaj. In da je zato
               zelo pomembno, kako bodo institucije predsedujoči, omemba je bila že, predsednik
               Tusk<stage>(?)</stage>, visoka predstavnica Mogerini in tudi predsednik komisije Juncker in te
               inštitucije in predvsem sodelovanje med inštitucijami, o čemer tudi že govorimo. Se
               pravi mi imamo toliko izzivov pred seboj, ki so povezane ena z drugimi, ampak brez
               hitrega reševanja in hitrega odzivanja na krizne zadeve, ki so pa najpomembnejše pa
               bo verjetno te zelo dobre programe, ki jih imata obe državi, ki smo jih danes
               slišali, težko izpeljati, ker se bomo, tako kot smo se zadnje mesece prisiljeni
               ukvarjati s kriznimi zadevami. Jaz bi se ustavila, ker sem mogoče že, pa bi rajši, se
               mi zdi boljše, da se veleposlanike še kaj vpraša, da se izkoristi predvsem
               veleposlanik Velikega vojvodstva Luksemburg, ki je na žalost redko pri nas, ker ima
               tam veliko obvez, da nam še kaj mogoče pove. Hvala lepa.</p>
            </sp>
            <sp xml:id="SDT7-OZZEU-redna-47-2015-07-03.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Odpiram razpravo. K tej se je prijavil kot prvi gospod Tilen
               Božič.</p>
            </sp>
            <sp xml:id="SDT7-OZZEU-redna-47-2015-07-03.sp8">

               <speaker>TILEN BOŽIČ (PS SMC):</speaker>

               <p>Hvala za besedo. Najprej hvala za predstavitev, pa tudi čestitke ob ponovnem
               predsedovanju. Imam tri vprašanja vsega skupaj, nekaj pa tudi morda takšnih opazk.
                   Jaz vidim nekako
               kot v primeru predsedovanja, se pravi te eminentne funkcije tudi kot nekakšno
               ščitenje teh skupnih interesov, ki jih imamo države članice oziroma zastopanje teh
               interesov. Res je, da glede na to, da smo si države vsaj v določenih elementih zelo
               različne po razvitosti, recimo, če gremo pogledati na področja, ki so pri vas izjemno
               napredna, se pravi, če gledamo področje finančnih trgov oziroma razvitosti finančnega
               trga, če pogledamo recimo razvoj nekega davčnega področja in tako naprej, v
               primerjavi s Slovenijo ste vi zelo daleč. In tukaj včasih potem tudi pride nehote do
               tega, da so lahko na koncu celo interesi, ki jih zastopamo ali pa bi jih želeli
               zastopati lahko tudi diametralno nasprotni in tudi te rezultati malo drugačni, tako
               da tukaj bi si zelo želel, da bi, se pravi ta širina, ki je nedvomno, glede na vse
               diplomatske izkušnje, ki jih imate kot država in tako naprej, pa tudi ta vpetost v
               tradicijo Evropske unije, ki temelji v teh vrednotah, verjamem, da boste to skušali
               oziroma tudi zelo dobro zastopali.</p>
               <p>In tukaj prva zadeva, ki me nekako zanima – sem gleda to vašo brošuro, je eno
               področje, ki se ustvarja tudi s tem tako imenovanjem listinjenjem oziroma
               sekuritizacijo, če to poimenujem s tujko. In tukaj tudi se boste zavzemali za to, da
               se ta trg ponovno obudi, da spet zraste in tako naprej. Ker takrat, ko je prišlo do
               te velike finančne krize, je eden izmed razlogov je bil tudi ta oziroma to je k temu
               še prispevalo. Se pravi, kako se listinjenje, kako se to oblikuje, kako se je to
               potem vrednostnim papirjem oziroma finančnim instrumentom dodeljevalo bonitetne
               ocene, kako se je z njimi potem trgovalo, kolikokrat se jih je potem spet ponovno
               listninilo, da se na koncu sploh ni več vedelo, kaj je tisto sredstvo, na katerem nek
               tak vrednostni papir temelji in dejansko izmed dejavnosti, ki tudi v Luksemburgu zelo
               dobro mislim, da deluje, se pravi, da se to listnini, da se izdaja, se pravi tam se
               pobere nekako tudi provizija oziroma posel od tega, tisto, kar se pa potem mora
               dogajati, se pravi, da takšni vrednostni papirji na podlagi nekih sredstev, nosijo
               neke donose, tam se pa lahko zgodijo čudne stvari, če te zadeve niso ustrezno
               regulirane.</p>
               <p>Pred krizo smo ugotovili, da je bilo to premalo regulirano oziroma morda na
               neprimeren način in pred oživitvijo tega trga, si predstavljam, da ga bo treba vseeno
               malo dodatno zregulirati in tukaj tudi v tem smislu ste tudi omenili to bančno
               strukturno reformo, kjer verjamem, da gre tukaj predvsem za ločevanje investicijskega
               pa poslovnega bančništva in sem vas želel samo vprašati za nekaj besed v tej smeri,
               kako Luksemburg to vidi, se pravi, kaj boste na tem področju, se pravi sekuritiziacje
               oziroma listinjenja postorili, da se ne zgodi oziroma da ne gredo spet stvari v to
               smer, kot so šle prej, ko so se dejansko potem z razno raznimi nadgradnjami, z
               izvedenimi finančnimi instrumenti in tako naprej. Se pravi te transakcije tako
               zameglile oziroma ta vrednost teh sredstev tako zrelavitizirala, da se dejansko ni
               več vedelo sploh s čim se trguje.</p>
               <p>Druga zadeva, ki me zanima je vezana nekoliko na davčno področje in tudi to, za kar
               se zavzemate, se pravi boj proti davčnim utajam oziroma izogibanju davkom v nekem
               globalnem, iz neke globalne perspektive. In to nekako sta te zadevi, so neki stari
               pristopi, ki nekako izginjajo, se pravi z regulacijo področja transfernih cen, s
               področja tanke kapitalizacije, raznih čezmejnih združitev, potem, ko je prišlo tudi
               do teh agresivnih davčnih struktur, ki so se oblikovale. Te modeli nekako se zdaj
               regulirajo, so pa recimo, vplivajo na to, kako se bo s tem delalo v Sloveniji, ki v
               tem nekako zaostaja, med tem pa se v razvitejših, na področju razvitejših trgov, tako
               kot je recimo Luksemburg pojavljajo nove sheme. Se pravi predvsem vezano na razne
               izvedene finančne instrumente in tako naprej, ki so ravno tako učinkovite ali pa še
               bolj učinkovite, niso pa še regulirane. S tega vidika me samo zanima, koliko boste
               pri tem napredni?  Se
               pravi, recimo ena izmed takih zanimivih zadev, o katerih je bilo tudi govora, je
               Total Return Swap, pa takšni mehanizmi in me samo zanima, koliko boste tukaj
               napredni, boste samo ostali pri tem, o čemer se sedaj pogovarjamo, kar pomeni, da
               reguliram periferne države ali boste šli korak dalje, pogledali, kaj se bo tudi v
               prihodnje dogajalo in vplivali tudi na to, kar se dogaja na, se pravi finančnem trgu
               v Luksemburgu, v Nemčiji, se pravi v Frankfurtu, v Veliki Britaniji, v njihovem cityu
               in tako. Vsekakor me pa veseli ta del, kot je glede CTB, se pravi ta skupna
               konsolidirana davčna osnova pravnih oseb, da načrtujete nove korake, ker mislim, da
               je to pomembno iz več vidikov. Mislim, da je trenutno sicer še vedno preveč na
               akademski fazi, tako da upam, da boste tukaj naredili smele korake naprej, da se
               premakne v prakso. Dodatna zadeve, ki se mi zdi zelo dobra in se je veselim oziroma
               standardizirani obračun davka na dodano vrednost, to mislim, da je pomembna zadeva,
               tako z vidika nadzora, tako z vidika zmanjševanja utaj, tako z vidika zmanjševanja
               administrativnih obveznosti tako za recimo družbe, ki so, lahko so mikro, mala in
               srednja podjetja, ki morda čezmejno poslujejo, tudi za državo, kako bo to obdelovala.
               Tako, da tega se veselim in upam, da vam bo res uspelo narediti po teh zapletih,
               uvodnih, ki so bili, ravno zaradi kompleksnosti področja, ko je dejansko tak obrazec
               bil tako zahteven za pripravo, ki bi bil skupen, počasi se je zdelo, da je že
               skorajda nezanimiv in da bo težko priti do soglasja in tukaj se res veselim, upam, da
               boste naredili nekaj odločnih korakov in če imate morda kakšen, konkretno lahko tudi
               morda rečete kakšno na to temo, ni pa potrebno, ampak kot rečeno, to me veseli in
               pozdravljam.</p>
               <p>Zadnja zadeva, ki me pa še zanima je pa –, tudi sami ste omenjali TTIP - to je tudi
               eno področje, ki v Sloveniji je zelo aktualno, se o njem pogovarjamo. V začetku je
               bilo tudi, pa tudi še zdaj je kar nekaj nasprotovanja, predvsem zaradi tega, ker je
               bilo premalo komunikacije, premalo se je razložilo, premalo se je obvestilo ljudi,
               tako da me vseli, da boste nekako bolj transparentno oziroma bolj odkrito delovali
               glede tega, predvsem glede teh občutljivih tem. Ena izmed teh je tudi ISDS in stvar,
               ki me pa tukaj zanima, če morda lahko rečete kakšno besedo ali dve, prvič, kako boste
               to zagotovili, kako si predstavljate povečanje te transparentnosti, se pravi, da
               pridejo te prave informacije do ljudi, da bo ta razprava nekoliko širša, da pridemo
               do nekih, potem tudi rešitev, ki bodo čim bolj sprejemljive tako za Evropo kot tudi
               za v končni fazi posamezne države članice. Zakaj smo v Sloveniji še posebej, ne bom
               rekel, skeptični, mislim, da to ni prava beseda, zato, ker jaz si želim tega, da
               pride do nekega nadaljevanja, da pride do neke širše integracije in tako naprej? Ker
               konec koncev svet je odprt, je širok, v njem se moramo znajti, ampak študije, ki so
               nam bile do sedaj na razpolago, kažejo za Slovenijo tako bom rekel, nekoliko žalostne
               obete v prihodnje. Se pravi ni nekega večjega izplena, dokaj negativni so. Jaz
               verjamem, da morda tudi zaradi tega, ker kakšne stvari niso bile vzete v obzir, tako
               kot je bilo takrat, glede pridruževanja Evropski uniji, so bile tudi nekatere
               napovedi tako zelo črnoglede, potem ko smo prišli notri se je pa vseeno pokazalo, da
               je teh pozitivnih vidikov vseeno nekoliko več in verjamem, da bo tako tudi tukaj,
               ampak vseeno se pravi, kako boste zagotovili s tem v vezi to transparentnost, kako si
               jo predstavljate, da bi jo zagotovili, da bo boljša?</p>
               <p>In druga zadeva, kakšno je stališče Luksemburga do tega sistema ISDS? Hvala.</p>
            </sp>
            <sp xml:id="SDT7-OZZEU-redna-47-2015-07-03.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Predlagam spoštovani veleposlanik, da poberemo en krog vprašanj, tri
               prijavljene imam. Pa, da potem se odzovete na vsa vprašanja oziroma podate kakšen
               komentar, če se strinjate.</p>
            </sp>
            <sp xml:id="SDT7-OZZEU-redna-47-2015-07-03.sp10">

               <speaker>GOSPOD __________:</speaker>

               <p>Lahko odgovarjam tudi kar na vsako posamezno vprašanje.</p>
            </sp>
            <sp xml:id="SDT7-OZZEU-redna-47-2015-07-03.sp11">

               <speaker>PREDSEDNIK KAMAL IZIDOR SHAKER:</speaker>

               <p>Potem pa bi vas prosil za komentarje. K besedi se je prijavil gospod Jan Škoberne.
               Izvolite.</p>
            </sp>
            <sp xml:id="SDT7-OZZEU-redna-47-2015-07-03.sp12">

               <speaker>JAN ŠKOBERNE (PS SD):</speaker>

               <p>Hvala lepa predsedujoči. Spoštovani ekscelence, državna sekretarka. Najprej hvala
               lepa za predstavitev. Izjemno simpatičen film in knjižico, kjer so seveda pod večino
               zapisanega brez težav 
               podpišemo.</p>
               <p>Pravzaprav sem bil zelo vesel, ko je njegova ekscelenca veleposlanik Velikega
               vojvodstva Luksemburg vendar omenil tudi vprašanje reševanja integracij in težav na
               zahodnem Balkanu, kar je morda ena izmed tistih stvari, ki jih vendar pogrešam v
               pisni predstavitvi. Tu se mi zdi še posebej pomembno poudariti, da ob vsem
               razumevanju vloge predsedovanja, ki ga ne gre mešati z vlogo Evropske komisije ali
               parlamenta, je ključno, da predsedovanje oziroma nosilci predsedovanja zavzamete
               pozitivno stališče do nujnosti integracije Bosne in Hercegovine, Republike Makedonije
               in tudi Črne gore. Želel bi slišati, ali lahko računamo mi in ali lahko računajo
               državljani teh držav zahodnega Balkana, da bo v okviru vašega predsedovanja in tudi v
               okviru nadaljevanja s strani Kraljevine Nizozemske mogoče računati na to, da bo
               integracija držav zahodnega Balkana del političnih prioritet, poudarkov. Ali lahko ti
               ljudje računajo tu na vašo intenzivnejšo podporo, kot je bila podpora v zadnjem
               obdobju, ko je šlo bolj ali manj za pritiske, za zahteve, naj rečem, zelo malo
               korenčka pa precej palice.</p>
               <p>Druga stvar. Izjemno pomembno se mi zdi, da vaš dokument v prioritetah govori o
               poglabljanju socialne dimenzije Evropske unije oziroma integracije. Pogrešam pa
               konkretno opredelitev do vprašanj ekonomske demokracije. In skupaj s širitvijo se mi
               tu zdi zelo pomembno, da je to eden izmed ključnih poudarkov. Bolj kot tehnična
               razprava o rešitvah, za katere je pristojna Evropska komisija, bi se mi zdelo
               pomembno, da na politični ravni v okviru predsedovanja to pride na agendo in da se
               prične poglobljena razprava tudi o tem.</p>
               <p>Sicer pa vam želim uspešno delo in se zahvaljujem za poglobljeno predstavitev. Hvala
               lepa.</p>
            </sp>
            <sp xml:id="SDT7-OZZEU-redna-47-2015-07-03.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Naslednji se je k besedi javil gospod Luka Mesec.</p>
            </sp>
            <sp xml:id="SDT7-OZZEU-redna-47-2015-07-03.sp14">

               <speaker>LUKA MESEC (PS ZL):</speaker>

               <p>Hvala za besedo. Lep pozdrav tudi z moje strani!</p>
               <p>V bistvu imam precej podobna vprašanja kot predhodnika. Prvo se nanaša bolj na davčno
               politiko, drugo pa na socialno politiko.</p>
               <p>V pisnem programu smo našli zapise, da se boste borili proti davčnim utajam, proti
               davčnemu izmikanju. Hkrati pa na drugi strani najdemo tudi zaskrbljujoče stvari, ki
               jih je že kolega Božič izpostavil, da je tudi v vašem planu, recimo, oživljanje tako
               imenovane sekuritizacije oziroma lastninjenja, ki je bilo eden izmed, recimo temu,
               trigerjev pretekle finančne krize. Tu me najprej zanima, kakšni so vaši dejanski
               plani na finančnem področju. Drugo pa, če grem nazaj na davčno politiko. Vsi nekako
               vemo, da je v življenjskem interesu Luksemburga precej sproščena davčna politika
               znotraj Evrope. Namreč, če pogledamo samo podatke, vidimo, da gospodarstvo
               Luksemburga sloni predvsem na finančnem sektorju, ki predstavlja več kot polovico
               luksemburškega BDP. In ta država dosega največjo bilančno vsoto bank glede na BDP v
               evroobmočju in Evropski uniji, ki znaša kar 1.666 % BDP. Za primerjavo, nemški
               finančni sektor dosega 311 % BDP, slovenski pa 115 %. Ob tem je OECD Luksemburg tudi
               opozoril oziroma ga uvrstil med države, pri katerih obstaja večja verjetnost za pojav
               pranja denarja. To je naredil na podlagi ocenjevanja 64 držav glede skladnosti z
               mednarodnimi standardi za področje davkov. Pri čemer se lahko določene
               pomanjkljivosti v davčni politiki zlorabljajo tudi za pranje denarja. OECD je tako
               Luksemburgu kot Cipru, Sejšelom in britanskim Deviškim otokom podelil oceno
               "neskladno". V zadnjih letih vse bolj jasno postaja, da  so davčne oaze in izmikanje davkom izredno
               škodljivo. Recimo, ameriški ekonomist James S. Henry je izračunal, da je bilo iz
               Slovenije utajenih med 50 in 75 milijard evrov. Organizacija, ki se bori proti
               davčnim oazam, Tax Justice Network, pa je v svojem poročilu iz leta 2012 navedla, da
               je v davčnih oazah lahko skritih do 32 bilijonov dolarjev, kar predstavlja skoraj
               tretjino svetovnih naložb. V tej luči me zanima, ali se vam zdi to problem in ali
               pripravljate, glede na to, da ste tudi v svojem pisnem programu izpostavili točke, da
               se boste borili proti davčnemu utajevanju, ali pripravljate konkretne ukrepe proti
               davčnemu utajevanju znotraj Evropske unije, in če jih lahko nekoliko opišete.</p>
               <p>Druga zadeva glede finančnega področja pa je, da je med predsedovanjem Italije bila
               aktualna možnost uvedbe davka na finančne transakcije, poznano kot Dubinov davek, ki
               pa je po našem mnenju, na žalost, med predsedovanjem Latvije padla v vodo. In me
               zanima, ali ste razmišljali, da bi to zamisel obudili.</p>
               <p>Tretja s tem povezana stvar. Dve prioriteti v gradivu, ki smo ga dobili, sta
               "Stimulating Investment, Growth and Development" in pa "Deepening the EU Social
               Dimension". In me, podobno kot kolega Škoberneta, zanima, s kakšnimi ukrepi in s
               katerimi finančnimi viri boste realizirali ta dva cilja oziroma ti dve prioriteti.
               Hvala.</p>
            </sp>
            <sp xml:id="SDT7-OZZEU-redna-47-2015-07-03.sp15">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Tudi sam moram pohvaliti pripravo in predstavitev tega programa. Tudi mene, kot
               tretjega v vrsti in zadnjega pri tej razpravi, zanimajo bolj konkretne prioritete
               glede poglobitve socialne dimenzije Evropske unije, glede na to, da je to ena redkih
               točk, ki se ne ponavljajo v programih zadnjih predsedstev. Moram pa poudariti, da
               vsakič znova na katerikoli seji poudarjam to socialno dimenzijo. In moram reči, da
               sem izjemno vesel, da se tako Evropska komisija in institucije kot tudi predsedstva
               usmerjajo v ljudi, v posameznika. In na tej točki bi to še enkrat pozdravil in vas
               spodbudil k temu, da se tega striktno držite oziroma drži tudi Evropska komisija.</p>
               <p>Zdaj ne vidim več nobenega razpravljavca, zato bi vas, spoštovani veleposlanik,
               prosil za odgovore in komentarje. Izvolite.</p>
            </sp>
            <sp xml:id="SDT7-OZZEU-redna-47-2015-07-03.sp16">

               <speaker>HUBERT WURTH:</speaker>

               <p>Hvala, gospod predsedujoči.</p>
               <p>Zapisal sem si vaša vprašanja in videti je, da se osredotočajo na finančne zadeve in
               socialna vprašanja.</p>
               <p>Ko govorimo o finančnih storitvah, je pomembno vedeti, da dejansko, tako kot ste
               omenili, smo zelo močni na področju finančnih storitev. Vendar, še preden je
               Luksemburg postal močan na področju finančnih storitev, je gospodarstvo Luksemburga
               bilo zasnovano na industriji jekla. V 80. letih smo postopno umikali to industrijo
               povsod po Evropi, vendar potem, ko smo imeli tako močno industrijo jekla v
               Luksemburgu, nas je to povezalo s svetovnim trgom. In naše ekonomsko razmišljanje je
               postalo povezano z mednarodno ekonomsko ravnjo, zato smo vedno gledali, kje bomo
               lahko našli alternativo. In takrat smo alternativo našli v finančnih storitvah. Za
               nas je pomembno, da lahko preživimo kot majhna država, ki praktično nima  nacionalnega trga, da
               lahko preživi v okviru večjega trga. In če govorimo o večjem trgu na področju
               finančnih storitev, potem ne moremo govoriti samo o evropskem trgu, moramo govoriti o
               svetovnem trgu. Moramo si omogočiti, da lahko razvijamo takšne dejavnosti, ki bodo
               zanimive za cel svet. In menim, da smo na tem področju bili uspešni. Kajti celo vrsto
               desetletij smo bili uspešni, 60., 70., 80. in 90. leta. Vendar, seveda, finančne
               storitve niso nedolžna dejavnost, glede na to, da imamo opraviti z denarjem in tu se
               ljudje zelo hitro zresnijo. Zato so tudi finančne storitve postale mednarodno tako
               pomembne. Zakaj je temu tako? Ne gre samo za naše početje, mi smo se želeli s tem
               povezati. Gre tudi za delovanje ne samo vlade, temveč v prvi vrsti je v ospredju
               poslovna skupnost. Naša poslovna skupnost je močna in če ne bo prišlo do dobrega
               dialoga z državo, lahko to pripelje do določenih problemov. In to se je že pokazalo.
               Vemo, da če bo pritisk, davčni pritisk na podjetja prevelik, bodo podjetja poiskala
               druge možnosti za svoje delovanje. Morda se vam to zdi prijetno ali neprijetno,
               vendar to je dejstvo. Združene države Amerike, glede na to, da so kar nekaj časa
               gospodarsko in finančno najbolj pomembna sila, so se soočale s tem problemom. In
               takrat, ko je nastopila finančna in gospodarska kriza, so dejansko sprejele
               odločitev, da se bodo s tem spopadle. In še preden se je začela kriza, povezana z
               Lehman Brothers, to se je zgodilo že v 90. letih, v okviru Organizacije za
               sodelovanje in razvoj, OECD, v Parizu so se začele te razprave. In tudi sam sem se v
               90. letih udeleževal teh razprav v okviru OECD. Tam je veliko strokovnjakov, ki zelo
               resno delajo. Zato da bi si ogledali realnosti tega sveta v okviru vladnega
               delovanja, ne moremo reči, da je delo že opravljeno, vendar pa so na pravi poti. In
               zaradi finančne krize iz leta 2008 v Luksemburgu smo vedno zavezani udeležbi v teh
               razpravah. Želimo biti v ospredju pri teh dejavnostih in pri pripravi regulative. Gre
               za osnovno zahtevo, enake pogoje zagotoviti vsem. Če nimamo enakih pogojev, prav
               gotovo bo prišlo do problemov. In zato smo zainteresirani za pripravo delovne
               regulative, ki bo zagotovila varnost za vse deležnike. In glede na to, da smo od
               samega začetka člani tako OECD kot Evropske unije, smo vedno bili za mizo pri teh
               razpravah. Edini forum, kjer nas ni, je G-20 in skupina G-7. Tu se lahko udeležimo
               teh razprav samo posredno, ne pa neposredno. Če pogledamo Združene države, bomo
               videli, da okrog Združenih držav je kar nekaj takšnih finančnih centrov, kjer so se
               dejavnosti razvijale, na primer, na Karibih, Bermudih in tudi v Združenem kraljestvu,
                   povsod po Združenem
               kraljestvu so te dejavnosti zelo močne. Tudi na otokih v Rokavskem prelivu. In ko gre
               za te dejavnosti povezane z Združenim kraljestvom in Združenimi državami Amerike vse
               se to odraža tudi na poslovno delovanje v Nemčiji in Franciji. In to bo sedaj
               urejeno. In nekaj tega področja je že urejeno. Nekaj tendenc, gre za regulativo v
               Združenih državah, in tudi tajnost bančništva v Švici in tudi tajnost bančništva v
               Luksemburgu. Vse to so te zadeve s katerimi se sedaj ukvarjamo. Morda ni preveč, če
               rečemo, da odkar smo začeli s temi razpravami lahko naredimo te razprave bolj
               dinamične. Gre za to, da države kot je naša država, so pomembni finančni centri, na
               primer tudi Združeno kraljestvo je zelo pomemben finančni center. In obe državi sta v
               EU in to omogoča EU imeti plodne razprave na tem področju in dosegati prave rešitve.
               In situacija se je zelo izboljšala tukaj. Res je pa, da nikoli ne moremo imeti
               jamstva, da bomo prišli do absolutnih rešitev. Če razpravljamo o rešitvah v Evropi in
               tudi o rešitvah z ZDA to deluje v veliki meri, vendar ne moremo tega reči v zvezi s
               preostalim svetom. Kajti, moramo sem vključiti tudi gospodarstva iz Azije. Tam imajo
               kar nekaj finančnih centrov, Singapur, Hong Kong, če omenim samo ta dva. In če jih ne
               bomo vključili naša prizadevanja ne bodo učinkovita, kajti vedno se bodo lahko ti
               centri selili tja. Če smo pa preveč ambiciozni v Evropi morda na bomo dosegli naših
               ciljev, kajti dejavnosti bodo odšle drugam. Po drugi strani, če Evropa ne bo aktivna
               na tem področju ne bo napredka. Vse na področju regulative je odvisno od Evrope. Mi
               lahko vplivamo tukaj tudi na Združene države in tudi obratne, Združene države lahko
               vplivajo na nas. In mi lahko potem to razširimo na finančno industrijo povsod po
               svetu, seveda to ne bo lahko. Vendar mi igramo to igro. Luksemburg si želi, da bi
               situacija postala bolj zanesljiva, bolj varna in želi biti v ospredju mednarodnih
               finančnih storitev v naslednjih desetih letih, zato da bi lahko zagotovili, da naše
               gospodarstvo se lahko zanese na ta sektor in moramo tudi zagotoviti, da v tem
               sektorju ne bo več kriz. Kajti, želimo preprečiti takšne situacije, ki bi lahko
               pripeljale do kriz na tem področju. Možno je tudi, pa čeprav je to omejeno, glede na
               to, da smo pripravljeni delovati na tem področju. To je tisto naše jamstvo, da bomo
               preživeli. Morda je tudi res, da so nekatere države bolj udeležene pri teh finančnih
               storitvah kot druge države, na primer Slovenija ni tako zelo udeležena. Če bodo dobro
               urejene evropske finančne storitve bo to tudi v interesu Slovenije in drugih članic
               EU. Želel bi povedati, da je za nas to osnovno vprašanje, kajti v našem primeru je to
               zelo občutljivo vprašanje. In prav gotovo bomo naredili vse, da bodo razprave šle v
               pravo smer.</p>
               <p>In naslednje vprašanje pranje denarja. To je pojav preteklosti. V veliki meri je v
               Luksemburgu ta pojav izginil, kajti mi smo odpravili z bančno tajnostjo in banke so
               sedaj obvezane biti odprte in pregledne vizavi davčnih organov  tako v Luksemburgu kot okoli Luksemburga in to
               je tudi eden tistih primerov, kjer želimo zagotoviti, da se to ne bo uporabilo proti
               Luksemburgu glede na to, da smo odpravili te zadeve. Danes pri nas se ne dogaja
               pranje denarja in tudi v preteklosti tega ni bilo. Danes bo pa to preprosto nemogoče,
               kajti zakonodaja v našem primeru je močnejša kot v veliko drugih primerih. In zato je
               naša zakonodaja omogočila tudi močnejšo zakonodajo drugje v glavnem v Švici in to ni
               nekaj novega. Uvedli smo to zakonodajo že v 90. letih. In morda v 90. letih to še ni
               bilo tako zelo znano in postalo je bolj pomembno v letih 2000. Kajti, ljudje so zelo
               dobro podkovani, tisti, ki delajo v bančnem sektorju. Tudi na področju regulative
               delajo zelo dobri strokovnjaki in zato lahko domnevamo, da bomo to politiko še
               krepili in ne šibili, če govorimo o socialni dimenziji.</p>
               <p>Socialna dimenzija v Evropi je že spet povezana s svetom. Dejstvo, da imamo sedaj
               sedem do osem milijard svetovnega prebivalstva, glede na to, da razvoj prihaja v te
               države nimamo več možnosti razmišljati, da nismo del te celote. Mi smo del celote. In
               tudi tradicija v naši državi in v sosednjih državah je takšna, da smo zasnovali naš
               razvoj na dobro razvitih socialnih jamstvih. Mi smo v ospredju zagotavljanja teh
               socialnih jamstev, nekaj, kar v preteklosti ni obstajalo. Vendar pa po drugi strani
               zato, da bi to ostalo dolgoročno vzdržno moramo sem vključiti tudi razvoj okoli nas.
               In eden od dogodkov tega razvoja je tudi dejstvo, da ljudje in prebivalstvo se
               starajo in da sistemi postajajo vse dražji in dražji. In odziv na ta pojav je tudi
               povečevanje upokojitvene starosti. Kajti, ne bomo mogli zagotavljati sicer pokojnine
               za mlade generacije. Gre za zelo občutljivo vprašanje, ki ta ni lahko rešiti v vseh
               naših državah. In zakaj moramo se ubadati s tem problemom staranja našega
               prebivalstva. Moramo tudi vključiti vpliv držav okoli nas in lahko tudi uporabimo
               njihove prednosti v zvezi s tem. Gre tudi za človekove pravice. Kajti, človekove
               pravice so neposredno povezane s socialnimi pravicami, z ustvarjanjem okvirov, ki
               bodo omogočili izogibanje izkoriščanja delovne sile juga. Vemo, da nekatere države so
               večkrat omenjane v zvezi s tem v novicah. Vendar je težko vplivati na države Azije,
               recimo Pakistana, zelo težko je vplivati na te države. Kajti, to niso zelo stabilne
               države. Kako pravzaprav bi lahko omogočili tem državam, da se razvijajo skladno s
               standardi, ki se približujejo vse bolj našim standardom. In zato je tukaj dialog
               izrednega pomena. Ne gre za to, da bi bili konkurenti na geopolitičnem polju. Gre za
               dialog, ki  je zelo
               pomemben, v prvi vrsti v naših državah med državo in socialnimi partnerji in tudi s
               podjetji. Pomembno je spodbujati tak dialog tudi na mednarodni ravni, na mednarodnih
               forumih, kjer lahko razpravljamo o tem. Gre za počasni razvoj dogodkov. Kakor hitro
               pridete do blokade, kar se dogaja precej pogosto tako na nacionalni kot mednarodni
               ravni je težko priti ven ali razbiti takšno blokado, vendar se moramo zanesti na to
               možnost. Tudi konference, ki jih bomo imeli septembra meseca o razvojnih ciljev za
               naslednjih 15 let in tudi konference o okolju v Parizu. Če bodo te konference
               pripeljale do zastojev se bomo znašli v določeni zmedi in bo težko za mednarodno
               skupnost priti do rezultatov. Vse to je povezano s tem, kar se dogaja v naših
               državah. Mislim da je to vse kar lahko povem v zvezi z vašimi vprašanji jamstva. Ne,
               ni nikakršnih jamstev, nikakršnih zagotovil. Mi smo zavezani, da temu razvoju
               dogodkov in doslej smo bili uspešni.</p>
            </sp>
            <sp xml:id="SDT7-OZZEU-redna-47-2015-07-03.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala, spoštovani veleposlanik. Če ni več nobenih vprašanj, potem se, še enkrat,
               najlepše zahvaljujem gospodu veleposlaniku Luksemburga in veleposlaniku kraljevine
               Nizozemske ter seveda državni sekretarki. Mislim, da nam je ta predstavitev podala
               prve informacije za naše delo in sodelovanje na srečanjih, ki bodo organizirana v
               okviru parlamentarne dimenzije luksemburškega predsedstva. Hkrati lahko povem, da smo
               počaščeni, da smo prvi v nizu predstavitev luksemburškega predsedstva, glede na to,
               da se predvčerajšnjem prevzeli to predsedovanje vam v imenu odbora in tega državnega
               zbora tudi želim uspešno predsedovanje in tudi izpolnitev vseh v tem programu
               zastavljenih ciljev se vam še enkrat najlepše zahvaljujem in s tem tudi zaključujem
               1. točko dnevnega reda in 47. sejo Odbora za zadeve EU.</p>
            </sp>
            <sp xml:id="SDT7-OZZEU-redna-47-2015-07-03.sp18">

               <speaker>GOSPOD_________:</speaker>

               <p>Predsedujoči, ravnokar sem spoznal, da nisem odgovoril na vprašanje glede zahodnega
               Balkana, ki ga je zastavil vaš kolega.</p>
               <p>Vemo, da so države na zahodnem Balkanu tiste, ki imajo pomembne težave pri
               zagotavljanju svoje lastne stabilnosti in edini način kako jim lahko pomagamo je, da
               pripeljemo več mednarodnih akterjev v te države tako, da vzpostavimo dialog. OVSE to
               dela. Mislim, da že vrsto let igra pozitivno vlogo, ampak večinoma gre tukaj za
               evropsko perspektivo, to smo že dejali. Kako bomo poskrbeli za to, da bodo države
               napredovale na svoji poti v EU. Ne moremo tega dela opraviti sami, lahko pa
               zagotovimo finančno pomoč, tehnično-strokovno pomoč in to bomo naredili, ampak ritem
               hitrost njihovega približevanja je v veliki meri odvisen od sodelujočih ljudi,
               sodelujočih vlad, sodelujočih družb. Težje bo za Bosno in Hercegovino kot bo za
               Albanijo verjetno. Izjemno težko je v Kosovu in v nekdanji jugoslovanski Republiki
               Makedoniji. Trenutno nimamo zelo spodbudne slike, ampak delamo na tem.</p>
            </sp>
            <sp xml:id="SDT7-OZZEU-redna-47-2015-07-03.sp19">

               <speaker>PREDSEDNIK KAMAL IZIDOR SHAKER:</speaker>

               <p>Še enkrat se vam najlepše zahvaljujem.  Po tem dodatku še enkrat zaključujem to sejo. <stage type="time">Seja je bila končana dne 3. julij 2015 ob 10.45.</stage>
               </p>
            </sp>
         </div>
      </body>
   </text>
</TEI>