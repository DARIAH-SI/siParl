<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Skupna-2016-10-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#Skupna-2016-10-14.OZZEU">002C1217F7FA8990C12580430043F3DC</idno>
               <idno type="custom" subtype="session" corresp="#Skupna-2016-10-14.OZZP">215F9B0FA362B041C125804300328701</idno>
               <idno type="custom" subtype="day" corresp="#Skupna-2016-10-14.OZZEU">0FFF96ED22035658C12580530027EA53</idno>
               <idno type="custom" subtype="day" corresp="#Skupna-2016-10-14.OZZP">C2ED9D90B3731937C125805300293537</idno>
               <idno type="URI" corresp="#Skupna-2016-10-14.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0FFF96ED22035658C12580530027EA53</idno>
               <idno type="URI" corresp="#Skupna-2016-10-14.OZZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C2ED9D90B3731937C125805300293537</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-2016-10-14.OZZEU" n="102">
               <name>redna seja</name>
               <date when="2016-10-14"/>
            </setting>
            <setting who="#Skupna-2016-10-14.OZZP" n="61">
               <name>redna seja</name>
               <date when="2016-10-14"/>
            </setting>
         </settingDesc>
         <particDesc>
            <listOrg>
               <org xml:id="Skupna-2016-10-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-2016-10-14.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="Skupna-2016-10-14.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">102. seja</stage>
            <stage type="title">in  ODBOR ZA ZUNANJO POLITIKO </stage>
            <stage type="session">61. seja</stage>
            <stage type="date">(14. oktober 2016)</stage>
            <stage type="chairman">Sejo sta vodila Kamal Izidor Shaker, predsednik Odbora za zadeve Evropske unije
            in JOŽEF HORVAT, predsednik Odbora za zunanjo politiko. </stage>
            <stage type="time">Seja se je pričela ob 10.48.</stage>
            


            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Kolegice in kolegi, nadaljujemo sejo, ki je od te točke dalje odprta za javnost.</p>
               <p>Prehajamo na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNE
                  ZADEVE V LUKSEMBURGU 18. 10. 2016.</title> Gradivo k tej točki smo prejeli od vlade
               13. 10. na podlagi 8. člena Zakona o sodelovanju med državnim zborom in vlado o
               zadevah Evropske unije. Kar prosim državno sekretarko na ministrstvu za zunanje
               zadeve, gospo Janjo Štiglic, da nam predstavi ta izhodišča. Izvolite.</p>
            </sp>
            <sp who="SDT7:ŠtiglicSanja">

               <speaker>SANJA ŠTIGLIC:</speaker>

               <p>Najlepša hvala. Spoštovane poslanke in poslanci, cenjeni člani Odbora za zadeve
               Evropske unije in Odbora za zunanje zadeve. Želela bi vas seznaniti z vsebinami, ki
               jih bo obravnaval Svet za splošne zadeve 18. oktobra 2016 v Luksemburgu. Na dnevnem
               redu so tri točke, in sicer, vmesni pregled večletnega finančnega okvira, priprava
               zasedanja Evropskega sveta, ki bo 20. in 21. oktobra in pa medinstitucionalni
               sporazum.</p>
               <p>Glede prve točke – vmesni pregled večletnega finančnega okvira, bo po uvodni
               predstavitvi vmesnega pregleda in prvi izmenjavi mnenj, ki je potekala na
               septembrskem zasedanju Sveta za splošne zadeve. Zdaj sledila nadaljnja razprava o pregledu proračuna
               Evropske unije tudi na tem zasedanju. Pričakujemo, da se bodo ključna vprašanja
               nanašala na primernost višine dodatnih sredstev za nekatera področja, kot je
               predlagala komisija. Način, kako zagotavljati večjo prilagodljivost proračuna
               Evropske unije na nepredvidljive dogodke in pa na vzpostavitev novega instrumenta
               krizne rezerve Evropske unije. Slovenija na splošno podpira predlog Evropske komisije
               glede vmesnega pregleda, večletnega finančnega okvira in menimo, da je komisija
               ustrezno prepoznala najnujnejše izzive, ki jim mora Evropska unija nameniti več
               finančnih sredstev. To so migracije, rast in delovna mesta in pa varnost. Posebej
               tudi pozdravljamo, da komisija o predlogu ni predvidela ponovnega odpiranja pogajanj
               po predhodno dodeljenih sredstvih za nacionalne ovojnice. To je za kohezijsko
               politiko in skupno kmetijsko politiko, ter da spoštuje limite večletnega finančnega
               okvira. Smiseln se nam zdi tudi predlog za oblikovanje novega instrumenta z nazivom
               Krizna rezerva EU, ki bi bil namenjen financiranju odziva na krize, še posebej na
               področju migracij. Pozitivno pa ocenjujemo tudi predlog, da se okrepi elemente
               fleksibilnosti proračuna, saj se bomo na ta način lahko učinkoviteje soočali z
               aktualnimi izzivi. Proračunsko načrtovanje mora zagotavljati normalno plačevanje
               zahtevkov za obveznosti tradicionalnih politik, predvsem kmetijske in kohezijske
               politike, zato pozdravljamo, da rešitev vmesnega pregleda vodijo v smer večje
               predvidljivosti in zagotovitve stabilnosti teh zavez. Izognili bi se namreč položaju,
               kot se je zgodil pred nekaj leti, ko je v proračunu Evropske unije zmanjkalo sredstev
               za plačilo obveznosti Erasmus in Evropskega socialnega sklada.</p>
               <p>Glede druge točke – priprave zasedanja Evropskega sveta, bo Svet za splošne zadeve
               obravnaval osnutek sklepov za zasedanje Evropskega sveta, ki bo konec naslednjega
               tedna, o čemer smo podrobneje že govorili.</p>
               <p>Pod tretjo točko se bo Svet za splošne zadeve seznanil s trenutnim stanjem glede
               izvajanja medinstitucionalnega sporazuma o boljši pripravi zakonodaje, ki je stopil
               kot veste v veljavo aprila letos. Daljša razprava ob tej točki ni predvidena.
               Aktualna faza implementacije pa se nanaša predvsem na letno zakonodajno načrtovanje.
               Svet za splošne zadeve je tako na septembrskem zasedanju podal prvi odziv na pismo o
               nameri, v katerem je Evropska komisija predstavila načrtovane prioritete in pa njen
               delovni program za naslednje leto. Slovenija podpira prizadevanja za učinkovito
               implementacijo medinstitucionalnega sporazuma in tudi pozitivno ocenjujemo potek
               njegovega uresničevanja po načelih jasnejšega medinstitucionalnega dialoga in pa
               okrepljenega letnega načrtovanja. Slednje je še posebej pomembno zaradi vrste izzivov
               s katerimi se srečujemo v razpravi o prihodnosti Evropske unije, saj je poleg
               enotnosti med državami članicami izredno pomembna tudi institucionalna enotnost.
               Toliko z moje strani za uvod. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za to predstavitev. Odpiram razpravo poslank in poslancev. Gospod Jožef
               Horvat izvolite.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod predsednik. Hvala državni sekretarki za predstavitev izhodišč in
               stališč Republike Slovenije na zasedanju Sveta za splošne zadeve. Kar se tiče
               vmesnega pregleda večletnega finančnega okvira, torej v tem predloženem svežnju
               dokumentov je predvideno več kot 6 milijard evrov za reševanje najbolj aktualnih
               zadev. Seveda najbolj aktualne zadeve so migracije, kar pa z veseljem pozdravljamo
               zaposlovanje mladih. Imate mogoče podatek, razrez, koliko od teh šestih milijard je
               šlo za upravljanje migracij, koliko za zaposlovanje mladih? Seveda nekako ko rečeš,
               slišiš, prebereš šest milijard, se takoj tudi spomniš, da na sporazum EU Turčija
               stane šest milijard. Koliko pa je bilo na tem področju do danes že plačane
               realizacije, če imate na ministrstvu ta podatek? Pa če ga nimate danes, bom
               zadovoljen, če ga enkrat tekom naslednjih dni tudi predstavite. Pomembno je, da so
               države članice izpostavile in izpostavljajo in to bi morala tudi Slovenija.  Prepričan sem, da je tu
               Slovenija poleg, ko gre za proračunsko disciplino. Seveda tudi za fleksibilnost in
               poenostavitve. Mi zdaj zaenkrat še nimamo od Evropske komisije mnenja v skladu z
               Evropsko zakonodajo na naše proračunske dokumente za leto 2017 in 2018. To bi bilo
               zanimivo videti. Ampak gotovo pa bomo to mnenje Evropske komisije dobili pred
               dokončnim sprejemanjem sprememb proračuna Republike Slovenije za leto 2017 in pred
               sprejemanjem proračuna Republike Slovenije za leto 2018. Bilo bi namreč nerodno, če
               bi državni zbor te proračunske dokumente sprejel, bi pa potem naknadno dobili
               negativno mnenje Evropske komisije. Govorim seveda o zakonodajnih paketih dvojček,
               šestorček in tako naprej. Toliko zaenkrat iz moje strani. Sicer pozdravljam ta
               izhodišča.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne. Zato vas državna sekretarka prosim za
               odgovor.</p>
            </sp>
            <sp who="SDT7:ŠtiglicSanja">

               <speaker>SANJA ŠTIGLIC:</speaker>

               <p>Hvala lepa. Nekaj več informacij glede tega na kakšen način je predlagano to dodatno
               financiranje do leta 2020, ki je namenjeno dvema velikima prednostnima področjema
               naložbam in pa migracijam. Sredstva bodo razporejena tako, da bo 2,4 milijarde evrov
               namenjeno za dodatno spodbujanje rasti in delovnih mest z več denarja za zelo uspešne
               programe, kot so podaljšanje trajanje Evropskega sklada za strateške naložbe, pobuda
               za zaposlovanje mladih, Program za raziskave in inovacije obzorje 2020, Program za
               konkurenčnost podjetij ter mala in srednja podjetja, kot tudi Erasmus ter instrument
               za povezovanje Evrope, ki podpira razvoj vseevropskih omrežij na področju prometa,
               energetike in digitalnih storitev. Drugi sklop, 2,5 milijarde evrov, bo namenjenih za
               podporo tekočemu delu na področju migracij, varnosti in pa nadzora na zunanjih mejah,
               vključno z ustanovitvijo Evropske mejne in obalne straže, za Agencijo Evropske unije
               za azil in pa reformo skupnega Evropskega azilnega sistema, in potem bo še 1,4
               milijarde evrov namenjeno Evropskemu skladu za trajnostni razvoj v okviru načrta za
               zunanje založbe, ki bo podpiral naložbe v regijah izven evropske unije in bo namanjen
               iskanju zasebnih partnerjev za odpravljanje temeljnih vzrokov migracij, hkrati pa
               tudi prispeval k doseganju razvojnih ciljev in migracijskim partnerstvom,
               makroekonomski finančni pomoči in pa zunanjemu posojanju, da se stabilizirajo države
               v sosedstvu. Večina od teh sredstev pa namerava Evropska komisija zagotoviti s
               prerazporeditvami znotraj poglavij. S spremembo pravil za uporabo specialnih
               instrumentov in polnega izkoristka limitov z uporabo marž.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Ne vidim več želje po razpravi, zato jo tudi zaključujem.</p>
               <p>Na glasovanje dajem naslednji predlog sklepa: Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju sveta
               Evropske unije za splošne zadeve, ki bo v Luksemburgu 18. 10. 2016 in jih podprl.
               Glasujemo z glasovalnimi napravami od 21 do 40. Glasujmo.</p>
               <p>Kdo je za? <stage>(10 članov.)</stage> Kdo je proti? <stage>(nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem državni sekretarki in njenim sodelavcem, ki so vztrajali z
               nami celo dopoldne in jim želim prijeten dan in seveda tudi lep vikend, ko pride. S
               tem tudi končujem 3. točko dnevnega reda in dajem besedo predsedniku Odbora za
               zunanjo politiko.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa kolega predsednik, tudi sam se v imenu Odbora za zunanjo politiko
               zahvaljujem državni sekretarki gospe Sanji Štiglic za podane komentarje in odgovore
               na vprašanja poslank in poslancev, seveda tudi ostalim, ki ste vztrajali.</p>
               <p>Kolegice in kolegi, ugotavljam, da se je Odbor za zunanjo politiko seznanil z
               izhodišči za udeležbo delegacije Republike Slovenije na zasedanju Sveta Evropske
               unije za splošne zadeve, ki bo v Luksemburgu 18. 10. 2016. S tem končujem tretjo
               točko dnevnega reda in 61. sejo Odbora za zunanjo politiko. Hvala tudi vam kolegice
               in kolegi in hvala strokovnim sodelavcem. Besedo pa sedaj vračam predsedniku Odbora
               za zadeve Evropske unije gospodu Shakerju. 
               </p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala, predsednik!</p>
               <p>Odbor za zadeve Evropske unije nadaljuje s <title>4. TOČKO DNEVNEGA REDA,</title> in
               sicer <title>ZASEDANJE SVETA EVROPSKE UNIJE ZA OKOLJE, KI BO V LUXEMBOURGU
               17.10.2016.</title>
               </p>
               <p>Gradivo k tej točki smo prejeli od Vlade 13.10.2016 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Ker sem prejel opravičila Ministrice za okolje in prostor in gospe državne sekretarke
               na tej točki prosim gospoda Uroša Vajgla, namestnika generalne direktorice
               direktorata za okolje, da nam predstavi ta izhodišča, tokrat izjemoma. Izvolite.</p>
            </sp>
            <sp who="SDT7:VajglUroš">

               <speaker>UROŠ VAJGL:</speaker>

               <p>Hvala lepa.</p>
               <p>Izpostavili ste že sami opravičilo, dovolite še v mojem imenu<gap n="…"/> Tudi opravičilo ožjega
               vodstva, da se zaradi drugih obveznosti danes ni moglo udeležiti in zahvala, da
               obravnavamo vsebino. </p>
               <p>Ministri za okolje se bodo v ponedeljek v Luxembourgu sestali na rednem zasedanju, ki
               bo tokrat v prvem del posvečeno podnebnim spremembam in razpravi o tem kako
               stroškovno učinkovito dosegati zmanjšanje emisij na ravni Evropske unije v sektorjih
               izven trgovanja z emisijami, poleg tega pa bodo ministri na zasedanju potrdili tudi
               dvojne sklepe in sicer mandat za udeležbo Evropske unije na 13. Zasedanju pogodbenic
               konvencije združenih narodov o biološki raznovrstnosti in na osmem zasedanju
               pogodbenic protokola o biološki varnosti ter tudi sklepe sveta o trajnostnem
               opravljanju z vodo, ki je bila vsebina, o kateri so ministri razpravljali že na
               neformalnem zasedanju julija v Bratislavi, bodo pa zaključke tiste razprave ter
               naknadne obravnave potrdili s sprejemom sklepov sveta. </p>
               <p>Pod točkami razno bo predsedstvo predstavilo poročila iz nekaterih pomembnejših
               mednarodnih konferenc, komisarka Bulc pa bo predstavila sporočilo o dekarbonizaciji
               prometa, ki ga je Evropska komisija objavila letos poleti. Zasedanja se bo sicer
               udeležila ministrica za okolje in prostor, Irena Majcen.</p>
               <p>Glede prve točke razprave, zmanjševanje emisij v sektorjih izven trgovanja bi
               poudaril, da gre za prvo orientacijsko raziskavo o zakonodajnih predlogih, ki so bili
               objavljeni julija letos. Komisija je v tem zakonodajnem svežnju predstavila dva
               zakonodajna akta in sicer tisti, ki določa nacionalne cilje za sektorje, ki niso
               vključeni v trgovanje z emisijami toplogrednih plinov, tukaj gre za predlog o
               zavezujočem letnem zmanjšanju emisij za obdobje do leta 2030 v obliki uredbe o
               delitvi bremen.</p>
               <p>Drug zakonodajni predlog pa obravnava ponore oziroma emisije z naslova rabe tal,
               spremembe rabe tal in gozdarstva. Glede prvega, glede uredbe bi povedal, da uredba
               sama določa, da se ohranja mehanizem postavljanja nacionalnih emisij ob upoštevanju
               ravni razvitosti, ob upoštevanju BDP na prebivalca, pri čemer pa še cilji nekaterih
               držav članic nekoliko prilagojeni, da se odražajo iz stroškovne učinkovitosti v tej
               skupini<gap n="…"/> Da se odraža stroškovna učinkovitost.</p>
               <p>EU bo v celoti v teh sektorjih kjer je najpomembnejši so izpusti iz prometa, potem
               ogrevanja stavb, ravnanje z odpadki v nekaterih drugih sektorjih. Evropska unija bo v
               celoti dosegla minus 30% zmanjšanje, nacionalni cilji se pa določajo od minus 1, se
               pravi do 1% zmanjšanja, pa do 40% zmanjšanja. Predlog ohranja nekatere mehanizme
               prožnosti, ki jih poznamo že danes, se pravi hramba in sposojanje dodeljenih emisij
               znotraj tega trgovalnega obdobja, prenosa, prenos med leti, prenos med državami
               članicami, uvaja pa tudi nekatere nove mehanizme, pri katerem je za nas najbolj
               pomembna omejena možnost uporabe emisij oziroma ponorel iz kategorij rabe tal,
               spremembe rabe tal in gozdarstva za doseganje nacionalnega cilja. </p>
               <p>Cilj, ki ga za Slovenijo komisija predlaga je minus 15% zmanjšanje emisij do 2030
               glede na leto 2015. Ta cilj ugotavljamo, da je skladen s sektorskimi cilji, ki smo si
               jih sami zastavili v operativnem programu Republike Slovenije za zmanjševanje
               izpustov toplogrednih plinov do leta 2020, ki vključuje te cilje tudi do 2030. Kar po
               našem mnenju pomeni, da je komisija upoštevala naše pričakovanje, ki je bilo
               izpostavljeno tako na vseh  delovnih razpravah, kot tudi v večkratnih političnih
               razpravah na vodstva ministrstva, da morajo predlagane cilje upoštevati po
               posebnosti, ki izhajajo iz velikega deleža izpustov iz tranzitnega prometa.</p>
               <p>Dodatno pa k sprejemljivosti takšnega<gap n="…"/> Okvirni sprejemljivosti takšnega cilja pa tudi
               pozdravljamo, da se bodo dejansko prvič ponori iz naslova rabe tal, spremembe rabe
               tal in gozdarstva upoštevali pri doseganju nacionalnih ciljev, pri tem pa je še vedno
               določeno razlikovanje med področjem gozdarstva in drugimi področji, v okviru tako
               imenovanega LULUCF stebra, saj je potrebno za gozdarstvo določiti še tako imenovane
               referenčne ravni poseka nad katerimi oziroma pod katerimi se potem štejejo emisije in
               ponore. Komisija teh referenčnih ravni še ni predlagala v tem zakonodajnem aktu ampak
               predvideva, da se bo to naredilo s podzakonskimi akti, mi bi si pa prizadevali za to,
               da bi že ta akt ustrezno naslovil tudi to vsebino. </p>
               <p>Drug predlog, ki ga je komisija predstavila je ta uredba, ki določa predvsem
               obračunavanje v okviru tega LULUCF sektorja in tudi tu so predvidene določene
               fleksibilnosti, ki pa bi jih podrobneje predstavili ob predstavitvi podrobnega
               stališča do zakonodajnega akta v prihodnjih tednih. Namreč stališče do<gap n="…"/> Vlada ravno v
               teh dneh zaključuje tudi formalno stališče z ocenami učinkov in bo to posredovano v
               obravnavo v Državni zbor. Bomo pa na tem zasedanju ponovno poudarili, da so v
               Sloveniji obstoječi ponori iz gozdov posledica dolgotrajnega, dolgoročnega
               trajnostnega upravljanja z gozdovi in da bi bilo nesprejemljivo, da se tej ponori ne
               bi upoštevali v zadostni meri.</p>
               <p>Glede druge točke razprave sklepa Sveta o pripravah na zasedanje pogodbenic
               konvencije o biološki raznovrstnosti in njenih protokolov bi poudaril, da bodo
               ministri, so potrdili sklepe zasedanja, ki predstavljajo podlago za sodelovanje.
               Sklepe je pripravilo in uskladilo predsedstvo, v dosti uravnoteženi ravni in
               potrjujejo pripravljenost Evropske unije k uresničevanju zavez, ki so jih pogodbenice
               nase prevzele leta 2010 v NagoYi na Japonskem, zlasti v zvezi z izvajanjem globalne
               strategije o ohranjanju biotske raznovrstnosti za obdobje 2011-2020 in njegovih 20
               aichi ciljev kot tudi strategijo o biološki varnosti za obdobje 2011-2020 in
               nenazadnje tudi doseganje ciljev agende za trajnostni razvoj. Zato bo Slovenija
               sklepe podprla, v besedilu ni odprtih in za nas spornih navedb.</p>
               <p>Bomo pa posebej poudarili<gap n="…"/> Bi pa želeli posebej poudariti ob obravnavi sklepov
               posebno pozornost, ki jih sklepi namenjajo vprašanjem ohranjanju opraševalcev, ki so
               ključni za ohranjanje biotske raznovrstnosti, saj to sovpada tudi s pobudo Slovenije
               za razglasitev svetovnega dneva čebel.</p>
               <p>Prav tako bomo pozorni na predloge nekaterih držav za spremembo definicije sintetične
               biologije oziroma nove metode povezane z genskimi tehnikami, ki je predmet razvijanja
               v okviru tehnične delovne skupine.</p>
               <p>Tretja točka, razprava<gap n="…"/> V okviru tretje točke razprave se predvideva sprejem sklepov
               sveta o trajnostnem upravljanju z vodami. Sklepi so, kot rečeno pripravljeni na
               podlagi razprave na neformalnem zasedanju. Gre za sklepe, s katerimi se na podlagi
               ugotavljanja stanja na področju upravljanja voda in ugotovljene stopnje doseganja
               zastavljenih ciljev usmerja nadaljnja prizadevanja na tem področju. Sklepi sveta
               opozarjajo na izzive pri zagotavljanju zanesljive in varne oskrbe s pitno vodo, kot
               tudi oskrbe z vodo za druge potrebe, zlasti opozarjajo na pritiske povezane z
               onesnaževanjem voda, vse večjim povpraševanjem po vodi, učinkom podnebnih sprememb in
               drugih vplivov.</p>
               <p>Sklepi izpostavljajo pomen ukrepov na področju spodbujanja trajnostne rabe vode in
               varovanja kakovosti vodnih teles v luči krošnjega gospodarstva oziroma bolj
               trajnostne porabe in proizvodnje vode, pa pozivajo države članice k sprejemanju
               ukrepov za spodbujanje ponovne rabe.</p>
               <p>Ob koncu poudarjajo tudi pomen pravočasnega sprejemanja načrtov upravljanja voda, ter
               načrte upravljanja morskega okolja. Izpostavljajo tudi pomen krepitve čezmejnega
               sodelovanja, tu je recimo Slovenija izredno aktivna tako v savskem, kot v podonavskem
               bazenu in sklepi pozivajo tudi k sprejemanju usklajenih načrtov na ravni povodij in porečij. Tudi s
               temi sklepi se Slovenija strinja. Strinjamo se z zaključnimi aktivnostmi, ki so
               opredeljene, bomo pa na zasedanju posebej opozorili na pomen uravnoteženih rešitev v
               zvezi s spodbujanjem ponovne uporabe očiščene odpadne vode ter ponovno uporabo
               očiščene odpadne vode, ki se mora obravnavati kot možnost, za katere bi se države
               članice odločale glede na nacionalne specifike. Gre namreč za vprašanje, ki je toliko
               bolj pomembno v nekaterih državah, ki so z vodami manj bogate, kakor pa
               Slovenija.</p>
               <p>Pod točkami razno bodo poročanja o pomembnejših mednarodnih dogodkih in konferencah,
               predstavljena bo tudi strategija o dekarbonizaciji prometa. To točko bi posebej
               izpostavil zato, ker to sporočilo navaja nekatere ukrepe, ki naj bi bili sprejeti na
               evropski ravni zato, da se zmanjšujejo izpusti iz toplogrednih plinov celotnega
               prometa, zlasti iz cestnega prometa. Pomembno je tukaj, da se navaja namera, da se
               bodo okrepili standardi glede izpustov, ki so del evropske zakonodaje in so zdaj
               določeni samo do leta 2020 in potem te ciljne vrednosti veljajo naprej. V sporočilu
               je jasno navedeno, da se bo to okrepilo, hkrati pa, da bi se po podobni liniji začelo
               obvladovati tudi emisije iz tovornega prometa, to je za doseganje naših nacionalnih
               ciljev v bodoče izredno pomembno, ker se bo delež teh izpustov iz tovornjakov oziroma
               iz tovornih vozil v naslednjih letih se bo bistveno povečeval. Ne nazadnje morda samo
               še to, informacija s strani<gap n="…"/> Podana bo tudi informacija s strani Evropske komisije o
               globalnem dogovoru<gap n="…"/>. Se opravičujem, o globalnem dogovoru glede emisij iz letalstva,
               ki je bil dosežen na nedavnem zasedanju generalne skupščine mednarodne organizacije
               za civilno letalstvo. Ta<gap n="…"/> Veliko je bilo čakanja, da je bil tak dogovor dosežen. Kot
               vemo je Evropska unija sprejela že zakonodajo glede omejevanja izpustov na evropskem
               prostoru, se pravi vključitvijo letalstva v shemo trgovanja z emisijami, od katere je
               potem odstopila začasno, da se doseže tak globalni dogovor. </p>
               <p>Vemo tudi, da v Pariški konferenci o mednarodnem podnebnem sporazumu ni reference
               eksplicitne na letalstvo, zato je toliko bolj pomembno, da je bil ta dogovor dosežen.
               Tokrat bo prvič podana neka analiza o uspešnosti tega dogovarjanja.</p>
               <p>Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam!</p>
               <p>Odpiram razpravo poslank in poslancev. Gospod Jožef Horvat, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa!</p>
               <p>Jaz se najprej gospodu Vajglu zahvaljujem za zelo podrobno predstavljeno gradivo, ki
               bo obravnavano na tem zasedanju Sveta Evropske unije za okolje naslednji teden. Zdaj,
               glede na to pa, da vas imamo danes tukaj in vem, da podrobno spremljate Pariški
               podnebni sporazum, če mi bo predsedujoči dovolil<gap n="…"/> Mene zdaj zanima kakšna je
               časovnica sprejemanj ratifikacije pariškega sporazuma o podnebnih spremembah. Kot
               vemo, 4. oktobra je Evropski parlament z veliko večino, 610 glasov je dal za in 38
               proti, 31 je bilo vzdržanih in tako je bil v Evropskem parlamentu v imenu Evropske
               unije pač potrjen, ratificiran ta Pariški sporazum. Zanimivo, da bodo<gap n="…"/> So pač
               napovedi to zelo hitro storile tudi do največje onesnaževalke in da bi pa seveda
               sporazum začel veljati, ga mora ratificirati vsaj 55 podpisnic, ki proizvedejo, če
               smem tako reči najmanj 55% vseh svetovnih izpustov toplogrednih plinov in lahko
               rečemo, da je prvi pogoj že bil izpolnjen, torej z ratifikacijo v imenu Evropske
               unije v Evropskem parlamentu. S tem glasovanjem v Evropskem parlamentu je podpora
               temu pariškemu podnebnemu sporazumu presegla zahtevani prag. Začetek veljavnosti
               prej, kot leto po sklenitvi pa je zagotovo dosežek, ki ga je treba pozdraviti. Če se
               samo spomnimo, da je Kjotski protokol,  da je ta proces praktično zahteval, mislim, da 8 let.
               In tako z nekim zadovoljstvom, ker veliko govorimo o problemih, ki jih ima Evropska
               unija, pa tokrat le lahko rečemo, da je Evropska unija bila in ostaja vodilna sila v
               prizadevanjih proti podnebnim spremembam. Mene zdaj zanima, kdaj bomo v Državnem
               zboru dobili zakon o ratifikaciji s strani Vlade, ker ga samo Vlada lahko predlaga,
               torej, Zakon o ratifikaciji Pariškega sporazuma o podnebnih spremembah. Se
               zahvaljujem za odgovor.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>O tem sporazumu smo že razpravljali na eni prejšnjih sej, če se prav spomnim, in tudi
               mene zanima, kdaj bo zadeva prišla v Državni zbor oziroma na kateri točki na
               ministrstvu je in kdaj lahko to pričakujemo na Odboru za zunanjo politiko. Kar
               izvolite, gospod Vajgl.</p>
            </sp>
            <sp who="SDT7:VajglUroš">

               <speaker>UROŠ VAJGL:</speaker>

               <p>Ja, se zelo strinjam z vašim uvodom, da to, kar se je zgodilo s Pariškim sporazumom,
               da je prišlo do tako nagle ratifikacije, predvsem nagle ratifikacije s strani
               nekaterih največjih onesnaževalcev, je nekoliko prehitelo pričakovanja in to je
               nekaj, česar se lahko samo veselimo. Zaradi tega, ker je prišlo do takšne
               ratifikacije, je tudi EU nekoliko odstopila od redne prakse, kjer si prizadeva za čim
               bolj koordiniran pristop k ratifikaciji in skupnemu deponiranju listin o ratifikaciji
               s strani Evropske unije in držav članic. In z namenom, da je ravno Evropska unija
               tista, ki sproži vstop v veljavnost Pariškega sporazuma, s tem namenom je pohitela z
               ratifikacijo in s to potrditvijo v Evropskem parlamentu in s strani Sveta Evropske
               unije. Tako da s to ratifikacijo sta oba praga že presežena in Pariški sporazum bo
               stopil v veljavo 30. dan po deponiranju teh listin, ki so bile 6. oktobra, če se ne
               motim, deponirani. V tem času je šest držav članic Evropske unije tudi opravilo že
               ločene ratifikacije. Mi smo s postopki priprav na ratifikacijo že zaključili. Predlog
               zakona o ratifikaciji je sedaj v podpisu, bil je že medresorsko usklajen, tako Vlada
               načrtuje, da ga bo sprejela 20. 10. 2016, morda najkasneje 27. 10. 2016, kar bi
               omogočilo obravnavo v Državnem zboru na novembrski seji. Tudi verjamem, da bi bil naš
               poziv, da če se to opravi bolj na začetku seje, potem pride do ratifikacije še v času
               zasedanja pogodbenic Mednarodne konvencije o podnebnih spremembah v Marakešu in to bi
               bilo nekaj, kar bi mi lahko tam podali kot neko pozitivno sporočilo.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za dodatne obrazložitve.</p>
               <p>Ker ne vidim več želje po razpravi, jo zaključujem.</p>
               <p>Na glasovanje dajem naslednji predlog sklepa: Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju Sveta
               Evropske unije za okolje, ki bo v Luksemburgu 17. 10. 2016, in jih podprl.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnikom Ministrstva za okolje in prostor.</p>
               <p>Zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA SKLEPA SVETA O PODPISU SPORAZUMA V IMENU EVROPSKE UNIJE MED EVROPSKO
                  UNIJO IN ISLANDIJO O ZAŠČITI GEOGRAFSKIH OZNAČB ZA KMETIJSKE PROIZVODE IN ŽIVILA.</title>
               </p>
               <p>Gradivo k tej točki smo prejeli od Vlade 29. 9. 2016 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predloga stališča je danes.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije kot pristojnemu odboru in Odboru za
               kmetijstvo, gozdarstvo in prehrano kot matičnemu delovnemu telesu. Slednji ga je
               obravnaval na svoji 44. nujni seji, 7. 10. 2016, in sprejel mnenje, ki ga imamo pred
               seboj.</p>
               <p>Kar prosim mag. Marjana Podgorška, državnega sekretarja na Ministrstvu za kmetijstvo,
               gozdarstvo in prehrano, da nam predstavi ta predlog  sklepa sveta in pa zlasti predlog stališča Republike
               Slovenije. Izvolite.</p>
            </sp>
            <sp who="SDT7:PodgoršekMarjan">

               <speaker>MAG. MARJAN PODGORŠEK:</speaker>

               <p>Hvala gospod predsednik. Predlog je sicer že obravnaval matični Odbor za kmetijstvo,
               kjer je kolegica Strniša že daljšo predstavitev opravila. Tako, da bom jaz mogoče
               malenkost krajše. S tem predlogom sklepa sveta se pooblašča komisija za podpis
               sporazuma v imenu Evropske komisije med Evropsko unijo in Islandijo o zaščiti
               geografskih označb za kmetijske proizvode in živila. Sporazum o zaščiti geografskih
               označb za kmetijske proizvode in živila nadgrajuje Sporazum o Evropskem gospodarskem
               prostoru, ki zagotavlja prosti pretok blaga, in kot drugo, dvostranski sporazum med
               EU in Islandijo o trgovinskih preferencialih iz leta 2007. Pogajanja o geografskih
               označbah med EU in Islandijo so potekala tri leta – od leta 2012 do leta 2015. Skupaj
               z ostalimi pogajanji med EU in Islandijo nadaljnji liberalizaciji trgovine s
               kmetijskimi proizvodi in pridelanimi kmetijskimi proizvodi. Z vidika tako proizvodi z
               geografsko označbo bodo na podlagi tega zaščiteni pred vsako neposredno ali posredno
               komercialno rabo, vsako zlorabo, posnemanjem ali navajanjem proizvoda, vsako drugo
               napačno in zavajajočo označbo izvora, porekla, vrste ali bistvenih lastnostih
               proizvoda, vsako drugo prakso, ki lahko potrošnika zavede glede pravega porekla
               proizvoda. Sporazum odraža interese EU in spada v splošno strategijo EU spodbujanja
               uporabe proizvodov EU iz geografsko označbo. Z vidika Slovenije je pomembno, da so na
               seznamu zaščitenih proizvodov vključeni vsi slovenski zaščiteni proizvodi, razen
               proizvodi, ki so bili uvrščeni na seznam zaščitenih proizvodov po februarju 2014. Med
               te spada Piranska sol, Prekmurska šunka in Kranjska klobasa. Le-ti bodo predmet
               postopka zaključitev novih proizvodov z geografskimi označbami v poznejši fazi v
               okviru postopka skupnega odbora. Stališče RS, ki je usklajeno z MGRT in MZZ je
               sledeče: RS podpira Predlog sklepa sveta, še posebej v luči krepitve medsebojne
               zaščite geografskih označb, da bi se izboljšali pogoji dvostranske trgovine,
               pospešila kakovost prehranske verige in spodbudila vrednost trajnostnega razvoja
               podeželja.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam, za predstavitev mnenja matičnega delovnega telesa, pa prosim
               enega člana, doktor Mitja Horvata. Izvolite.</p>
            </sp>
            <sp who="SDT7:HorvatMitja">

               <speaker>DR. MITJA HORVAT (PS SMC):</speaker>

               <p>Najlepša hvala predsednik za dano besedo. Kot ste uvodoma že sami povedali Odbor za
               kmetijstvo, gozdarstvo in prehrano na 44. nujni seji 7. 10. 2016, kot matično delovno
               telo obravnaval Predlog stališča Republike Slovenije do predloga sklepa sveta o
               podpisu sporazuma v imenu Evropske unije med Evropsko unijo in Islandijo o zaščiti
               geografskih označb za kmetijske proizvode in živila, ki ga je 29. 9. 2016 državnemu
               zboru na podlagi 1. odstavka 4. člena Zakona o sodelovanju med državnim zborom in
               vlado o zadevah Evropske unije posredovala vlada. Kot je spoštovani državni sekretar
               tudi povedal, je predlog stališča podala na matičnem delovnem telesu magistra Tanja
               Strniša, državna sekretarka na Ministrstvu za kmetijstvo, gozdarstvo in prehrano. Na
               podlagi predstavljenega na odboru nismo razpravljali, tako, da smo brez razprave v
               skladu z 2. odstavkom 154.h člena poslovnika državnega zbora, sprejeli naslednje
               mnenje: Odbor za kmetijstvo, gozdarstvo in prehrano podpira predlog stališča
               Republike Slovenije do Predloga sklepa sveta o podpisu sporazuma v imenu Evropske
               unije med Evropsko unijo in Islandijo o zaščiti geografskih označb za kmetijske
               proizvode in živila. EPA1500-VII in EUU668. Najlepša hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Odpiram razpravo poslank in poslancev. Gospod Jožef Horvat
               izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa. Hvala državni sekretar za predstavitev. Se pravi, gre za sporazum EU
               Islandija. Seveda mene tu zdaj zanimajo relacije Republika Slovenija Islandija. Imate
               mogoče podatek kolikšna je menjava kmetijskih pridelkov, kmetijskih proizvodov in
               živil med državama? Morda finančni obseg? Morda katera živila so najpomembnejša? Me
               pa nekoliko čudi zakaj ta sporazum  ne zaobsegla vseh geografsko zaščitenih živil? Rekli ste,
               da izven tega sporazuma je Piranska sol in Prekmurska šunka kar me je posebej se
               dotaknilo. In verjetno ta trenutek ni težav glede oznak. Lepo prosim za vaš
               odgovor.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Državni sekretar izvolite.</p>
            </sp>
            <sp who="SDT7:PodgoršekMarjan">

               <speaker>MAG. MARJAN PODGORŠEK:</speaker>

               <p>Te tri zaščite niso v uveljavi po tem sporazumu ob sprejetju, ker so bile po roku, ko
               je bila kreirana končna lista. Bodo pa seveda. Sporazum predvideva skupni odbor, ki
               bo potem v nadaljevanju razširjal listo. <stage>/ oglašanje iz dvorane/</stage> Tako ja.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za te<gap n="…"/></p>
            </sp>
            <sp who="SDT7:PodgoršekMarjan">

               <speaker>MAG. MARJAN PODGORŠEK:</speaker>

               <p>Ni, predvidoma bodo sprejete kmalu po sprejemu tega<gap n="…"/> Protokol to predvideva.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za to dodatno pojasnilo. Ne vidim več želje po razpravi, zato jo
               zaključujem. Na glasovanje dajem naslednji predlog stališča: V luči krepitve
               medsebojne zaščite geografskih označb, da bi se izboljšali pogoji dvostranske
               trgovine, pospešila kakovost prehranske verige in spodbudila vrednost trajnostnega
               razvoja podeželja, Republika Slovenija podpira Predlog sklepa sveta o podpisu
               sporazuma v imenu Evropske unije med Evropsko unijo i Islandijo o zaščiti geografskih
               označb za kmetijske proizvode in živila. Glasujmo.</p>
               <p>Kdo je za? <stage>(8 članov.)</stage> Kdo je proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Najlepša hvala državni sekretar za predstavitev in odgovore. S tem tudi zaključujem
               5. točko dnevnega reda.</p>
               <p>Prehajamo na <title>6. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2010/13/EU
                  O USKLAJEVANJU NEKATERIH ZAKONOV IN DRUGIH PREDPISOV DRŽAV ČLANIC O OPRAVLJANJU
                  AUDIO-VIZUALNIH MEDIJSKIH STORITEV GLEDE NA SPREMINJAJOČE SE TRŽNE RAZMERE.</title> Gradivo k tej točki smo prejeli od vlade 29. 9. 2016 na podlagi 1. odstavka 4.
               člena Zakona o sodelovanjem med državnim zborom in vlado o zadevah Evropske unije.
               Skrajni rok za obravnavo predloga tega stališča je danes. Predlog stališča je bil
               skladno z določili poslovnika državnega zbora dodeljen v obravnavo Odboru za zadeve
               Evropske unije kot pristojnemu odboru ter Odboru za kulturo kot matičnemu delovnemu
               telesu in ta ga je obravnaval na svoji 14. seji 7. 10. 2016 in sprejel mnenje, ki ga
               imamo.</p>
               <p>Prav lepo še enkrat pozdravljam ministra za kulturo gospoda Antona Peršaka in ga kar
               prosim za predstavitev tega predloga direktive in pa zlasti predlog stališča
               Republike Slovenije.</p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p>Ja hvala za besedo spoštovani gospod predsednik. Če se boste strinjali, predlagam, da
               jaz na začetku čisto na kratko povem nekaj stvari, potem pa po posameznih bolj
               sodelavka iz ministrstva, gospa Ostrouška. Jaz bi rad rekel predvsem to, da ta
               direktiva prinaša kar precej dobrih novih rešitev, ki se odzivajo pač na razmere na
               tem področju, ki pravzaprav zadeva dve temeljni področji, tudi našega ministrstva. To
               je področje kulture v širšem pomenu besede, zlasti audio-vizualne in pa medijev.
               Izhaja ta direktiva, kot je razvidno od začetka, zlasti iz tega vedno bolj prisotnega
               spoznanja, da se velik del vsebin seli iz klasičnih, televizija je danes že klasični
               medij in radio, v te druge platforme, zlasti digitalne spletne in da se je na to
               treba odzvati, ker se na tem področju potem dogaja neke vrste divja konkurenca, ki je
               slabo obvladana zlasti kar zadeva oglaševanje, pa tudi kar zadeva posredovanje,
               včasih tudi spornih vsebin. Iz tega vidika prinaša ta direktiva kot rečeno kar vrsto
               poskusov ali pa tudi upam, da tudi uspešnih poskusov, posledično. Kako to urediti?
                   Zdaj prvič več
               preglednosti nad ponudniki vsebin, potem boljša ureditev, regulative in
               samoregulacije področja, potem namen direktive je tudi bolj jasno opredeliti primer
               to kar je tudi pri nas velika zadrega, vprašanje sovražnega govora, potem se
               direktiva kar veliko ukvarja z vprašanjem manipuliranja potreb skozi oglaševanje, ko
               pravzaprav oglaševanje ljudem vsiljuje ali pa jih celo indoktrinira kar zadeva
               razumevanja potreb, zlasti problem je to, ko gre za mlade ljudi in temu direktiva
               posveča kar precej pozornosti oziroma predlog direktive in tudi to, če bo sprejeto
               besedilo kot je, vprašanje vendarle odločanja medijev o tem kako in v katerih
               terminih in v količinah dozirati oglaševanje, da ne bi prišlo do tega, da bi v
               najbolj elitnem času recimo pravzaprav morali kar 20 odstotkov ali kaj takega
               posvetiti komercialnim oglasom. Predstavljajte si recimo termin od sedmih do osmih
               zvečer, dvanajst minut oglaševanja. Tako, da so kot rečeno dobre plati tega predloga.
               Ne glede na to imamo mi kot se temu reče tako imenovani preučitveni pridržek povezan
               zlasti s tem kako urediti, da ne bo v nasprotju z načeli nevtralnosti in medijev,
               zlasti interneta in pa seveda svobode izražanja in hkrati, da bo vendarle zadoščeno
               nujnosti, da se ščiti ranljive populacije, zlasti otroke in mladino, pred vsebinami,
               ki so lahko škodljive. Tako da, v skladu s tem bi jaz zaključil. Pa bi res prosil, če
               lahko gospa Ostrouška kaj doda. Pač mislimo, da se je določenim temam potrebno še
               nekoliko posvetiti ali pa jih tudi vsaj podrobneje proučiti.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Kar izvolite, samo prosim, če se predstavite za magnetogram.</p>
            </sp>
            <sp who="SDT7:OstrouškaIrena">

               <speaker>IRENA OSTROUŠKA:</speaker>

               <p>Sekretarka na direktoratu za medije Ministrstva za kulturo. Mogoče bi konkretno
               povedala kaj izhodišče Evropske komisije pomenijo v spremembi direktive. Direktiva
               tako uvaja v večji meri izenačitev linearnih in nelinearnih audio-vizualnih medijskih
               storitev ali drugače povedano, klasičnih televizijskih medijev in storitev na
               zahtevo, delno zaradi tega, ker samo delno regulira spletne platforme za izmenjavo
               video posnetkov. Se pravi teh velikih spletnih platform, za katere pravzaprav vemo,
               da so ciljna vsebina novega mladega občinstva ali pa odjemalcev audio-vizualnih
               storitev. Zaradi tega je razprava na dosedanjem audio-vizualnem delovnem telesu bila
               tudi skeptična in iz tega izhaja tudi naš preučitveni pridržek, ker je audio-vizualna
               vsebina, medijska vsebina tista, katere namen je informiranje, izobraževanje in
               razvedrilo in seveda vključuje uredniško odgovornost, za spletne platforme pa seveda
               te uredniške odgovornosti ne vključujejo. Zato je vprašanje, kako se bodo ti ukrepi,
               ki so absolutno nujni in zadevajo splošni interes zaščite otrok pred škodljivimi
               vsebinami, kot zaščita državljanov pred vsebinami, ki nagovarjajo k sovraštvu, lahko
               izvajali saj seveda ponudniki spletnih platform niso tisti, ki imajo uredniško
               odgovornost in iz tega pravzaprav izhaja ta preučitveni pridržek, ki ga je imelo
               predvsem resorno ministrstvo zadolženo za informacijsko družbo. Še nekaj bi na tem
               mestu opozorila, kar opozarja tudi večina držav. Vsaj dva ukrepa sta tista, ki nista
               vključena v to izenačitev – to je promocija evropskih audio-vizualnih del.  Namreč, po novi določbi
               spremembe naj bi tudi te VOT, se pravi, avdiovizualne storitve na zahtevo vključevale
               obvezo, da naj bi v svojih katalogih imele vsaj 20 % naslovov drugih evropskih
               avdiovizualnih del ali pa naj bi se države, lahko, če bi tako menile, odločile za
               finančne prispevke v obliki nekakšnih investicij v nacionalne filmske fonde oziroma
               agencije. To je seveda v redu, ampak, recimo, ravno države, ki so izjemno kulturno
               proaktivne, kot je Francija, menijo, da bi ta obveznost morala veljati tudi za
               spletne platforme, kar pa vemo, da je težko, ker spletne platforme za izmenjavo video
               posnetkov temeljijo prav na tej osebni pravici do izražanja, torej ne temeljijo na
               neki uredniški odgovornosti. Skratka, tu je nekih manjših zapletov kar nekaj, kar se
               tiče te zadeve. In še druga zadeva, to pa je, da ravno za te spletne platforme pa
               nova pravila oglaševanja ne veljajo. Se pravi, pravila oglaševanja, kot jih
               predvideva ta direktiva, ne veljajo.</p>
               <p>Kot je povedal gospod minister, v zameno – in tako je tudi najverjetneje treba
               razumeti te spremembe direktive – za ta razmeroma hudo rastoč in agresiven trg spleta
               se rahljajo pravila oglaševanja za klasične medije, kar pomeni, da se namesto
               časovnega urnega okna odpira dnevno okno oglaševanja med 7. in 23. uro in pa manjši
               interval od 30 na 20 minut. Mnenja držav članic so zaenkrat razdeljena, kar dobra
               polovica držav članic zagovarja, da naj se ohrani status quo, iz dveh razlogov, iz
               razloga varnosti gledalcev, se pravi, da naj se vendar zagovarja določena integriteta
               avdiovizualnega dela in pravica gledalcev, da vendar to delo gledajo v celoti in da
               ni obremenjeno ali bombardirano z oglaševalskimi sporočili. Seveda pa je treba tudi
               razumeti, in tako je tudi bilo stališče, recimo, tistih prejemnikov, ki smo jih
               dobili v javni razpravi, da seveda pozdravljajo to liberalizacijo oglaševalskega
               trga. Gre, razumljivo, za različne interese, kadar gre za nek splošen interes ali pa
               kadar gre za interes industrije.</p>
               <p>Opozorila bi še na dve zadevi. Ena je zelo poudarjena določba glede neodvisnosti
               regulatorjev. Te določbe so zelo natančne in po mnenju številnih držav, kot smo
               navedli tudi sami, posegajo v subsidiarnost držav, kako urejajo sistemsko vprašanje
               regulatorjev glede na strukturo, kako so organizirani. Druga stvar pa je, da se iz
               sedaj veljavne direktive izpusti določba, ki je napotovala na spodbujanje dostopnosti
               vsebin za osebe z okvaro sluha ali vida, zakaj, zaradi tega, ker se to ureja na ravni
               splošnega horizontalnega akta o dostopnosti. Treba je pa povedati, da je bila sedanja
               določba zelo načelna oziroma je načelna, govori samo o spodbujanju, medtem ko
               horizontalni akt, pri katerem tudi sedaj zelo aktivno sodelujemo z resornim
               Ministrstvom za delo, pa zelo natančno določa, kaj naj bi pomenilo zagotoviti
               dostopnost tem osebam. Se pravi, kaj naj bi pomenilo zagotoviti dostopnost do vsebin,
               avdiovizualnih medijskih vsebin osebam, ki, recimo, ne morejo spremljati v
               celoti.</p>
               <p>Torej, to so tista področja, ki so malce deljena ali pa ki jih države v celoti nekako
               zavračajo ali pa odpirajo. S kakšnimi rešitvami bo pa komisija prišla, pa pravzaprav
               mi v tem trenutku še ne vemo, ker nismo še v fazi, da bi predlagali kakršnekoli
               kompromisne odločitve oziroma predloge.</p>
               <p>Na koncu bi samo še povedala, da je postopek zelo hiter, kar se spremembe direktive
               tiče. Evropski poslanci imajo rok za amandmaje samo še do 19. oktobra, prva obravnava
               pa naj bi bila že, če prav vem, januarja 2017 te direktive. Je pa kar nekaj stvari,
               ki so odprte, in veliko držav še ni dalo svojih stališč, v bistvu jih je manjšina
               zaenkrat. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo. Gospod Jožef Horvat, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Hvala gospodu ministru in gospe sekretarki za predstavitev tega predloga direktive,
               ki je očitno izjemno pomembna in tudi izjemno kompleksna.  Seveda, tržne razmere se bliskovito
               spreminjajo in zaradi teh spreminjajočih se tržnih razmer je treba tudi adaptirati,
               prilagoditi upravljanje avdiovizualnih medijskih storitev. Mene zdaj tu zanima, ko
               bo, če bo, ta direktiva enkrat sprejeta, na katere naše zakone bo posegala, katere
               zakone bo treba spremeniti.</p>
               <p>Imam zelo kratko vprašanje, ali je Vlada preverila, da rešitve v tem predlogu
               direktive ne posegajo v nacionalne pristojnosti, so tu kakšni pomisleki. In kateri so
               ključni razlogi, da je Republika Slovenija zadržana do novega 28.a člena tega
               predloga. In ali lahko Republika Slovenija to problematiko bolje sama reši. Hvala
               lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Tudi jaz bi imel eno vprašanje in dva komentarja. In sicer, zdi se mi zelo pomembno,
               da ta direktiva naslavlja zaščito mladoletnih oseb. Hkrati pa spodbujam in pozivam
               ministrstvo, da resnično vloži vse napore v to, da se ohrani odprtost interneta, ker
               to diskusijo ali razpravo smo imeli v Državnem zboru že v tem mandatu in mislim, da
               je to ena izmed ključnih prioritet. Predvsem pa mislim, da bi bilo treba, kot ste
               omenili, ne vem, ali ste vi, minister, da se primerno v šolski sistem ali kamorkoli
               drugam umesti informiranje in izobraževanje. Ker mislim, da je to ena izmed ključnih
               zadev, ki jih mladi lahko dobijo v svoji mladosti, zato da lahko potem v nadaljevanju
               varno in s pridom uporabljajo internet in da so seveda do raznih nepravilnosti
               zadržani. Tako, kar se tiče mene, jaz to pozdravljam in upam, da boste na Ministrstvu
               za kulturo resnično se zavzeli za to, da bo internet ostal odprt, hkrati pa da se bo
               tudi preprečilo razne sovražne govore in tako naprej, česar smo tudi že, na žalost, v
               Sloveniji vajeni. Toliko z moje strani.</p>
               <p>Minister, izvolite.</p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p>Ja, jaz bom samo na dve vprašanji odgovoril, ostalo bom pa prepustil gospe Ostrouška,
               ki to bolje obvlada.</p>
               <p>Prvi odgovor je na vprašanje, na katere zakone to vpliva – praktično na vse, ki
               zadevajo medije in avdiovizualne storitve, neposreden vpliv ali pa vsaj posreden. Na
               nek način je pravzaprav sreča, da mi ravno v tem času se ukvarjamo, nekako
               zaključujemo predlog strategije za področje medijev in razmišljamo o nekaterih
               stvareh na zelo podoben način kot tu, tako so nekateri teksti skoraj identični.</p>
               <p>Bi pa rekel, kar zadeva to zadnje vprašanje, je pa kar zahtevno. Namreč, zakaj.
               Načelo odprtosti interneta je povezano z vprašanjem svobode izražanja in tako naprej
               in je gotovo neko zelo zavezujoče načelo. Hkrati pa mi ne moremo mimo tega, da
               nekatere platforme, čeprav se ne deklarirajo kot take, funkcionirajo v bistvu kot
               neke vrste mediji. In prihaja tudi do tega, da se postavlja vprašanje zaščite
               avtorjev in zaščite tudi izdajateljev medijev in medijskih vsebin.  Zato ker – zdaj bom zelo grob
               primer – nekdo pravzaprav lahko spletne strani dela, mimogrede vzame nek članek in ga
               distribuira naprej, na svoji popolnoma zasebni platformi posreduje in ta veriga se
               potem nadaljuje, pri čemer ni zavarovan pravzaprav niti avtor niti izdajatelj, ki je
               nenazadnje to delo plačal. To je en vidik, se pravi, kako se na to odzvati. Drug
               vidik je pa to, da, kot rečeno, na neki Facebook ali katerikoli drugi strani se lahko
               pojavljajo vsebine, ki so že sicer za to stran oblikovane, na enak način kot medijske
               oziroma te klasične informativne vsebine. Mi pa zaenkrat nimamo mehanizmov, kako se
               odzvati, ni pravice do popravka, recimo, in podobne reči.</p>
            </sp>
            <sp who="SDT7:OstrouškaIrena">

               <speaker>IRENA OSTROUŠKA:</speaker>

               <p>Bom samo še na kratko odgovorila. Se pravi, gre za Zakon o avdiovizualnih medijskih
               storitvah, to je ta temeljni zakon, s katerim se prenaša to direktivo v slovenski
               pravni red. In glede na določbo 28.a člena, gre za Zakon o elektronskem poslovanju,
               če bo ta določba ostala v taki obliki, zaradi tega, ker ta določba 28.a člena še vedo
               napotuje na Direktivo o elektronskem poslovanju. Se pravi, ta direktiva nekako
               združuje več direktiv, tudi varnost otrok pred pornografijo in tako naprej.</p>
               <p>Kar se tiče tega, katere so spremembe, ki bi lahko vplivale na pravico držav, da same
               določajo. Kot rečeno, gre zlasti za neodvisnost regulatorjev, ki je izjemno natančno
               določena. In na to opozarjamo tudi v svojem mnenju, da glede na to, da direktiva nima
               več splošne minimalne harmonizacije, temveč za določene člene uveljavlja izjemo, se
               pravi, da v tistih določenih členih države ne smejo več natančneje ali strožje
               pravila sprejemati, bi lahko to pomenilo, da pri tako natančnem členu pravzaprav
               država ne more niti več samostojno sprejemati aktov. Tipično gre, recimo, v primeru
               neodvisnega regulatorja, kar AKOS je, gre za Zakon o javnih agencijah, kar pomeni, da
               bi ta direktiva, če bo ostalo tako, kot je, in moram reči, da res večina držav, če ne
               celo vse, imajo nasprotovanje do tega člena, tako kot je napisan, bi pomenilo, da mi
               sploh ne bi mogli več Zakona o javnih agencijah izvajati tako, kot je napisan.</p>
               <p>Tu je tudi vprašanje ERGA-e, mi se tu ne vključujemo tako zelo aktivno v debato, se
               pa velike države vključujejo v debato, ker menijo, da pač ERGA kot neko nadnacionalno
               telo ne more mimo pristojnosti držav, da zaščitijo svoje ukrepe ali da predstavijo
               svoje primere, kadar gre za pritožbe, nekako podajati mnenje komisiji, zaradi tega,
               ker kadar komisija presoja o pritožbah, lahko vpraša za mnenje ERGA-o, in velike
               države članice menijo, da gre tudi v tem primeru za prekoračitev pravice države
               članice, da zagovarja svoj primer.</p>
               <p>Kar se tiče zadržka do 28.a člena. Gre za to, da je avdiovizualna medijska storitev
               tipično tista, za katero stoji neka uredniška odgovornost. Torej, je neka konkretna
               oseba, ki odgovarja za vsebine, za oblikovanje vsebin, kako so predstavljene
               odjemalcu. V tem primeru pa tega ni, se pravi, nekdo, ki vsebinsko odgovarja v
               primeru spletnih platform, ni, ampak je to pač ponudnik spletne platforme, dobesedno
               nekega algoritma. Tu je ta kleč zadeve, kako v tem primeru nekoga, ki samo ponuja
               platformo, zavezati, da bo tudi vsebinsko presojal vnaprej nekaj, če vendar te
               uredniške odgovornosti nima. Zato menimo, da bi tudi v tem primeru vendar neka
               minimalna harmonizacija, ne maksimalna, morala biti uveljavljena.</p>
               <p>Drži, nevtralnost interneta je zelo pomembna. Je pa tudi res, da je ta direktiva v
               zelo podrobnih spremembah tako zelo natančno in dolgoročno napisana, da glede na
               sodne prakse, kot se je na evropski ravni izkazalo, lahko velja avdiovizualna
               medijska storitev tudi samo za del spletne storitve. To se je izkazalo, tak je bil že
               primer, se pravi, da lahko samo del tiste storitve, ki jo neka spletna platforma
               ponuja, če je oblikovana na način,  da gre za avdiovizualno medijsko storitev, potem velja,
               da gre za avdiovizualno medijsko storitev. In ta direktiva uveljavlja novo definicijo
               te storitve, torej ne tista, ki ponuja v celoti, ampak tudi samo delno. Kako bodo pa
               konkretno rešili to vprašanje, pa pravzaprav ne vemo, lahko pa samo zatrdim, da smo v
               pogovorih z Ministrstvom za javno upravo, da pridemo morda do neke boljše rešitve, ki
               bi zadovoljila vse, se pravi, tako ta splošni interes, ki je zelo bistven za Evropsko
               komisijo in za nas, da se zaščiti mladoletne osebe pred škodljivimi vsebinami in da
               se zaščiti državljane pred vsebinami, ki spodbujajo k sovraštvu.</p>
               <p>To bi bilo vse. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. </p>
               <p>Zaključujem razpravo.</p>
               <p>Ker je predlog stališča precej dolg, ga ne bi bral v celoti, če se strinjate,
               kolegice in kolegi. Ne vidim nasprotovanja. Ta predlog stališča je objavljen na 4.
               strani gradiva, ki smo ga prejeli od Vlade 29. 9. 2016. O navedenem predlogu
               glasujemo. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem ministru in sodelavkama z Ministrstva za kulturo, vam,
               kolegice in kolegi, in vam še stodrugič želim lep vikend! <stage type="time">Seja se je končala 14.
                  oktobra 2016 ob 11.51.</stage>
               </p>
            </sp>
         </div>
      </body>
   </text>
</TEI>