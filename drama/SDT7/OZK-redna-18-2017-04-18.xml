<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZK-redna-18-2017-04-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">017861A0B16BA1BFC12580EB003ED715</idno>
               <idno type="custom" subtype="day">E9365924B708CD15C1258108002354DF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=E9365924B708CD15C1258108002354DF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-redna-18-2017-04-18.OZK" n="18">
               <name>redna seja</name>
               <date when="2017-04-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-redna-18-2017-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-redna-18-2017-04-18.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">18. seja</stage>
            <stage type="date">(18. april 2017)</stage>
            <stage type="chairman">Sejo je vodil dr. Dragan Matić, predsednik Odbora za kulturo.</stage>
            <stage type="time">Seja se je začela ob 14.01. </stage>


            <sp xml:id="SDT7-OZK-redna-18-2017-04-18.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene ter ostale prisotne lepo pozdravljam.</p>
               <p>Pričenjam 18. redno sejo Odbora za kulturo.</p>
               <p>S sklicem seje ste prejeli naslednji dnevni red seje odbora:</p>
               <p>1. točka: zahteva Državnega sveta za oceno ustavnosti 86., 86.a in 109. člena Zakona
               o medijih in pobudi Dejana Štamparja in drugih ter pobudi Radia City, d.o.o. in
               Miroslava Hölbla za začetek postopka za oceno ustavnosti 86. in 86.a člena Zakona o
               medijih,</p>
               <p>2. točka: letno poročilo Slovenske tiskovne agencije, STA d.o.o. Ljubljana za
               poslovno leto 2016,</p>
               <p>3. točka: poročilo o delovanju Nadzornega sveta RTV Slovenija v letu 2016,</p>
               <p>4. točka: poročilo Sveta za radiodifuzijo za leto 2015 in</p>
               <p>5. točka: razno.</p>
               <p>Kot ste bili že obveščeni, sem vam po sklicu seje, in sicer v torek, 11. 4. 2017,
               poslal predlog v zvezi z dnevnim redom in sicer sem predlagal, da se iz dnevnega reda
               današnje seje umakne 4. točka dnevnega reda, to je točka "Poročilo Sveta za
               radiodifuzijo za leto 2015". Najprej bomo torej odločali o navedenem predlogu za umik
               točke.</p>
               <p>Želijo svoja stališča o predlogu za umik predstaviti predstavnik Vlade oziroma
               predstavniki poslanskih skupin? Vidim, da ni potrebe, zato prehajamo na odločanje o
               predlogu za umik. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Zaradi sprejetega umika bomo 5. točko "Razno" obravnavali kot 4.</p>
               <p>Smo pri <title>1. TOČKI DNEVNEGA REDA,</title> to je <title>ZAHTEVA ZA POBUDO ZA OCENO USTAVNOSTI ZAKONA O MEDIJIH</title>
               </p>
               <p>Na spletni strani Državnega zbora je s sklicem objavljeno naslednje gradivo: zahteva
               in pobudi, mnenje Vlade, mnenje Zakonodajno-pravne službe, sklep Ustavnega sodišča
               glede začasne zadržanosti.</p>
               <p>K tej točki sem vabil Ministrstvo za kulturo, Zakonodajno-pravno službo.</p>
               <p>Besedo zdaj dajem Zakonodajno-pravni službi, gospe Miri Palhartinger.</p>
            </sp>
            <sp xml:id="SDT7-OZK-redna-18-2017-04-18.sp2">

               <speaker>MIROSLAVA PALHARTINGER:</speaker>

               <p>Dober dan. Hvala za besedo.</p>
               <p>Kot je že razvidno iz naziva točke, so izpodbijane določbe 86., 86.a in 109. člena
               Zakona o medijih, ki urejajo obvezni delež predvajanja slovenske glasbe, tako
               imenovanih kvot, preko celotnega dneva in znotraj posameznih časovnih intervalov ter
               nadzor nad njegovim izvajanjem. Zoper te določbe je vložena zahteva Državnega sveta,
               ki zatrjuje neskladje z 2., 14., 33., 39. in 74. členom Ustave, 1. členom Protokola
               št. 1 k Evropski konvenciji o varstvu človekovih pravic in temeljnih svoboščin in 10.
               členom te konvencije. Vloženi sta tudi dve pobudi in sicer zoper 86. in 86.a člen
               Zakona o medijih. Ti pobudi se vsebinsko pokrivata in zatrjujeta kršitve 35., 39.,
               59. in 74. člena Ustave ter 8. in 10. člena EKČP.</p>
               <p>V svojem mnenju, ki je podlaga za odgovor, ki naj bi ga Državni zbor poslal Ustavnemu
               sodišču, smo pojasnili vsebino in potek sprejemanja izpodbijanja ureditve. Ta
               ureditev je bila predmet dveh novel, in sicer novele C in D. <stage type="mag"/><stage>(nadaljevanje)</stage> V svojem mnenju smo izpostavili
               pomisleke, ki jih je imela naša služba v okviru prve od obravnavnih novel in so se
               nanašali na pomisleke o nesorazmernosti posega v delovanje medijev, ki naj temelji na
               avtonomnosti urednikov, novinarjev in drugih avtorjev, o tem, da ni bilo izkazano, da
               naj bi bila zaščita slovenske ustvarjalnosti in slovenskega jezika odvisna le od
               predlagane rešitve in da je namen zaščite poslušalcev splošen in pomanjkljivo
               utemeljen, predvsem pa, da bi morala biti rešitev deležna tehtne ocene z vidika njene
               sorazmernosti pri poseganju v ustavno pravico do svobode izražanja tako medijev kot
               poslušalcev, hkrati pa tudi z vidika poseganja v svobodno gospodarsko pobudo. Podobna
               opozorila je v svojem mnenju podal tudi Državni svet, ki je ob sprejemu zakona podal
               tudi zahtevo, naj Državni zbor o zakonu ponovno odloča.</p>
               <p>Še pred začetkom uporabe ureditve, spremenjene z novelo C, je bila ureditev
               spremenjena. Ker je kvote za mehanizem za zaščito slovenske glasbene ustvarjalnosti
               in jezika ohranila, je Zakonodajno-pravno služba tudi v tem mnenju opozorila, da je
               ukrep po svoji naravi omejujoč, saj se dotika svobode izražanja ter svobodne
               gospodarske pobude.</p>
               <p>V mnenju pojasnjujemo, da je v zakonodajnem postopku Državni zbor sledil utemeljitvi
               Vlade, ki se je na pripombe odzvala z utemeljitvijo, primerljivo mnenju, kakršnega
               podaja k zahtevi in obema pobudama. Tako je zakonodajalec sledil stališču nujnosti
               spremembe. Sprejel je rešitev, ki je z določitvijo obvezne dostopnosti slovenske
               glasbe v dnevnem času omogočil večjo dosegljivost slovenske glasbe poslušalcu, cilj
               te rešitve pa je bil zaščita in promocija slovenskega jezika ter glasbene
               ustvarjalnosti. Zakonodajalec je pri tem izhajal iz ocene, da je slovenski jezik v
               glasbi, predvajani vsaj na nekaterih radijskih postajah, neupravičeno izpostavljen.
               Upošteval je tudi izhodišče, da so javne frekvence slovenskih radijskih postaj javno
               dobro in zanj Ustava v 70. členu določa, da se lahko na njem pridobi posebna pravica
               uporabe le pod pogoji, ki jih določa zakon.</p>
               <p>Izpodbijana ureditev ni spremenila višine že prej predpisane celodnevne kvote
               slovenske glasbe. Temeljna razlika v primerjavi z dosedanjo ureditvijo je le v
               obveznosti radijskih postaj, da na svojih programih pomemben delež slovenske glasbe
               predvajajo tudi podnevi. Zakon pri tem ni posegel v samostojno odločanje urednikov, s
               katerimi slovenskimi skladbami bodo kvoto izpolnili in opozorili smo tudi, da kvota
               nima nobenega vpliva na uredniško oblikovanje programske vsebine, saj zadeva le
               oddajni čas, namenjen predvajanju glasbe, za programe, ki glasbe ne predvaja, pa ne
               velja.</p>
               <p>Državni zbor se v svoji odločitvi sklicuje tudi na to, da so primerljivi ukrepi
               sprejeti tudi v več drugih državah, in tudi na to, da so nacionalne programske kvote
               uveljavljene tudi na drugih področjih ustvarjanja.</p>
               <p>Po prepričanju, ki je obveljalo ob sprejemanju izpodbijanja rešitve, predlagani
               ukrepi zasledujejo legitimne cilje in so tudi sorazmerni, dostopnost slovenske glasbe
               v celotnem dnevu ni namenjena le poslušalcem, ampak tudi slovenskim glasbenim
               ustvarjalcem, s tem učinkuje na večjo produkcijo in raznolikost slovenske glasbe,
               zlasti z rešitvijo, ki se nanaša na predvajanje novejše slovenske glasbe. V ta namen
               vzpostavljena evidenca slovenskih sklad ta cilj podpira in omogoča nadzor, pri tem pa
               seveda, kot je že bilo rečeno, odločitev o kakovosti glasbenih del in njihovi
               uvrstitvi v glasbeno shemo ni nikakor urejena, ampak je v popolnosti prepuščena
               glasbenim urednikom.</p>
               <p>Ureditev nadzora ter hrambe posnetkov je primerljiva ureditvi v Zakonu o
               avdiovizualnih medijskih storitvah. Obveznost hrambe je v ta namen vzpostavljena, kot
               sem rekla, primerljivo in je za potrebe nadzora nujna in ni povezana s kakšnimi
               bistvenimi finančnimi, kadrovskimi ali kakšnimi drugimi delovnimi obremenitvami, kot
               to zatrjujejo zahteva in pobudi. Takšne podatke so radijske <stage type="mag"/><stage>(nadaljevanje)</stage> postaje morale voditi že pred
               uveljavitvijo obeh novel in zato po mnenju zakonodajalca ta obveznost niti ne terja
               uvedbe nekega materialnega nadomestila zasebnim radijskim in televizijskim postajam,
               kot je to zatrjevano v zahtevi in v obeh pobudah.</p>
               <p>Kar zadeva načelo enakosti Državni zbor ocenjuje, da mu izpodbijana zakonska ureditev
               popolnoma sledi in sicer tako, da za programe RTV Slovenija in za programe posebnega
               pomena v primerjavi z drugimi programi določa drugačen, bistveno višji delež dnevno
               predpisane glasbe. S tem ureditev torej upošteva različnost položajev različnih
               zavezancev.</p>
               <p>Noveli D je očitana kršitev načela pravne države zaradi odsotnosti posebne prehodne
               ureditve. Ob tem Državni zbor pojasnjuje, da je prehodna določba prejšnje novele C
               predvidela začetek izpolnjevanja obveznosti predvajanja s 1. julijem 2016. Kasnejša
               novela bistvenih konceptualnih novosti ni uvedla, ampak je le natančneje določila,
               kako naj se obveznost zagotavlja, postajam pa zaradi izvajanja zakona ni naložila
               nekih dodatnih administrativnih, finančnih in kadrovskih bremen. Zato je Državni zbor
               ocenil, da podaljšanje prehodnega obdobja za dodatne priprave in prilagoditve na
               ureditev, ki je bila naslovnikom vnaprej znana, pričakovana in dovolj jasna, ni
               potrebna.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp3">

               <speaker>PREDSEDNIK DR. DRAGAN MATIĆ:</speaker>

               <p>Želi besedo gospod minister za kulturo?</p>
               <p>Izvolite.</p>
            </sp>
            <sp xml:id="SDT7-OZK-redna-18-2017-04-18.sp4">

               <speaker>ANTON PERŠAK:</speaker>

               <p>Ja, hvala.</p>
               <p>Jaz bi se samo na nekatere, ker je bilo že to mnenje, ki smo ga pravkar slišali, zelo
               celovito, samo na nekatere trditve še odzval jaz, po potrebi pa bi potem še sodelavci
               z ministrstva posamezne navedbe mogoče komentirali.</p>
               <p>Rad bi začel predvsem s tem, ker se v tej zahtevi po presoji ustavnosti navajajo
               nekatere pravice oziroma svobode kot absolutne. Mi vemo, da je v vseh takšnih
               primerih, v vseh mednarodnih konvencijah in tako naprej vedno dodan še, če lahko tako
               rečem, drugi stavek, ki si reče, tako kot reče 74. člen naše Ustave, da je
               gospodarska pobuda svobodna, da pa, seveda je še drugi stavek, ki reče, da je ni
               mogoče izvrševati v nasprotju z javno koristjo. Isto velja tako za svobodo izražanja
               kot vse druge pravice oziroma svobode, na katere se sklicujejo vlagatelji. Poleg tega
               pa seveda ta ista Ustava govori tudi o varovanju jezika, o spodbujanju razvoja
               jezika, domače ustvarjalnosti, domače kulture in tako naprej.</p>
               <p>Kar zadeva očitek o nesorazmernosti, se je pač treba preprosto vprašat, ker gre
               predvsem za komercialne radijske postaje, ali je razmerje 20:80 nesorazmerje ali bi
               bilo mogoče to interpretirati tudi drugače.</p>
               <p>Rad bi posebej omenil, zakaj je do te zadnje novele prišlo. Praktično en sam razlog.
               Kvote, kot vemo, niso od lani, ampak so kar vrsto let in seveda so se pojavljali
               primeri, ko so se kvote na nek način izigravale, da se je slovenska glasba predvajala
               v, tako rečem, gluhih časih, medtem ko se v času, ko so te, vsaj približno
               enakovredno bi lahko bila poslušana, v tistih časih se pač ni predvajala. Gre
               preprosto za noč in dan oziroma za termine, ko so programi bolj poslušani.</p>
               <p>Naj povem še to, da so nekatere trditve v teh zahtevah po presoji<stage type="mag"/><stage>(nadaljevanje)</stage> ustavnosti zvenijo naravnost
               apokaliptično. Predvidevalo se je, da se bodo po 1. juliju 2016 radijske postaje
               množično zapirale, da bo tako rekoč prišlo do, da bo slovenski prostor razen morda
               radijskih programov javne RTV tako rekoč utihnil. Vemo, da se to ni zgodilo in da se
               najbrž tudi letos po 1. juliju ali v kakšnem drugem mesecu ne bo. Tako da se te
               trditve zdijo vendarle precej hiperbolične.</p>
               <p>Na koncu naj povem, da mi na ministrstvu seveda zelo pozorno sledimo, kako se te
               zakonske določbe uveljavljajo in ugotavljamo, da nekateri prigovori bolj zaradi
               načina izvajanja mogoče kdaj komu povzročajo težave. Vemo, da se je pred relativno
               kratkim časom odigral posvet med Agencijo AKOS in izdajatelji, da so bile tam vse te
               trditve na nek način predebatirane, tudi mi smo se z agencijo posvetovali in kot
               najbrž izdajatelji vejo, prišli do nekaterih rešitev v okviru tega, kar predpisuje
               zakon, ne da bi morali zakon kakorkoli dezavuirati, da se nekatere stvari lahko, in
               jih agencija na ta način tudi razume, da se lahko izvajajo, da ne bo povzročalo težav
               od tega, kako ugotavljat količino slovenske glasbe v primerjavi s tujo glasbo, da se
               tukaj ne bi preštevale sekunde, ampak recimo število skladb, potem, kaj vse je mogoče
               že štet za izvedeno skladbo, seveda to ni deset sekund ali pa pet uvodnih akordov,
               ampak, da se skladba vendarle prepozna, vemo pa, da zaradi zakonitosti programov
               prihaja do tega, da se skladba / nerazumljivo/, kot rečejo temu v žargonu, zaradi
               tega, ker se točno ob neki uri začnejo poročila, in še vrsto nekih drugih stvari je
               mogoče upoštevat, tudi v dobrobit, kot pravim, izvajalcev oziroma izdajateljev
               programov.</p>
               <p>Tako da bi mogoče s tem zaključil. V pripravi novih rešitev za novi zakon, o tem
               ministrstvu zelo resno razmišljamo, tudi mogoče o nekaterih možnih prilagoditvah,
               mislimo pa, da se je to še ne leto dni, od kar so bile uvedene te rešitve, da se
               vendarle kaže, da je mogoče to po eni strani uresničevat, po drugi strani pa tudi
               načine ugotavljanja peljat tako, da ne povzroča hude krvi ali pa vsaj ne pretirano
               hude krvi.</p>
               <p>Če bo potrebno, bojo pa še kolegi…</p>
            </sp>
            <sp xml:id="SDT7-OZK-redna-18-2017-04-18.sp5">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo na to temo? Prosim osebe, ki sicer niso bile vabljene na sejo, pa
               so prisotne, da se zaradi magnetograma predstavijo.</p>
            </sp>
            <sp xml:id="SDT7-OZK-redna-18-2017-04-18.sp6">

               <speaker>TOMAŽ ČOP:</speaker>

               <p>Tomaž Čop, Sindikat glasbenih urednikov.</p>
               <p>Mi smo eni izmed pobudnikov, na našo pobudo se je potem tudi Državni svet tega
               lotil.</p>
               <p>Vedno poslušamo ene in iste govorance, kako je vse v najlepšem redu, kljub temu, da
               imate na drugi strani cel radijski spekter od "nacionalke" do velikih, majhnih, do
               vseh radijskih postaj, <stage type="mag"/><stage>(nadaljevanje)</stage>
               ki vam pravijo, da to ni v redu, da stvar ne funkcionira. In na koncu ne funkcionira
               tudi v smeri podpiranja slovenske glasbe. Nihče se ni pritoževal nad tem, da se
               slovenska glasba mora vrteti, ampak na načinu, kako se to trenutna izvaja, ki je
               praktično neizvedljivo. Poslušamo stalno, da to je pa samo 80 %, imamo še vedno
               prostora, da je to samo 20 %, v primeru nacionalke je to 40 %. Naši poslušalci v
               času, kot je zdaj, zahtevajo 100 %. In slovenske glasbe je bilo pred uvedbo čez dan
               ravno tako dosti, kot jo je danes, samo s temu, da smo vse zakomplicirali. Zaradi
               parih radijev, ki so pač imeli drugačno politiko, smo spreminjali vse. In s tem
               neenako, ker nekdo, ki je že prej vrtel slovensko glasbo, ga ne zadeva nič, ga briga,
               ampak ima pa zdaj problem to izvajati, ker mora ponoči preračunavati, trikrat na dan,
               mlajše od dveh let, starejše od dveh let v slovenskem jeziku, in problem, ki ga
               izpostavljam tukaj je predvsem v temu, da je izvedba tega praktično nemogoča,
               otežena, birokratska, da bi se to dalo na tisoč drugih načinov rešiti. In če
               pogledamo samo, pravite… / nerazumljivo/ Pred enim tednom so objavili lestvico
               najbolj predvajanih skladb v 2016 na IPF, lepo uradno. Med 50… In v tem konceptu je
               na prvem mestu slovenska skladba. Prišli so do tega, da je med prvimi desetimi, med
               prvimi dvajsetimi več skladb, kot jih je bilo prej. Ampak v masi je pa slovenske
               glasbe manj, ker se samo ta, ki je, vrti desetkrat bolj. Če pogledamo 15. teden
               AirPlay, to se pravi skladbe, ki so se predvajale na radiju, in 15. teden pred enim
               letom, pomeni takole: Med 50 najbolj predvajanimi slovenskimi skladbami je 8
               slovenskih na današnji dan, od tega jih je 7 od istega avtorja, ena od drugega. To se
               pravi imamo dva avtorja. Med prvimi desetimi so trije od istega avtorja. Pred enim
               letom je bilo med prvih 50 9 skladb, od tega je bilo 5 avtorjev, in med prvimi 10 je
               bila ena skladba, ker so se pač enakomerno vsi vrteli. In pač dogaja se to, kar se
               povsod po svetu, ko se bolj ko so stroge kvote, bolj se ustvarja glasbena elita.
               Ustvarjamo elito avtorjev, ki se bojo vrteli v nedogled. Mi si pač ne moremo
               privoščiti drugačnega dela in to ne vodi nikamor in to je bilo vedno opozarjano in
               kje se bo to poznalo. Saj to se ne bo poznalo danes, poznalo se bo 2018 na obračunu,
               ko bojo glasbeniki prav debelo gledali, kaj so dobili, ker bo 2017 polomija. Ampak
               tega noben ne posluša, noben se ne meni za glasbene urednike, nihče ne ve, kako je
               pripraviti en dan radijskega programa, nič. Samo vse je super, vse je fajn. Ne, ni.
               Mi moramo to izvajati in ne, ni. In pravite, z AKOS je bil opravljen posvetovalni
               pogovor, kjer smo ugotovili, da nimajo metodologije, po kateri bi sploh določali, kaj
               je slovenska glasba, kako jo določati, od kje do kje, koliko dolga, a šteti sekunde,
               šteti minute, šteti skladbe, nič. Mi po enem letu ne vemo, kako bomo to merili. Ampak
               je vse super, prima, je fajn, o kako smo veseli. Ne, ni. Enostavno stvar ne deluje in
               bi prosil, ja, imejmo kvote, ampak rešimo jih tako, da se jih da izvajati ali pa
               tako, da bojo vsi imeli nekaj od tega.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp7">

               <speaker>PREDSEDNIK DR. DRAGAN MATIĆ:</speaker>

               <p>V pojasnilo, ta točka ni namenjena, da bi zdaj razpravljali o problemu kvot, ampak je
               namenjena temu, da se seznanimo z mnenjem Zakonodajno-pravne službe. Gospod Čop, če
               besedo, da ste vi eden od predlagateljev in da nameravate razpravljati o kvotah
               nasploh in o zakonu sploh, potem vam ne bi dal besede, ker to pač ni tema današnje
               seje in te točke dnevnega reda.</p>
               <p>Želi še kdo od poslancev, članov odbora? Ne želi.</p>
               <p>Potem prehajam na obravnavo in glasovanje naslednjega mnenja: Odbor za kulturo se
               strinja z mnenjem Zakonodajno-pravne službe z dne 28. 3. 2017 ter ji predlaga, da v
               skladu z 266. členom Poslovnika <stage type="mag"/><stage>(nadaljevanje)</stage> Državnega zbora pripravi odgovor Ustavnemu sodišču
               Republike Slovenije.</p>
               <p>Želi kdo razpravljati o temu sklepu? Ne. Potem prehajam na glasovanje. Glasovanje
               poteka.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Ugotavljam, da je mnenje sprejeto.</p>
               <p>Smo pri <title>2. TOČKI DNEVNEGA REDA – LETNO POROČILO SLOVENSKE TISKOVNE AGENCIJE STA,
                  D.O.O., LJUBLJANA ZA POSLOVNO LETO 2016</title> . V zvezi s točko ste prejeli
               naslednje gradivo, ki je objavljeno na spletni strani Državnega zbora: Letno poročilo
               STA in mnenje Komisije Državnega sveta za kulturo, znanost, šolstvo in šport. K točko
               sem vabil Ministrstvo za kulturo, Državni svet, direktorja Slovenske tiskovne
               agencije, Bojana Veselinoviča, predsednika Nadzornega sveta Slovenske tiskovne
               agencije, dr. Marka Hočevarja.</p>
               <p>In zdaj dajem besedo predstavniku predlagatelja, to se pravi predsedniku Nadzornega
               sveta STA, d.o.o., dr. Marku Hočevarju.</p>
            </sp>
            <sp xml:id="SDT7-OZK-redna-18-2017-04-18.sp8">

               <speaker>DR. MARKO HOČEVAR:</speaker>

               <p>Hvala lepa, predsednik. Lep pozdrav v mojem imenu in v imenu celotnega Nadzornega
               sveta STA.</p>
               <p>Glede na to, da smo enkrat na leto skupaj, bi tudi tokrat si to vzel nekako pravico,
               da vas malo širše informiram o našem delovanju, se pravi o delovanju Nadzornega
               sveta, kakor o delovanju STA. Če se prvo obrnem na delovanje Nadzornega sveta, veste,
               da smo zdaj nekako leto in pol v novi sestavi, da smo se lepo ujeli, da tudi, ko
               glasujemo, težimo k nekemu enotnemu konsenzu, tako da iz tega vidika ne vidim
               problema. Drugo, kar se tiče našega dela, prav velikih sprememb nismo uvedli. Še
               zmeraj nekako sprejemamo osnovne dokumente, to sta letno poročilo in pa poslovni
               načrt v dveh sklopih, se pravi najprej kot osnutek s pripombami in potem sam
               dokument. Mesečno dobimo informacijo o poslovanju, tudi nas uprava sproti obvešča o
               morebitnem črpanju kredita, saj, kot veste, smo pred dobrim letom šli v nabavo
               prostora in tukaj smo upravi, če bi slučajno prišlo do kakšnih likvidnostnih težav,
               omogočili, da črpa kredit, no in moram z veseljem vam sporočiti, da tega ni bilo niti
               enkrat črpano in da se je nabava prostora pokazala kot dobra poslovna poteza, saj so
               se tako denarni kakor stroškovni tok je manjši, kot je bilo prej, ko smo imeli najete
               prostore.</p>
               <p>Kar se tiče samega poslovanja družbe, lahko označim, da je to, ali pa mnenje
               celotnega Nadzornega sveta je, da je to stabilno. Stabilnost je pa seveda en tak, bom
               rekel, pojem, ki lahko marsikaj tudi skriva no in v tem primeru seveda prav gotovo
               skriva določena tveganja, ki so pred STA. Ta tveganja so predvsem povezana z nekim
               problemom, ki ga tudi že poznate in to je, da ima STA tržni in pa javni del in da ta
               tržni del je iz tega vidika, iz vidika pridobivanja prihodkov, njegove stabilnosti,
               dosti bolj negotov kot javni. Žal pa je, ravno pri poslovnem izidu pri obeh dveh
               dejavnostih, situacija takšna, da imamo na javnem delu primanjkljaj, na tržnem pa
               pozitivno. To načeloma ni večji problem, večji problem bi bil, če bi bilo ravno
               obratno. Problem pa je pač v tem, da seveda takšna struktura nam v veliki meri
               preprečuje nek še boljši razvoj, tukaj predvsem mislim razvoj vlaganja v ljudi, v
               njihovo zaposlovanje, v izobraževanje, kljub temu, da sem mnenja, da STA v okviru
               danih možnosti veliko vlaga v izobraževanje. Imamo določena tveganja, ki so povezana
               okoli informatike, in moram reči, da uprava ima nalogo, da pripravi strategijo, in ta
               naloga za upravo prav zaradi teh tveganj ne bo lahka.</p>
               <p>Tukaj vas bom prosil, da nas podprete v tem, da bi lahko tudi v strategiji bolj
               pripravili nek razvojni dokument, ne pa dokument, ki bi predvideval manjše javne vire
               in, bog ne daj, <stage type="mag"/><stage>(nadaljevanje)</stage> celo
               manjše tržne vire. Tako, da naša prošnja in zaenkrat smo zelo, moram reči lepo,
               zmeraj dobili posluh iz vaše strani je, da bi poskusili ta minus v javnem delu
               postopoma, ne gre za to, da bi to bilo jutri ampak glede na situacijo, ki je in do
               zdaj res nismo, bom rekel malo po domače, težili vam s tem minusom, ampak mislim, da
               situacija kot je, bi lahko počasi ta minus tudi sanirali in prišli tudi na javnem
               delu v nekih desetih letih do recimo manjšega minusa, manjšega negativnega poslovanja
               v tem delu.</p>
               <p>Kar se letnega poročila tiče mislim, da je poročilo zelo kakovostno, to kar ste tudi
               že navajeni. Pregledano je bilo s strani revizorja. Notri boste našli koristne
               informacije o tem, da je poročanje STA kakovostno, upam, da delite z mano mnenje, da
               je tudi zelo, kot bi moderno rekli uravnoteženo oziroma ni naklonjeno ne eni ne drugi
               opciji. Osebno pa moram tudi to reči, da nikoli nobenega pritiska s strani političnih
               strank ali oseb na mene, pa mislim in upam, da tudi na upravo ali pa na zaposlene ni,
               jaz se redno sestajam tudi s svetom delavcev in imamo tak dogovor, če do česa takega
               pride, da si to tudi povemo. Tako, da upam, da tudi letos boste pozitivno sprejeli to
               poročilo in kot rečeno, da nas boste podprli pri tem našem prizadevanju, da bi lahko
               naredili malo bolj razvojni strateški dokument.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp9">

               <speaker>PREDSEDNIK DR. DRAGAN MATIĆ:</speaker>

               <p>Besedo želi po mojem prepričanju direktor Slovenske tiskovne agencije, Bojan
               Veselinovič.</p>
            </sp>
            <sp xml:id="SDT7-OZK-redna-18-2017-04-18.sp10">

               <speaker>BOJAN VESELINOVIČ:</speaker>

               <p>Hvala za besedo.</p>
               <p>Res je, da enkrat na leto dobivamo priložnost za predstavitev naše dejavnosti v
               parlamentu. Glede na to, da je ustanoviteljica Republika Slovenija in tudi edina
               lastnica Slovenske tiskovne agencije. Smo sicer gospodarska družba, ne zavod, kar je
               pomembno verjetno glede na spremljanje naših rezultatov, pa tudi glede na način
               financiranja. Kot je že omenil predsednik nadzornega sveta, smo nenehno v resnici na
               ozki brvi med zagotovljenimi javnimi prihodki in ustvarjenimi tržnimi prihodki, pri
               čemer je slika popravljena v primerjavi z letom 2014 toliko, da po tistem, ko je bilo
               takrat razmerje med javnimi in tržnimi prihodki ena proti ena, se pravi, da je iz
               vsake od teh dveh žil dovodnic priteklo pol sredstev, smo predlani prvikrat po dolgem
               času prišli do situacije, ko je bil delež sredstev za upravljanje javne službe v
               skupnih prihodkih zastopan z dobrimi 52 %. Ta trend večjega deleža javnih sredstev
               smo pa ohranili tudi v preteklem letu, ko so javna sredstva predstavljala v strukturi
               naših prihodkov slabih 52 %.</p>
               <p>Z druge strani je pozitiven izid, ki smo ga dosegali v letu 2016, to je skromen
               dobiček, pa vendarle nekaj manj kot 5 tisoč evrov, plod predvsem naše tržne
               dejavnosti. Ustvarili smo za milijon 847 milijonov tržnih prihodkov, kar je 2,3
               odstotka več kot v letu 2015, ob tem pa poudarjam, da je to plod predvsem naših
               prizadevanj za pridobivanje naročnikov na nemedijskem trgu, kajti z veliko mero
               pozornosti in razumevanja lahko tudi rečem, kolikor se to znotraj pač spoštovanja
               vendarle poslovnih načel da, smo spremljali razmere in dogajanja v medijski panogi,
               ki so daleč od bleščečih in ki niso dopuščale niti ne zviševanja cen, niti ne nabora
               novih naročnikov. Za nas je bil zato uspeh, da smo ohranili vse najpomembnejše
               naročnike tudi v letu 2016. <stage type="mag"/><stage>(nadaljevanje)</stage> Ti tržni prihodki pa temeljijo predvsem, kot rečeno na,
               ob tem, da so naši odjemalci medijske hiše, predvsem na ustvarjanje prihodkov iz
               naslova raznoraznih projektov, tudi evropsko financiranih. Trenutno smo udeleženi v
               treh do štirih projektih, financiranih z mednarodnimi sredstvi. Eden je Renoir
               znotraj Obzorja 2020, eden je projekt financiran s strani Evropskega parlamenta in
               eden sofinanciran s strani Googlove fundacije.</p>
               <p>To pot razvoja so ubrale vse tiste tiskovne agencije po Evropi in svetu, ki v
               določeni opazovani točki, gre pa predvsem za izbruh in nadaljevanje krize, ki je
               zaznamovala minulo obdobje, niso zaspale. To kažejo podatki, vsi primerljivi iz
               združenja evropskega, tiskovnih agencij, ki se imenuje EANA in to je bila pač naša
               pot za to, da smo ohranili, predsednik je prej govoril o uravnoteženosti, jaz rečem
               temu raje mnenjski nevtralnosti, še te atribute, kot so ažurnost, nepristranskost in
               verodostojnost. To so tri sidra, ki zagotovo zaznamujejo delo vsake dobre tiskovne
               agencije. Gre tudi za to, da glede na razvoj tehnologij nismo pustili ob robu zahtev,
               ki so jih prinesla socialna omrežja tudi pred tiskovne agencije in to tako, ko gre za
               kanal za posredovanje vsebin, kot tudi, ko gre za enega izmed informacijskih virov za
               delo tako imenovanih tradicionalnih medijev, kamor nedvomno sodi tudi tiskovna
               agencija.</p>
               <p>Sam bi tudi ob koncu se v resnici zahvalil za posluh, ki ste ga imeli v minulih letih
               pri naših opozorilih za reševanje naše prostorske problematike. Smo pač v drugih
               poslovnih prostorih, na varnejši lokaciji, v lastniških prostorih, ekonomsko se to
               kaže kot upravičena poteza, nekaj stvari je še, ki jih bo treba narediti za še večje
               zadovoljstvo zaposlenih v teh prostorih, kajti s kvadraturo pri nakupu teh prostorov
               nismo pretiravali, je pa po drugi strani tudi z moje strani pričakovanje ali pa
               naslovilo na vas, da nam pomagate prepričati Vlado, izvršno oblast torej, da mora
               zagotoviti vsaj tolikšna sredstva za financiranje javne službe, kot so nam bila dana
               letos. Gre za to, da je, kot vemo državni proračun tudi za prihodnje leto že sprejet
               in da, če smo konkretni, v tem proračunu za prihodnje leto ni načrtovanih toliko
               sredstev kot v proračunu za letos. Gre za enostavno logiko, da brez vsaj tolikšnih
               sredstev za opravljanje javne službe, ki že itak ne pokrivajo stroškov, ki pri tem
               nastajajo, o čemer je prej govoril predsednik nadzornega sveta, mi ne bomo mogli
               zagotoviti niti ne nemotenega opravljanja javne službe, niti ne tržne dejavnosti, s
               katero do zdaj pač glede na logiko Zakona o STA pokrivamo manko, ki pri javni službi
               nastaja.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp11">

               <speaker>PREDSEDNIK DR. DRAGAN MATIĆ:</speaker>

               <p>Želi besedo gospod minister?</p>
            </sp>
            <sp xml:id="SDT7-OZK-redna-18-2017-04-18.sp12">

               <speaker>ANTON PERŠAK:</speaker>

               <p>Bom samo en stavek rekel, potem pa, če dovolite, bi predal besedo gospodu Ademu
               Skenderju, z našega direktorata za medije. Rad bi samo to rekel, da se seveda
               zavedamo pomena STA,<stage type="mag"/><stage>(nadaljevanje)</stage> ne
               samo zaradi te njihove osnovne dejavnosti, ki jo pač definira samo ime ampak tudi
               zaradi tega, ker STA pogosto posreduje, edina pravzaprav posreduje informacije, ki so
               za javnost zelo pomembne, niso pa tako, bi rekel atraktivne ali pa žgečkljive kot
               morajo biti, če hočejo priti v večino medijev. Zato je seveda ta vloga STA tudi s
               tega vidika zelo pomembna. Jaz… Seveda najbrž vsi vemo, da so pretekla leta pomenila
               zelo velik padec proračuna Ministrstva za kulturo in del te usode je pač delila tudi
               STA, mi si bomo vsekakor prizadevali, da bi slišali to kar smo slišali.</p>
               <p>Zdaj pa, če dovolite…</p>
            </sp>
            <sp xml:id="SDT7-OZK-redna-18-2017-04-18.sp13">

               <speaker>PREDSEDNIK DR. DRAGAN MATIĆ:</speaker>

               <p>Gospod Skender, izvolite.</p>
            </sp>
            <sp xml:id="SDT7-OZK-redna-18-2017-04-18.sp14">

               <speaker>ADEM SKENDER:</speaker>

               <p>Hvala lepa za besedo. Lep pozdrav vsem!</p>
               <p>Z naše perspektive lahko ugotovimo samo, da je pač poročilo, letno poslovno poročilo
               Slovenske tiskovne agencije v skladu z zakonom o Slovenski tiskovni agenciji, ki
               določa, da mora agencija letno poslovno poročilo, ki vsebuje revizijsko poročilo o
               smotrnosti in pravilnosti poslovanja ter poročilu o delu nadzornika sveta poslati
               Državnemu zboru v seznanitev. Toliko z moje strani.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp15">

               <speaker>PREDSEDNIK DR. DRAGAN MATIĆ:</speaker>

               <p>Prehajam na razpravo članov in članic odbora in ostalih prisotnih. Za začetek bi samo
               želel nekaj vprašati sicer oba, gospoda Hočevarja in gospoda Veselinoviča. Omenjali
               ste, da javna sredstva ne pokrivajo stroški delovanja in vašo željo, da se ta minus v
               javnem delu postopoma sanira. Zdaj, če ste lahko mogoče nekoliko bolj konkretni,
               koliko po vaši oceni so ti stroški, ali je to izraženo v procentu vašega budgeta ali
               pa v konkretnih številkah.</p>
            </sp>
            <sp xml:id="SDT7-OZK-redna-18-2017-04-18.sp16">

               <speaker>GOSPOD _______:</speaker>

               <p>Ja, hvala lepa.</p>
               <p>Na javnem delu, bom rekel 200 tisoč minusa. Zdaj, mi tukaj nismo nikoli razmišljali o
               tem kakšen odstotek, kot rečeno, jaz mislim, prej sem rekel 10 let. Če bi to bilo
               nekako v desetih letih, kar po mojem bi bilo to možno glede na rast gospodarstva, ki
               ga imamo, bi seveda, bom rekel bila to neka zelo dobra rešitev. Kot je pa že direktor
               rekel, tista manjša ali pa najbolj nujno bi pa bilo, no, vsaj ne bi prišlo do
               primanjkljaja. Ampak glejte, ta presežek, da bo jasno, s tem denarjem, dejansko to ne
               gre za, mi niti nimamo v glavi ne povišanja plač ali ne ne vem kakšnega bolj
               "komotnega" življenja. STA, tukaj večkrat poudarim, je zelo pomemben z vidika same
               tudi stroke, novinarske stroke. STA nauči ljudi novinarskega dela, agencijski nek
               temelj je osnova za nadaljnje novinarsko delo in tukaj seveda si želimo, da bi lahko
               tudi mlajše ljudi zaposlovali. Mi trenutno, če boste pogledali kolektiv, seveda je še
               zmeraj mlad, ampak situacija kot je takšna oziroma to, kar je direktor rekel, se
               bojimo, da bo slabša. Potem to veste, da je predvsem za mlade novinarje ali pa za
               tiste, ki prihajajo, so prvi na vrsti, ki morajo pač žal kolektiv zapustiti. Ne bi
               bilo dobro… Če boste pogledali strukturo stroškov, 80 % je stroškov dela. Če bo STA
               bil primoran zmanjševati stroške, potem bo to jasno, da bo predvsem žal na tem delu.
               Izzivov pred STA je veliko, kot rečeno tukaj gre za razvoj novih produktov, za, smo v
               neki bolj digitalni dobi tako, da resnično sredstva, ki bi jih pridobili, ne bi šla v
               potrošno ampak bi bila dejansko dobro naložena. No, in direktor, če še ti… / izklop
               mikrofona/</p>
            </sp>
            <sp xml:id="SDT7-OZK-redna-18-2017-04-18.sp17">

               <speaker>GOSPOD________:</speaker>

               <p>Ja, če smem, ena konkretna številka je še ta, da je v proračunu državnem za prihodnje
               leto predvidenih 100 tisoč evrov manj kot je denarja za STA namenjenega v letošnjem
               proračunu. Zato pa, da ne bi kdo dobil napačnega vtisa o gori sredstev, ki je
               potrebna za delovanje STA ali pa o denarju, ki ga država namenja<stage type="mag"/> <stage>(nadaljevanje)</stage> za STA. Okroglo rečeno gre za 2 milijona.
               Se pravi, evro na prebivalca na leto za STA.</p>
            </sp>
            <sp xml:id="SDT7-OZK-redna-18-2017-04-18.sp18">

               <speaker>PREDSEDNIK DR. DRAGAN MATIĆ:</speaker>

               <p>Jaz se opravičujem predstavniku Državnega sveta, gospodu Horvatu, ker sem ga
               preskočil. Izvolite, beseda je vaša.</p>
            </sp>
            <sp xml:id="SDT7-OZK-redna-18-2017-04-18.sp19">

               <speaker>MAG. TOMAŽ HORVAT:</speaker>

               <p>Hvala lepa za besedo. Lep pozdrav tudi v mojem imenu. Komisija za šolstvo, znanost in
               šport se je s poročilom seznanila in ga tudi podpira. Pozdravili smo to, da pač je
               STA pridobil nove prostore in vsekakor smo to že podpirali v celotnem poteku
               dogajanja, ko smo v bistvu tudi mi pritiskali za to, da so se preselili v te
               prostore. Komisija pač ponovno ugotavlja, da država kot ustanoviteljica za STA ne
               zagotavlja proračunskih sredstev v obsegu, kot ga zahteva izvajanje javne službe, ki
               zagotavlja ustavno pravico do obveščenosti. Komisija je ocenila kot nesprejemljivo,
               da mora STA del stroškov iz svojega delovanja zagotoviti iz tržnega dela prihodkov,
               saj na ta način težje zagotavlja svojo neodvisnost. Ob tem poudarja, da način, vrsta
               in objektivnost poročanja povezanih z vedno novimi vrstami virov informacij pomembno
               sooblikujejo javno mnenje in posledično tudi odločitve ter ravnanje državljanov in
               njihovih izvoljenih predstavnikov. Komisija zato poziva vlado, da zagotovi ustrezna
               sredstva, ki bodo omogočila, da STA še naprej ohranja visok standard izvajanja javne
               službe in da je ob spoštovanju novinarske avtonomije pri njeni osnovni dejavnosti in
               visoki ravni ažurnosti nepristranski in verodostojen, ne bom imenoval, ali celo
               ogrožal nestabilen medijski trg. Komisija pričakuje, da Vlada in Državni zbor
               zagotovita take finančne pogoje, da bo nacionalna agencija lahko uresničevala svoje
               poslanstvo oziroma opravljala javno službo avtonomno in verodostojno pokrivala
               različne vsebinske aspekte trgovanja v Sloveniji. Obenem je še ocenila, da STA od
               vseh medijev najbolj redno po vsebini korektno in nepristransko pokriva tudi delo
               Državnega sveta. Hvala.</p>
            </sp>
            <sp xml:id="SDT7-OZK-redna-18-2017-04-18.sp20">

               <speaker>PREDSEDNIK DR. DRAGAN MATIĆ:</speaker>

               <p>Sedaj pa nadaljujemo razpravo članov in članic. Izvolite, poslanka Violeta Tomić.</p>
            </sp>
            <sp xml:id="SDT7-OZK-redna-18-2017-04-18.sp21">

               <speaker>VIOLETA TOMIĆ (PS ZL):</speaker>

               <p>Hvala za besedo. Pozdravljeni vsi gostje. Kot je povedal dr. Marko Hočevar STA
               opravlja javno službo, pa tudi tržno dejavnost. Javna služba dela minus, tržna
               dejavnost plus, ampak očitno ta tržna dejavnost ne pokriva vseh teh minusov javne
               službe. A pokriva? Dobro. Skratka, jaz podpiram to željo po strategiji in se
               strinjam, da je STA pomemben z vidika novinarske stroke, predvsem zato, ker imamo vse
               več spletnih portalov, ki pravzaprav ne spoštujejo čisto nobenih novinarskih
               standardov in celo še več, proizvajajo tako imenovane fake news, ki ljudi kar krepko
               zmedejo in dezorientirajo. Lahko nas pa tudi skrbi vstop Orbanovih medijskih tajkunov
               na slovenski medijski trg. Seveda lahko rečemo, da imamo prost trg, pa da lahko
               kupuje in investira vsa, ki hoče, ampak ne moremo gledati na medije izključno kot na
               podjetja. Moramo gledati tudi kakšen večji interes tukaj. Skratka, Madžarsko lahko
               vidimo, kaj počnejo s svojimi kritičnimi mediji ali pa z neodvisnimi in kako izgleda
               njihova medijska krajina. In mi si ne želimo, da bi šli po tej isti poti, čeprav se
               na nek način z Madžari kar precej pajdašimo zadnje čase. Skratka, videti je, da na
               STA se ne izvaja pritisk, kot pravite. Vam z veseljem to verjamemo, kajti se čuti, da
               je ta medij objektiven. Pri javnih medijih je seveda glavni problem premajhno
               financiranje s strani države in to tekmovanje s komercialnimi mediji, predvsem pa to,
               da so novinarji pod hudimi pritiski produktivnosti, ogromno novic morajo pisati, vse
               manj je zaposlenih, pa še ti so prekarno zaposleni. To je tisto, kar vodi potem v to,
               kar si ne želimo. Kot ste rekli je STA glavni vir za novinarje pri nas in zato se
               strinjamo, da mora ostati tako kot je, čim bolj neodvisen in avtonomen ali, kot pravi
               gospod Veselinovič, nevtralen. In to nas veseli.</p>
               <p>Ampak tudi na nek način je STA odvisen od <stage type="mag"/> <stage>(nadaljevanje)</stage> velikih tujih agencij, ker nekatere novice pa
               vendarle povzemate tudi po njih in včasih se kar čudi, da so močno ti viri informacij
               iz tujine nagnjeni na neko ideološko stran ali pa na politično tako kot smo recimo
               lahko priča pri poročanju o vojni v Siriji. Skratka, popolnoma je jasno, da bi iz
               proračunskih sredstev morali zagotoviti več sredstev za delovanje STA, da bi lahko,
               potem res zagotavljali in opravljali svoje delo v obsegu kot ga zahteva izvajanje
               javne službe, ki zagotavlja ustavno pravico do obveščenosti.</p>
               <p>Skratka, moramo se zavedati, da imamo pri nas v Sloveniji kar kakovostni medijski
               prostor, da pa nam na žalost tudi razpada. Vemo, zaradi prej vsega naštetega in da
               mora država absolutno poskrbeti, da do tega ne pride ne pa, da še pomaga pri tem
               procesu. Hvala.</p>
            </sp>
            <sp xml:id="SDT7-OZK-redna-18-2017-04-18.sp22">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Marija Bačič.</p>
            </sp>
            <sp xml:id="SDT7-OZK-redna-18-2017-04-18.sp23">

               <speaker>MARIJA BAČIČ (PS SD):</speaker>

               <p>Hvala predsednik za besedo. Lepo pozdravljeni vsi prisotni!</p>
               <p>STA je medij, ki ima kot tiskovna agencija posebno mesto i vlogo, zaradi česar je
               prepoznavna kot verodostojen vir informacij. V zvezi s poročilom velja poudariti
               večkrat izraženo zadovoljstvo po novih prostorih, ki ste jih dobili. Veseli pa me
               tudi, da vodstvo izkorišča potenciale, ki jih ponuja trg in kot smo slišali tudi
               veliko vlagate v zaposlene. Svojo ponudbo izkoriščate tudi inovativne možnosti
               digitalne dobe tudi to smo slišali, zato je prav, da se ohranja normativni okvir, v
               katerem STA deluje to je kot deoo v 100 % lasti države. Glede na to delim mnenje z
               Državnim svetom, ki pravzaprav podpira primerno finančno podporo s strani izvršne
               oblasti in tukaj moramo prisluhniti in tudi vaši prošnji nekako ugoditi, da se
               pritisne na državo, da dobite primerno finančno sredstvo za delovanje. Imam pa eno
               vprašanje in sicer glede Pomurje, ki je kot posebno okolje, ki ponazarja posebnosti
               zapisane v Ustavi. To so kot so jezik, madžarska avtohtona manjšina, romska etnična
               skupnost. Ne bi sicer želela posegati v vašo organizacijo delo a bi vas vseeno
               vprašala če se vam ne zdi smiselno, da bi glede na vse te posebnosti, ki jih navajam
               imeli tudi v Pomurju svojega predstavnika novinarja, ki bi lahko pokril tudi vse
               dogodke iz našega področja, ki pa verjemite jih ni malo. Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp24">

               <speaker>PREDSEDNIK DR. DRAGAN MATIĆ:</speaker>

               <p> Besedo ima Anita Koleša.</p>
            </sp>
            <sp xml:id="SDT7-OZK-redna-18-2017-04-18.sp25">

               <speaker>ANITA KOLEŠA (PS SMC):</speaker>

               <p>Pozdravljeni vsi skupaj predvsem oba predstavnika Slovenske tiskovne agencije, ki sta
               z nami!</p>
               <p>Jaz moram reči, da zelo cenim delo, ki ga opravlja STA in je po svoje žal, da je tudi
               ta agencija, da deli usodo vseh, ki jih je doletelo znižanje sredstev Ministrstva za
               kulturo. Če bi lahko se mi odločali komu bo pristalo, kje bi naj pristalo več
               sredstev, kje manj bi verjetno Slovenska tiskovna agencija bila med tistimi, ki bi to
               usodo delila kot sem rekla, vendar upam, da se tudi na tem področju zadeve
               izboljšujejo. Sedaj, če je tako kot ste omenili, da bi v prihodnjem letu prejeli manj
               sredstev mi bomo vsekakor stali za tem, da bo vaš položaj stabilen in da boste lahko
               uresničili ideje, ki jih imate. Jaz sicer danes nisem slišala posebej okoli teh idej
               na področju recimo ne vem digitalizacije novih tehnoloških izzivom ali kaj podobnega,
               ampak verjetno to je stvar poslovne politike Slovenske tiskovne agencije in zato
               verjame,m da imate dovolj znanja, posluha in tudi idej. <stage type="mag"/> <stage>(nadaljevanje)</stage> Me pa zanima nekaj drugega. Namreč, gospod
               Veselinovič, omenili ste slab položaj medije, omenili ste slab položaj oziroma zelo
               konfuzen položaj medijskega trga, pa me v zvezi s tem zanima, ali se je Slovenska
               tiskovna agencija vključila v pripravo medijske strategije. Sama menim, da je ta
               strateški dokument izjemnega pomena in da ste vi kot pomembna medijska hiša, kot
               Slovenska tiskovna agencija pač zelo pomemben dejavnik na tem področju in me seveda
               ta vaš pogled v prihodnost medijev v Sloveniji zelo zanima, tako da upam, da mi boste
               odgovorili na nekaj teh vprašanj, kako in na kakšen način ste se vključili oziroma
               kakšni so ti vaši predlogi.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp26">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Ljudmila Novak.</p>
            </sp>
            <sp xml:id="SDT7-OZK-redna-18-2017-04-18.sp27">

               <speaker>LJUDMILA NOVAK (PS NSi):</speaker>

               <p>Hvala za besedo. Lep pozdrav vsem.</p>
               <p>Tudi sama sem zadovoljna s poročanjem STA, ker se mi zdi, da so zapisi korektni, da
               je dobra regionalna pokritost, kar se pri drugih medijih le redko dogaja, tudi pri
               nacionalnih, da bi pokrivali res različne dogodke v različnih regijah, ki niso ravno
               v centru Slovenije.</p>
               <p>Zadovoljna sem tudi s tem, da ste pozitivno rešili prostorski problem, o katerem smo
               že več let tukaj razpravljali, in da je to tudi stroškovno bolj ugodno.</p>
               <p>Me pa zanima vaša navedba tukaj v sklepu, na prvi strani, na koncu, kjer pravite, da
               je treba dogovor z ustanoviteljem, dogovoriti formulo o zagotovitvi tolikšnih
               proračunskih sredstev, ki bodo postopoma zagotovila polno pokritje stroškov, ki
               nastajajo z opravljanjem javne službe STA. To je lahko prizadevanje družbe za
               zagotavljanje tržnih prihodkov edino jamstvo za stabilno poslovanje nacionalne
               tiskovne agencije. Sama sicer nimam nič proti temu, da tudi pridobivate na trgu
               dodatna sredstva, seveda v kolikor to ne ogroža kvalitete oziroma neodvisnosti
               poročanja.</p>
               <p>Me pa zanima, v kolikor bi bila proračunska sredstva zadostna za vaše poslovanje, ali
               bi še naprej potem dodatna sredstva zagotavljali s tržnimi prihodki oziroma kam bi
               potem ta sredstva namenjali.</p>
            </sp>
            <sp xml:id="SDT7-OZK-redna-18-2017-04-18.sp28">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Primož Hainz.</p>
            </sp>
            <sp xml:id="SDT7-OZK-redna-18-2017-04-18.sp29">

               <speaker>PRIMOŽ HAINZ (PS DeSUS):</speaker>

               <p>Hvala za besedo, gospod predsednik.</p>
               <p>Jaz imam seveda, ne bom hvalil, ker smo pač s temi poročili očitno vsi zadovoljni,
               tako da ni nobenega razloga, in seveda soglašam s tem, da je avtonomija STA pomembna
               za delovanje na tem medijskem prostoru.</p>
               <p>Imam pa tisto pripombo, ki ni nova, ampak poglejte. Mi se stalno pogovarjamo, da bo
               več sredstev v prihodnjih proračunih za vojsko, za policijo in tako dalje. Jaz se
               seveda s tem lahko do neke mere strinjam, ampak vendar ne moremo pa reči, na dolgi
               rok je kultura vendar tisto, kultura in jezik, seveda kar bo edino ostalo od tega
               slovenskega naroda. Globalizacija nas bo sicer popolnoma pobrala, povozila, če lahko
               tako rečem, meje ne bo, pretok ljudi in kapitala se bo izvajal, ampak če se hočemo
               ohraniti, potem moramo mi celotni kulturni dinar toliko oziroma evro toliko dvigniti,
               da bomo preživeli, kot narod. In seveda v tem kontekstu sem tudi za to, da se STA
               pomaga pri njihovi finančni izboljšavi. In to je seveda tista moja nekako stalna
               bolečina, ki jo poslušam okrog kulture in okrog, tudi danes tudi okoli STA. V tem
               okviru plediram za to, da mi kulturi damo pri novem proračunu pač boljše mesto, kot
               si, takšno, kot si ga zasluži.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp30">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Branislav Rajić.</p>
            </sp>
            <sp xml:id="SDT7-OZK-redna-18-2017-04-18.sp31">

               <speaker>MAG. BRANISLAV RAJIĆ (PS SMC):</speaker>

               <p>Hvala. Dober dan vsem.</p>
               <p>Jaz bi rad izpostavil pomen ravno tako kredibilnega državnega medija, kot je
               Slovenska tiskovna agencija, posebej v času ko je internet široko dostopen ne samo
               ljudem, da ga berejo, ampak tudi ljudem, da se na njem izražajo in objavljajo svoja
               mnenja, ki so velikokrat popolnoma drugače usmerjena, kot bi narekoval proces
               družbene resničnosti, nenazadnje. In žalostno je, da samo denar vpliva na to, da se
               na internetu, kot najširše dostopnem mediju pojavljajo informacije, ki so denimo
               financirane tudi iz fašistoidnih virov. <stage type="mag"/> <stage>(nadaljevanje)</stage> In ravno tu je velika vloga Slovenske tiskovne
               agencije, da je in ostane en steber nedotakljive resnosti in resničnosti v podajanju
               informacij, nenazadnje tudi v izboru informacij, ker ravno s pravim izborom
               informacij lahko da odganja oziroma da to težišče zdrsa v senzacionalnost, v
               nacionalizem, v ksenofobijo, vse ostale negativne pojave kreira, vsaj pri tistih, ki
               so zmožni intelektualnega branja.</p>
               <p>Jaz bi tudi izpostavil vlogo STA kot valilnice novinarskega kadra. Namreč, ravno
               tistim novinarjem, ki končajo študij in potrebujejo še dodatno urjenje v praksi, če
               se to zgodi na nekem od medijev, kjer je diktirano kaj se objavlja, je jasno, da bo
               njihova kreativna in tudi objektiva naravnanost padla pod vpliv tistega, kar se jim
               narekuje in globoko verjamem, da se to ne more zgoditi na STA. Praktično vidim, da se
               vsi strinjamo o tem, ta primerjava, ki jo je kolegica Tomić izpostavila o dogodkih na
               Madžarskem, je samo zame iztočnica, da povem, da verjamem, da zahvaljujoč ravno STA
               Slovenija nikoli ne bo imela Balaton v tem smislu.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp32">

               <speaker>PREDSEDNIK DR. DRAGAN MATIĆ:</speaker>

               <p>Mislim, da se je nabralo kar nekaj komentarjev in tudi precej vprašanj za oba
               predstavnika STA.</p>
               <p>Kdo bi želel? Predsednik nadzornega sveta, direktor?</p>
               <p>Izvolite, gospod direktor.</p>
            </sp>
            <sp xml:id="SDT7-OZK-redna-18-2017-04-18.sp33">

               <speaker>BOJAN VESELINOVIČ:</speaker>

               <p>Hvala.</p>
               <p>Bom začel tam, kjer je gospod Rajić končal. Ena slabših rešitev bi bila res, če bi
               posegli po poti, ki jo je ubrala Madžarska. Gre za združevanja ali pa, bi rekel,
               politiko talilnega lonca, ko gre za dve povsem različni medijski hiši, ob vseh
               spremembah, ki so je pač RTV javna nekaj, tiskovna agencija pa je nekaj drugega.
               Možne pa so raznorazne poenostavitve, možni so tudi izhodi v obliki metod s
               pakiranjem v celofan, ki se jim reče skrb za davkoplačevalce, racionalizacija,
               iskanje sinergij in kar je še teh lepih besed. Ampak, tiskovna agencija je, se mi
               zdi, po moji presoji, eden od atributov vsake države, še posebej tako majhne in s
               toliko posebnostmi, kot je recimo jezik, ki ga je treba ohraniti in ki se ga da
               ohraniti znotraj tega medijskega Babilona, tudi z lastno tiskovno agencijo. To pa je
               nekaj, o čemer je prej gospod Hainz govoril.</p>
               <p>To je sigurno en od strateških razmislekov, ki bi moral najti mesto v medijski
               strategiji, ki nastaja, ki se oblikuje vedno znova. Zdi se mi pa, da takrat ko bo
               prišla pred poslance bo že zaradi postopka, ki ga terja postopek obravnave in v javni
               obravnavi in potem na odborih in potem na Državnem zboru zastarela, zaradi tega, ker
               je razvoj dogodkov tolikšen in s takšnim tempom v tej medijski krajini, da bi, se mi
               zdi, se morali avtorji znebiti prav kakšnih velikih ambicij, ampak spozicionirati
               samo par temeljnih ciljev, ki jih država mora in hoče zasledovati z denarno podporo,
               z usmerjanjem denarja tja kamor se ga spodobi in sme in ga je pametno vlagati znotraj
               medijske panoge.</p>
               <p>Kar se mojega pogleda, pač iz te pozicije vodenja tiskovne agencije tiče, je eden od
               teh strateških razmislekov vsekakor zagotovitev avtonomne pozicije in vloge tiskovne
               agencije znotraj te medijske krajine. In pri nastajanju tega strateškega dokumenta si
               bom za to iz tega, iz te pozicije nenehno prizadeval.</p>
               <p>Gospa Ljudmila Novak je spraševala o tej formuli postopnosti, o kateri je govoril
               tudi predsednik <stage type="mag"/> <stage>(Nadaljevanje)</stage>
               nadzornega sveta, gospod Hočevar, gre pač samo za to kar je gospa Violeta Tomić že
               prej načela skozi vprašanje. Mi, bom povsem plastično povedal zdaj, skozi proračunska
               sredstva dodeljena za upravljanje javne službe ne dobimo toliko denarja kot je
               stroškov, ki z opravljanjem te javne službe nastanejo. Zakonska norma po tem zakonu o
               STA pa je, da z eventualnimi presežki, ki jih hvala bogu še imamo pri opravljanju
               tržne dejavnosti, v prvem koraku pokrijemo te manke, ki pri javni službi nastanejo in
               tisto kar ostane, je ta dobiček in to kar je ostalo je teh slabih 5 tisoč evrov, po
               tistem, ko smo ta manko pri opravljanju javne službe pokrili. Še ena primerjava teh
               sredstev za opravljanje javne službe ni niti toliko, da bi pokrili plače redno
               zaposlenih. Se pravi, če bi mi čakali samo na proračunska sredstva, bi ne bilo niti
               toliko denarja, da bi lahko vsak mesec si izplačali plače. In glede na to, da je prej
               predsednik omenil eno številko, je treba poudariti tudi to, da te plače v primerjavi
               z drugimi mediji, ki imajo nacionalno pokritost, so najnižje v Sloveniji. Mislim, da
               govorimo zdaj skratka o tem, kar je bil eden od poudarkov tudi prej gospoda
               Hočevarja, da tudi, če bi nam država namenila vsaj tolikšen obseg sredstev za
               prihodnje leto kot ga imamo letos, da si bomo s tem izplačali ne vem kakšne plače.
               Gre za eno stabilnost, za nekaj kar je podstat za to, da bomo mi tudi z ustvarjanjem
               tržne dejavnosti in tržnih prihodkov v prihodnje lahko zagotovili eno stabilno
               poslovanje te družbe, ki se ji reče STA, d. o. o.. Ne gre tudi za željo našo, pa
               čeprav smo v 100 % lasti države, da bi biloi popolno proračunsko financirani, zaradi
               tega, ker se mi zdi, da ne glede na to, da je v vseh minulih letih Vlada bila
               koalicijsko oblikovana, da ni bilo, skratka skoraj da nikoli po osamosvojitvi v
               situaciji, ko bi bila ena sama stranka v Vladi, skratka da je koalicijsko vodena
               izvršna oblast, da je vendarle v vsaki družbi, kar je še posebej pomembno, če gre za
               medijsko gospodarsko družbo, avtonomijo lažje zagotavljati tudi na ta način, da del
               svojih prihodkov ustvari sama z lastno dejavnostjo. Tako, da z druge strani glede na
               vaše vprašanje, če malo na hec obrnem, gospa Novak, kaj bi bilo, če bi dobili 100 %
               financirano dejavnost, mislim da te nevarnosti ni, in da bi, da so to sladke skrbi
               kaj bi počeli s tistimi tržnimi prihodki v primeru, če bi dejavnost STA bila v celoti
               pokrita s proračunskim denarjem.</p>
               <p>Pa še odgovor gospe Bačič. Očitno sta kar dober obveščena, res smo bili na pragu
               tega, da bi se nam lahko zgodili, da bi se z našim stalnim sodelavcem s Prekmurja,
               dogovorili za sodelovanje v prihodnje, ampak nam je to nekako uspelo. Za enkrat pa ni
               možnosti, imamo sicer srečo, da imamo kar nekaj dopisnikov na širšem štajerskem
               območju, ki nam pri tem pomagajo, da je Pomurje pokrito. Smo pa definitivno eni
               tistih, kar je gospa Novak prej poudarila, ki ne zanemarjamo tega regionalnega
               principa, ki nismo ukinili niti enega dopisništva domačega po Sloveniji niti ne v
               tujini. Mi imamo na treh punktih, v Zagrebu, Bruslju in v New Yorku stalne sodelavce
               in čeprav je to včasih zelo lahka metoda za zniževanje stroškov, se mi zdi, da je
               škoda, ki se naredi, ko potegneš eno tako potezo, ko ukineš eno dopisništvo, precej
               večja.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp34">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo? Izvolite, gospod minister.</p>
            </sp>
            <sp xml:id="SDT7-OZK-redna-18-2017-04-18.sp35">

               <speaker>ANTON PERŠAK:</speaker>

               <p>Jaz bi mogoče zato, ne zaradi tega, ker bi ne razumel potrebe o katerih govorimo
               oziroma govorite, vseeno nekaj čisto tako pojasnil dal.</p>
               <p>Poglejte, proračun Ministrstva za kulturo je od idealnega leta 2008, <stage type="mag"/><stage>(nadaljevanje)</stage> 2009 do leta 2016, ko je
               bil najnižji, padel za 28 %. Javni delež sredstev, verjamem, da boleče, ampak
               vendarle je od idealnega leta 2008 do lani pri STA padel približno za 13 %, od 60 na
               52 %. Je pa bilo povedano, da je bilo leta 2014 50 %. Zdaj, primerjalno gledano, pa
               to ne pomeni, da jaz ne razumem ali pa da ministrstvo ne razume države, ampak da se
               vsi skupaj zavedamo, ta padec 28 % v enem primeru pomeni mogoče 5 % padec kakšne
               dejavnosti, v primeru STA 13 %, kot sem rekel. Zakaj 13? Bom zdaj tako rekel, zakaj
               samo 13? Zato, ker je 75 % sredstev, ki jih STA porabi, so plače. So pa dejavnosti,
               ki so padle tudi za 40 %, recimo film, knjiga. Naša naloga, vseh skupaj, je ta
               postopen dvig. Verjamem, da nekih atraktivnih dvigov niti v celotnem proračunu za
               kulturo, niti v posameznih primerih ne bo, ampak, da se vendarle trend od lani na
               letos, ko je malo več kot 2 % rasti, ohrani in potem se bo postopoma popravil položaj
               na vseh področjih.</p>
               <p>Kar zadeva pa razmerje med javnimi in… Pa ne mislim zdaj samo na STA. Jaz mislim, da
               je zelo pomembno, da mi pričakujemo tudi trženje, tudi prihodke iz drugih virov.
               Moram reči, razmerje, ki ga ima STA, tudi, če pridemo nazaj na 60:40, bo še zmeraj na
               nek način pravzaprav idealno. Ampak mi imamo vrsto dejavnosti, kjer je to razmerje
               zelo slabo, in če se primerjamo z nekaterimi drugimi državami, tudi zelo podobnimi,
               recimo, kot je Estonija, ki ima manj prebivalcev kot Slovenija, pa je razmerje tudi v
               teh najbolj čistih umetniških disciplinah praktično 50:50. Celo v gledališču in
               podobnih dejavnosti, kjer je pri nas že kar idealno, če je 10 % lastnih prihodkov.
               Tudi ta vidik ni za odmislit, ko se pogovarjamo o… / izklop mikrofona/</p>
            </sp>
            <sp xml:id="SDT7-OZK-redna-18-2017-04-18.sp36">

               <speaker>PREDSEDNIK DR. DRAGAN MATIĆ:</speaker>

               <p>Če želi nihče več razpravljati, zaključujem razpravo. Na glasovanje pa dajem predlog
               sklepa: "Odbor za kulturo poziva Vlado Republiko Slovenije, da zagotovi ustrezna
               proračunska sredstva, ki bodo omogočila, da STA še naprej ohranja visok standard
               ohranjanja javne službe." Želi kdo razpravljati v tem sklepu? Vidim, da ne, zato
               prehajam na glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 2. točko dnevnega reda. Predstavnikom STA se pa zahvaljujem.</p>
               <p>Smo pri <title>3. TOČKI DNEVNEGA REDA, TO JE POROČILO O DELOVANJU NADZORNEGA SVETA RTV
                  SLOVENIJA V LETU 2016</title>
               </p>
               <p>V zvezi s to točko ste prejeli naslednje gradivo, ki je objavljeno na spletni strani
               Državnega zbora: poročilo in pa mnenje Komisije Državnega sveta za kulturo, znanost,
               šolstvo in šport.</p>
               <p>K tej točki sem vabil Ministrstvo za kulturo, Državni svet, Nacionalni svet za
               kulturo, mag. Andreja Širclja, predsednika Komisije za nadzor javnih financ, v. d.
               generalnega direktorja Javnega zavoda RTV Slovenija mag. Marka Fillija, predsednika
               programskega sveta Javnega zavoda RTV Slovenija Mirana Zupaniča in <stage type="mag"/><stage>(nadaljevanje)</stage> predsednika nadzornega sveta Javnega
               zavoda RTV Slovenija Petra Graška. V. d. generalnega direktorja RTV Slovenija Marko
               Filli se mi je opravičil, v njegovem mnenju RTV Slovenija zastopata direktorica
               televizije gospa Ljerka Bizilj in pa direktor radia Miha Lampret, ki ju lepo
               pozdravljam.</p>
               <p>Zdaj pa dajem besedo predstavniku predlagateljev nadzornega sveta RTV Slovenija.
               Izvolite gospod Peter Grašek.</p>
            </sp>
            <sp xml:id="SDT7-OZK-redna-18-2017-04-18.sp37">

               <speaker>PETER GRAŠEK:</speaker>

               <p>Hvala za besedo.</p>
               <p>Dober dan vsem skupaj.</p>
               <p>Zahvaljujem se za priložnost, da predstavim delovanje nadzornega sveta v letu 2016.
               Ne bom šel v podrobnosti, mislim, da imate v gradivih vse podrobnosti in sem odprt za
               vprašanja, bom dal samo glavne poudarke glede našega delovanja.</p>
               <p>Nadzorni svet RTV Slovenija je v letu 2016 deloval v okviru zakonskih in statutarnih
               pristojnosti in to predvsem, da zagotovi zakonitost in gospodarnost delovanja javnega
               zavoda. V nadzornem svetu so delovali tudi štirje odbori: za ekonomiko poslovanja, za
               kadrovsko-pravne zadeve, za trženje in za investicije. Vsi odbori so se sestajali
               pred sejami nadzornega sveta in pač podali svoje mnenje oziroma predlog sklepov.</p>
               <p>Nadzorni svet je imel v letu 2016 9 sej, vse so bile redne, vedno je bila
               zagotovljena sklepčnost. Delovanje nadzornega sveta v razmerju do RTV Slovenija je
               bilo neodvisno, zaznanih konfliktov interesov članov ni bilo zaznanih, tako da
               mislim, da je bilo tukaj vse v redu.</p>
               <p>Zelo smo se trudili, da delujemo glede na strukturo, ki jo ima, RTV Slovenija ima dva
               organa, nadzorni svet, programski svet, smo delovali vedno usklajeno s programskim
               svetom, predvsem z vzajemno prisotnostjo na sejah, predvsem predsednikov obeh
               organov.</p>
               <p>V letu 2016 je nadzorni svet tekoče spremljal poslovanje na podlagi trimesečnih
               rednih poročil vodstva. Vedno smo vztrajali na uravnoteženosti poslovanja in seveda
               realizaciji sprejetega programsko-poslovnega načrta. Ob polletju smo zaznali večja
               odstopanja, predvsem na prihodkovni strani iz naslova tržnih sredstev, konkretno iz
               prihodkov z naslova oglaševanja, zato smo zahtevali od vodstva, da sprejme vse
               potrebne ukrepe, da se do konca leta poslovni načrt realizira, kar je bilo tudi
               doseženo, s tem, da je bila malo spremenjena struktura prihodkov.</p>
               <p>V letu 2016 so bili ustvarjeni celotni prihodki v višini 124 milijonov 801 tisoč 320
               evrov, od tega je bilo 79,7 % javnih prihodkov, se pravi, tukaj je glavnina iz
               prispevka in pa nekaj drugih manjših virov, in 20,3 % tržnih prihodkov. Celotni
               odhodki so znašali 124 milijonov 741 tisoč 703 evrov in je bil končni rezultat
               pozitiven v višini 59 tisoč 617. Tukaj bi poudaril še to, da je sama javna dejavnost,
               ki jo določa Zakon o RTV Slovenija, je bila negativna, in sicer lahko bi rekli izguba
               18 milijonov 705 tisoč 577, medtem ko seštevek vseh tržnih dejavnosti je bil
               pozitiven, in sicer v višini 18 milijonov 765 tisoč 193 evrov in iz tega sledi ta
               pozitiven rezultat, ki sem ga prej omenil – 59 tisoč 617 evrov. Je pa res, in s tem
               je nadzorni svet porabil kar precej časa, da so posamezne tržne dejavnosti, ni vsaka
               tržna dejavnost pozitivna sama po sebi in to je bila ena izmed glavnih izraženih
               kritik vodstvu in vztrajanje na tem, da bi vsaj v prihodnjih letih dosegli to, da se
               izvajajo samo tržne dejavnosti, ki se pokrivajo, se pravi, ki ne generirajo izgub.
               Žal imamo v zavodu nekaj takih dejavnosti, kljub temu, da je zakon precej jasen, da
               se sme, Zakon o RTV Slovenija namreč določa, da se iz javnih sredstev ne sme<stage type="mag"/><stage>(nadaljevanje)</stage> dotirati tržnih dejavnosti
               in to se nam v nekaterih primerih, po mnenju nadzornega sveta, dogaja. Ampak to je
               zadeva, ki jo bomo skušali v letošnjem letu doreči, predvsem tolmačenje, kaj je
               tržna, kaj je javna dejavnost, so mnenja vodstva in nadzornega sveta malo v
               razkoraku.</p>
               <p>Poudaril bi samo glavne prihodke, ki so bili pod načrtovanimi. Izpad smo imeli glede
               na poslovni načrt na področju oglaševanja, prihodkov je bilo v letu 2016 1,6 milijona
               manj, kot je bilo načrtovano, in pa iz naslova finančnih prihodkov, manj je bilo 1,2
               milijona. Odhodki, ki so bili nad načrtovanimi, so bili iz naslova storitev, in sicer
               2,1 milijona evrov. </p>
               <p>Nadzorni svet se je tudi v teku delovanja seznanil s poročilom zunanjega revizorja
               REALINEA, ki je bilo brez pridržkov in ni bilo pisma vodstvu.</p>
               <p>Nadzorni svet je v sklopu svojega delovanja v letu 2016, v okviru svojih
               pristojnosti, vodstvu tudi dajal številna priporočila, predvsem, da se izvede projekt
               izračuna cene minute programa, se pravi, da se izračuna, kakšna je lastna cena. Ta
               projekt žal še ni zaključen, bomo kot nadzorni svet vztrajali, da se to izvede tekom
               letošnjega leta, da se pospeši delovanje ali pa postopki digitalizacije, da se
               uredijo avtorske pravice, to je eno od področij, ki vsako leto generira številne
               tožbe avtorjev, ker v preteklosti to področje ni bilo ustrezno urejeno. Potem
               naslednja zadeva, da se izdela katalog avdiovizualnega arhiva, predvsem
               digitaliziranega, potem, da se izdela normative vrednotenja dela, da se ustrezneje
               zavarujejo interesi RTV Slovenija pri koprodukcijskih delih in pa da se, to je tudi
               že bilo realizirano, naredi centralni register vseh pogodb na RTV Slovenija zaradi
               same preglednosti in sledljivosti zadev in medsebojnih obveznosti s partnerji.</p>
               <p>Ostajajo pa še številne naloge za to leto in prihodnja leta. Predvsem reševanje
               največjega problema in tveganja, se pravi nevzdržno ali pa vsaj dolgoročno nevzdržno
               visoki stroški dela, v strukturi vseh stroškov predstavljajo nekaj pod 60 %, 2 tisoč
               128 zaposlenih. Tukaj je seštevek zgodovine, ko so uprave v zadnjih, ne vem, 15 letih
               izigravale omejitve zaposlovanja na zavodu in so potem z delovršnimi pogodbami,
               honorarnimi sodelavci te pogodbe vlekle iz leta v leto, ti so pridobili… A, pardon!
               Ti so pridobili tudi status, da so se lahko zaposlili za nedoločen čas in v lanskem
               letu smo morali precej teh sodelavcev na podlagi pravnomočnih odločb tudi zaposlit in
               tudi en del finančnih naložb porabiti v ta namen. Predvsem pa zelo skrbno bdimo, da
               se ne bi nadaljevala taka praksa, ki praktično že ogroža izvedbo tistega, kar je
               glavno poslanstvo, se pravi program RTV Slovenija, se pravi previsoki stroški
               dela.</p>
               <p>Potem drugo področje, ki smo ga definirali kot pomemben strateški projekt za
               naslednja leta, je optimiranje poslovno-produkcijskih procesov, to bo tudi podlaga,
               če bo narejen in ko bo narejen za to, da se optimira to področje stroškov dela.</p>
               <p>Potem naslednja dela. Tudi prilagoditi strukturo zaposlenih današnjim potrebam. To je
               ena od težav, ker često enostavno v zavodu ni strukture kadrov,<stage type="mag"/><stage>(nadaljevanje)</stage> ki jih zavod rabi za pač produkcijo
               programov ali pa za izvedbo kakšnih nalog, po drugi strani ima pač to breme
               prevelikega števila zaposlenih. To bo povezano kar s precejšnjim in tudi verjetno
               finančnim naporom, ko se bo začelo izvajati. Potem povečati pač izkoristek vseh
               notranjih rezerv, ki definitivno obstajajo, in sicer na kadrovskem in na tehničnem
               področju resursov je precej, tukaj govorim predvsem na resurse, ki so razporejeni
               med, da poenostavim, med Ljubljano, Koprom in Mariborom. Često pač zaznava vodstvo
               pomanjkanje teh resursov, recimo, studia ali kaj podobnega v Ljubljani, po drugi
               strani je pa neizkoriščen ali pa zelo slabo izkoriščen tak resurs studia v Kopru ali
               pa v Mariboru in tukaj zaradi slabe ali pa često neobstoječe komunikacije, notranje,
               pač ne pride do aktiviranja teh resursov. Potem izvajanje le tržne dejavnosti, ki
               bojo pokrivale vse stroške, to sem že povedal. Zelo indikativno je, kot Nadzorni
               svet, zahtevamo ekonomiko, ali pa, ko smo zahtevali ekonomiko posameznih tržnih
               dejavnosti, da zelo tako nenavadno prikažejo samo variabilne stroške, ne pa fiksnih.
               Glavnina teh stroškov je pa seveda predvsem fiksnih, predvsem stroškov dela. In to
               gre od obeh orkestrov do dejavnosti, kot je založba kaset in plošč in podobo, to so
               vse pač notranje rezerve, ki bi jih pač po mnenju Nadzornega sveta morali aktivirati
               že zdavnaj. Potem prodaja oglasnega prostora, to je kar pomemben vir iz naslova tržne
               dejavnosti, vendar žal kljub kadrovsko, bi rekel, primerno ekipirani ekipi za prodajo
               oglasnega prostora, gre velik del, ali pa pretežen del, te prodaje preko agencij,
               preko posrednikov. Na ta račun praktično je RTV Slovenija prikrajšan za skoraj 6
               milijonov prihodkov, skozi popuste, ki se daje tem, konkretno 5,8 milijonov popustov
               v letu 2016, zato Nadzorni svet pač vztraja, da se pač v največji možni meri vrši
               direktna prodaja in to direktna prodaja, ki bo koordinirana med vsemi tremi, recimo,
               elementi RTV Slovenija, to se pravi televizije, radija in MMC. Žal je komunikacija
               neprimerna, da ne rečem, da sploh ne obstoja na tem področju. Zdaj smo začeli pač z
               zahtevo Nadzornega sveta, da imajo vsaj mesečne, tedenske kolege, da na nek način
               skoordinirajo svojo dejavnost in da grejo v bolj proaktivno in direktno prodajo h
               kupcem. Velika zadeva, ki smo jo dobili na mizo tam v drugi polovici lanskega leta,
               je projekt izgradnje Komenskega 5. To je nov, novičarski center ali medijski center,
               ki ga vodstvo pač predlaga. To je projekt, ki se vleče že od samega začetka, mislim
               6-7 let. To je ena od nalog, ki nas še čaka, pač presoja upravičenosti te
               investicije. Odbor za investicije je sicer dobil pač na zadnji seji pred mesecem dni
               sicer vsa ta, bi rekel, tehnična, na mizo vsa tehnična soglasja za to gradnjo. Vendar
               še vedno ostaja odprto vprašanje, vsaj kar zadeva mene in mislim, da kar nekaj članov
               Nadzornega sveta, ali to RTV Slovenija sploh potrebuje, in smo tudi v samem sklepu
               Nadzornega sveta postavili kot pogoj, poleg teh, bi rekel, tehničnih pogojev za
               izgradnjo, kakšni bodo procesi dela, katera tehnologija se bo uporabljala, kakšni
               bodo efekti, bi rekel, ekonomski, programski plusi. Mislim, da tudi Programski svet
               želi vsaj iz tega programskega vidika dobiti odgovor na to vprašanje. To je tem bolj
               pomembno zato, ker bo pomemben vir za to prodajo finančnih naložb, teh finančnih
               naložb v obliki delnic Eutelsata in obveznic<stage type="mag"/><stage>(nadaljevanje)</stage> Republike Slovenije je samo še 20 milijonov na
               današnji dan. V zadnjih desetih letih je bilo prodano skoraj 65, 64,5 milijona teh
               finančnih naložb. Je RTV Slovenija pač skozi leta prodala in s tem pač financirala
               tekoče poslovanje, nekaj tehničnih investicij. Vsakega po malo. Predvsem pa je s tem
               poskrbela, da se je vedno izšel rezultat poslovanja pozitivno in mi smo kot nadzorni
               svet za letošnje leto pač za poslovni načrt zahtevali in tudi poslovni načrt je tak,
               da mora pač vodstvo zagotoviti pozitivno poslovanje brez prodaje finančnih naložb. To
               je zadnja finančna naložba, ki jo RTV Slovenija ima in po mnenju pač mojem mnenju in
               večine članov nadzornega sveta je treba zelo skrbno razmisliti zakaj bo porabljena,
               predvsem pa ne za kakšne stene.</p>
               <p>Še ena naloga nas čaka – finalizacija strategije pač od letošnjega leta do leta 2021.
               Programski svet je to že sprejel, nadzorni svet pa želi, da je dopolnjena tudi z
               merljivimi finančnimi pokazatelji, da bomo lahko pač spremljali izvajanje te
               strategije in to bo pač zdaj tekom letošnjega leta izvršeno.</p>
               <p>Evo, toliko na kratko. Sem pa na razpolago za vsa vprašanja.</p>
            </sp>
            <sp xml:id="SDT7-OZK-redna-18-2017-04-18.sp38">

               <speaker>PREDSEDNIK DR. DRAGAN MATIĆ:</speaker>

               <p>Hvala za izčrpno in jedrnato predstavitev.</p>
               <p>Zdaj pa dajem besedo predstavnikom Javnega zavoda RTV Slovenija. Gospa Bizilj, želite
               vi ali gospod Lampreht? Ne želite. Kasneje? V redu. Velja. V razpravi.</p>
               <p>Zdaj pa sprašujem gospoda predsednika Programskega sveta RTV Slovenija, gospoda
               Mirana Zupaniča. On želi besedo. Izvolite.</p>
            </sp>
            <sp xml:id="SDT7-OZK-redna-18-2017-04-18.sp39">

               <speaker>MIRAN ZUPANIČ:</speaker>

               <p>Hvala za besedo gospod predsednik.</p>
               <p>Lep pozdrav vsem skupaj.</p>
               <p>Ni sicer neposredno na dnevnem redu ampak vendarle bi vas želel na kratko seznaniti
               tudi z delom Programskega sveta RTV Slovenije v letu 2016, da boste imeli bolj
               celovito sliko.</p>
               <p>V letu 2016 se je Programski svet sestal na 12 sejah in sicer 11 rednih in eni
               izredni, ob tem pa so vseskozi delovala tudi njegova delovna telesa, o čemer bom
               poročal v nadaljevanju. V teku leta se je sestava sveta delno spremenila. Najprej je
               vstopila ena članica, nadomestila je Petro Ložar. Potem pa se je 15. 5. iztekel
               mandat osmim članom sveta in novi člani sveta smo nastopili potem dan kasneje. Osem
               skupaj nas je torej bilo. Namesto dr. Mitja Ještulerja, ki mu je mandat potekel, sem
               bil 6. 6. za predsednika Programskega sveta izvoljen Miran Zupanič.</p>
               <p>Spremenjena sestava je v delu sveta vnesla novo dinamiko, kar se je v nadaljevanju
               pokazalo v povečanem obsegu dejavnosti ter ustanovitvi novih delovnih teles. Ob že
               uveljavljenih komisijah in odborih, ne bom jih našteval, ker jih je veliko, je svet
               ustanovil vrsto novih delovnih teles.</p>
               <p>Najprej Komisijo za pripravo sprememb Poslovnika Programskega sveta. S posodobitvijo
               Poslovnika smo povečali učinkovitost delovanja, saj je 29 članski organ ogromen
               korpus, ki lahko brez natančnih in dosledno izvajanih pravil hitro postane
               neoperativen. Svet je sprejel tudi časovnico svojih aktivnosti v katero je kot novo
               obliko delovanja vključil tematske konference in panele. Ustanovili smo Komisijo za
               regionalne programske vsebine. Svet je sklenil nameniti večjo pozornost
               programiranju, produkciji in distribuciji regionalnih vsebin tudi z ustanovitvijo
               specializirane komisije.</p>
               <p>Naprej smo ustanovili Komisijo za pripravo pripomb na strategijo razvoja medijev v
               Republiki Sloveniji do leta 2024, da bi se svet ažurno odzival na nastanek
               sistemskega dokumenta, ki dolgoročno pozicionira nacionalno radio televizijo v
               medijskem prostoru, smo ustanovili posebno komisijo. Žal je Ministrstvo za kulturo,
               ki strategijo pripravlja zaobšlo večino naših predlogov, vključno s pozivom, da je
               jeseni predstavljen osnutek posreduje v javno razpravo. Potem smo ustanovili oziroma
               tako začasno delovno telo – Komisijo za spremembe pravilnika o delovanju varuha
               pravic gledalcem in poslušalcem v sodelovanju z vodstvom zavoda smo dopolnili
               pravilnik, dorekli nekaj pravnih praznin ter nesli zahtevo in obseg programskega
               časa, ki so ga posamezni mediji RTV Slovenija dolžni zagotoviti varuhu, da bo lahko
               predstavljal svoje delo in ugotovitve uporabnikom.</p>
               <p>Naprej smo ustanovili Komisijo za pripravo razpisne dokumentacije za izbor
               generalnega direktorja, ki je pripravila besedilo javnega razpisa za izbor
               generalnega direktorja in potem razpisno komisijo za izvedbo razpisnega postopka, ki
               je svoje delo opravila <stage type="mag"/><stage>(nadaljevanje)</stage>
               v januarju. Razpis se žal ni uspešno zaključil in smo zdaj ravno pred finalom
               naslednjega kroga.</p>
               <p>Potem smo pa naprej ustanovili Komisijo za pripravo izhodišč programsko-poslovnega
               načrta 2018. Ob sprejemanju programsko-poslovnega načrta za leto 2017 se je pokazala
               vrsta nedorečenosti v nujnih elementih načrta. Komisija v sodelovanju z vodstvom
               zavoda pripravlja poročilo v katerega bo vključila programske smernice in obvezne
               vsebine programsko-poslovnega načrta za leto 2018.</p>
               <p>Ustanovili smo tudi delovno skupino za metodologijo programskega nadzora. Skupina je
               bila ustanovljena na podlagi spoznanja, da je svet v normativnem in posledično
               funkcionalnem precepu, saj po zakonu, citiram "obravnava pripombe in predloge
               gledalcev in poslušalcev programa RTV Slovenija ter se do njih opredeli. Pri
               določanju programske politike in pri utemeljenih primerih da navodila generalnemu
               direktorju glede sprememb, ki morajo biti uvedene v program." Konec citata. To je
               torej 16. člen Zakona o RTV Slovenija, pri izvajanju nadzorstvene funkcije je Svet
               dolžan spoštovati avtonomijo ustvarjalcev. Spet citiram: "Uredniki, novinarji in
               drugi programski ustvarjalci so v okviru programske zasnove in stanovskega kodeksa
               pri svojem delu neodvisni in samostojni." Člen 39, drugi odstavek Statuta RTV
               Slovenija. Se pravi delovna skupina ima nalogo, da skupaj z vodstvom zavoda,
               zaposlenimi ter varuhom pravic gledalcev in poslušalcev pripravi predlog načel in
               metodologije, s katerim bo Programski svet lahko udejanjil svoje z zakonom predpisane
               naloge ne da bi hkrati posegal v avtonomijo ustvarjalcev.</p>
               <p>Naprej, leto 2016 je bilo obdobje velike kadrovske negotovosti, saj je Višje delovno
               sodišče in socialno sodišče razveljavilo sklep Programskega sveta z dne 10. 9. 2014 o
               imenovanju Marka Fillija za generalnega direktorja. Svet je 9. 5. 2016 za vršilca
               dolžnosti generalnega direktorja imenoval gospoda Fillija za obdobje največ enega
               leta. Dodatno pa je skozi vse leto situacijo zapletal nejasen položaj dr. Nataše Pirc
               Musar v teh sodnih postopkih, ki jih je sprožala zoper RTV Slovenija.</p>
               <p>Statut RTV Slovenija opredeljuje v 11. členu Programski svet kot vodilni organ zavoda
               kar zadeva programsko politiko. Skladno s pristojnostmi je Svet spremljal izvajanje
               programsko-produkcijskega načrta za leto 2016 ter sodeloval pri pripravi načrta za
               leto 2017. Že pri pripravi izhodišč načrta za leto 2017 je Svet naletel na vrsto
               nedorečenosti v zvezi s tem in v zvezi s tem naložil vodstvu RTV Slovenija, da v
               osnutek načrta vključi analizo stanja s ključnimi kazalniki kakovosti ter s posebnim
               poudarkom na analizah ciljnih publik, zlasti mlajših. Dosežene rezultate v primerjavi
               s konkurenco, finančne kadrovske in organizacijske omejitve, ki bodo vplivale na
               vsebino programa za leto 2017, ter ukrepe za zmanjšanje učinka teh omejitev. Temeljne
               razvojne cilje po katerih se bo ravnala RTV Slovenija kot celota ter ukrepe za
               njihovo realizacijo. Kazalnike s katerimi bo RTV Slovenija redno spremljala in merila
               učinkovitost ukrepov za realizacijo temeljnih razvojnih ciljev v letu 2017. Vsebine,
               ki bodo krepile programske in kadrovske sinergije znotraj sistema nacionalne
               radio-televizije in pričakovali smo, izrazili smo pričakovanja, da bodo te vsebine
               posebej izpostavljene v programsko-poslovnem načrtu za leto 2017. Ker so nekatere
               zahteve v postopku sprejemanja programsko-produkcijskega načrta za leto 2017 ostale
               neizpolnjene, je Svet ustanovil to že prej imenovano Komisijo za pripravo izhodišč
               programsko-poslovnega načrta za leto 2018. Programski Svet je obravnaval tudi
               strateško operativni načrt RTV Slovenija 2017 – 2021 in predlagal, da ga
               pripravljavci dopolnijo in potem po dopolnitvah je dal pozitivno mnenje, kajti končno
               odločitev bo potem sprejemal, kot je že povedal predhodni govornik, nadzorni
               svet.</p>
               <p>Programski svet je obravnaval poročilo varuha pravic gledalcev za leto 2015. Varuh je
               v Svetu 2016 predložil eno negativno mnenje ter več kot enkrat opozarjal, da pogosto
               deluje v praznini in da zavod ne omogoča zadostnega pojavljanja v lastnih programih.
               V zvezi s tem je Svet vodstvu zavoda naložil, da v dogovoru z varuhom v roku 14 dni
               pripravi letni terminski načrt pojavljanja varuha v medijih RTV Slovenija. Zdaj
               kolikor je meni znano ta terminski načrt ni bil realiziran.</p>
               <p>Svet je 28. 11. 2016 sprejel odstop mag. Lada Ambrožiča s funkcije varuha pravic
               gledalcev in poslušalcev. Ta odstop je vstopil v veljavo 15. 1. 2017. Tu še enkrat
               moram izpostaviti, da vezano na pripombe gledalcev in poslušalcev, se je Programski
               svet večkrat soočil z nejasno mejo, ki njegovo nadzorstveno funkcijo loči od
               avtonomije ustvarjalcev programskih vsebin. Svet je bil v preteklosti večkrat deležen
               očitkov, da v razpravah <stage type="mag"/><stage>(nadaljevanje)</stage> pregloboko posega v avtonomijo ustvarjalcev, čeprav se je
               skladno s svojimi pristojnostmi dolžan odzivati na pobude uporabnikov ter odpirati
               razprave, ki bi lahko problematizirale konkretne programske vsebine. Da bi meja med
               dolžnim nadzorom in nedopustnimi posegi v avtonomijo jasneje zarisali, je torej
               programski svet imenoval že prej imenovano delovno skupino.</p>
               <p>Programski svet je posebno pozornost namenil pobudam za izboljšanje dostopnosti
               programskih vsebin senzornim invalidom ter v zvezi s tem izvedel tudi tematsko
               konferenco. Mislim, da smo člani programskega sveta svoje naloge opravljali
               proaktivno, konstruktivno in odgovorno. Med nami je vseskozi vladal pozitiven in
               dialoški duh ter prepričanje, da moramo skupaj iskati rešitve, ki bodo v dobro
               nacionalne radio-televizije in vseh uporabnikov njenih programskih vsebin. Pri tem
               smo izhajali iz prepričanja, da mora biti RTV Slovenija kot javni zavod posebnega
               kulturnega in nacionalnega pomena v službi vseh državljanov in celotne skupnosti ter
               zato zavarovana pred strankarskim in zasebno-interesnim polaščanjem.</p>
               <p>Hvala. Tukaj končam. Sem pa seveda na voljo še za komentarje oziroma vprašanja.</p>
            </sp>
            <sp xml:id="SDT7-OZK-redna-18-2017-04-18.sp40">

               <speaker>PREDSEDNIK DR. DRAGAN MATIĆ:</speaker>

               <p>Besedo podajam direktorici RTV Slovenija, Ljerki Bizilj.</p>
            </sp>
            <sp xml:id="SDT7-OZK-redna-18-2017-04-18.sp41">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Vsa vse lepo pozdravljam. Bom vseeno dva stavka izkoristila, če je že ta priložnost,
               ker nismo ravno programsko na dnevnem redu ampak z drugimi zadevami. Namreč,
               generalni direktor je žal bolan tako da je morda priložnost vendarle za uporabiti, da
               vas spomnimo, glede na to, da pripravljate novo strategijo in morda tudi zakonodajo,
               da je RTV Slovenija poleg STA edina institucija, ki še ni zasebna v Sloveniji, da ima
               Slovenija 2 milijona ljudi in da ni tako nepomembno, da imamo javni sektor, da imamo
               javni servis, da imamo nacionalno radio-televizijo.</p>
               <p>Imamo pa zelo veliko težav pri tem, da smo del javnega sektorja. Tu bi bilo treba
               domisliti, že ravno zdaj, ko so se dogajale različne stvari, ko gre za dvig plač, ko
               gre za neke dodatne pravice, ko gre za neke spremembe, seveda vse druge institucije
               pridobijo sredstva iz proračuna. Pri nas gre vse na račun RTV prispevka, ki se že
               dolga leta ni spremenil in tudi na račun oglaševanja, ki pa veste, da v tem
               konkurenčnem boju ni tako preprosto priti do njega. Kajti nacionalna radio in
               televizija morata pravzaprav biti kredibilna in hkrati zanimiva. To pa ni enostavno.
               Mi ne moremo ratinga dosegati, pritegniti gledalce z nekimi nizkimi vsebinami. Žal pa
               so te najbolj privlačne. Oglaševanje pa je odvisno od ratingov.</p>
               <p>Zato bi nekako apelirala na vas, da se razmisli ali so možne neke specifike, ko se
               pripravlja Zakon o RTV ali medijska strategija, da bi vendarle na nek način ne bili
               potem ujetniki teh tržnih, trga dela, ujetniki zadev, ki v neko ustvarjalno hišo ne
               sodijo. Mi pravzaprav smo hermetično kadrovsko ta trenutek skoraj da zaprti, ob tem,
               da moramo 20 % predvajanega programa dati zunanjim producentom, da ne moremo osvežiti
               programa, da smo ljudje, ki 40 let delamo in da vsak, ki pri enem projektu sodeluje
               skorajda, da ga moramo že zaposliti. To pomeni, da ima tri mesece delo, potem pa pol
               leta ne. Torej zakaj imamo potem sploh statuse, neke espeje, svobodne novinarje,
               kulturne delavce, dajmo to obdavčiti dodatno, nas zavežite ali ne vem kaj vse, da
               bomo potem te kvalitetne ljudi s trga lahko angažirali za neko določeno krajše
               obdobje, jih takrat dobro plačali, da bodo preživeli in jih ne zaposlili za 40 let.
               Če zelo poenostavim, zadeva je zelo problematična. Najbrž pa nismo edini. Najbrž
               imajo gledališča zelo podobne težave na primer. Še kdo. Tako da tu mislim, da je
               potrebna neka sprememba. V zadnjih dveh letih, vsaj kar televizijo zadeva, smo zelo
               racionalizirali stroške dela. Imeli smo lani nižji oglaševalski prihodek pa smo na
               račun <stage type="mag"/><stage>(nadaljevanje)</stage> amortizacije in
               stroškov dela nekako nadomestili ta izpad. Na tem področju smo tudi zelo veliko
               naredili kar zadeva oglaševanja in za letos za enkrat zelo dobro kaže. Ampak vseeno,
               s tem ne moremo reševati nacionalne radio-televizije. 12,75 evra, saj je kdaj
               pripomba ampak saj veste, za ta denar, če zelo poenostavim, pa ne zamerite mi, ampak
               vseeno dva otroka pa odrasel človek v kino ne moreta iti enkrat, na primer. Ampak ne
               računamo, da se bo to ne vem kako spremenilo. Pač tako to je in se skušamo
               racionalizirati ampak nekatere stvari bo pa treba prilagoditi, da bomo lahko
               funkcionirali, da bomo lahko kvalitetni, da ne bomo rutinski, da ne bomo se ubadali
               neprestano z nekimi zadevami, ki pač v neko ustvarjalno hišo ne sodijo.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp42">

               <speaker>PREDSEDNIK DR. DRAGAN MATIĆ:</speaker>

               <p>Besedo dajem direktorju radia, Mihi Lamprehtu.</p>
            </sp>
            <sp xml:id="SDT7-OZK-redna-18-2017-04-18.sp43">

               <speaker>MIHA LAMPREHT:</speaker>

               <p>Lepo pozdravljeni.</p>
               <p>Lepa hvala za besedo.</p>
               <p>Seveda, moji kolegi, kolegice, redno zaposlenih, honorarni sodelavci smo tukaj z enim
               samim namenom in poslanstvom, da ustvarjamo kakovostne vsebine. Seveda morajo biti te
               vsebine raznolike, morajo biti kot rečeno presežne kakovosti in seveda zagovarjamo
               načela, da so te naše vsebine univerzalno dostopne plačnikom RTV prispevka in seveda
               ne samo linearno, pač pa tudi nelinearno. Dandanes je prihodnost se je že danes
               začela, mi moramo vsebine ponujati, bom rekel, na različnih platformah in seveda
               različno strukturiranim javnostim. Kdo bo ujel mlade javnosti, to je veliko vprašanje
               in s tem se moramo vsi ukvarjati.</p>
               <p>Jaz bi samo, ne bi ponavljal stvari, ki so vam zelo dobro znane. Verjamem, da večina
               vas še vedno dnevno posluša javni radijski program. Seveda moram pa povedati, da mi
               delujemo skladno s sprejetim programsko-poslovnim načrtom, ki ga potrdita oba, bom
               rekel, organa, bom rekel nadzora in pa upravljanja, se pravi programski in pa
               nadzorni svet.</p>
               <p>Za enkrat moram reči, da Radio Slovenija še vedno ohranja petinski delež znotraj bom
               rekel poslušalcev na slovenskem, da imamo seveda paleto komercialnih in regionalnih
               radijskih postaj ampak glejte, nedavna študija ene od fakultet je ugotovila, da je
               radio še vedno med najbolj kredibilnimi, če ne celo najbolj kredibilen, se pravi
               zaupanja vreden medij znotraj slovenske medijske scene. Seveda in samo na ta način s
               kredibilnimi vsebinami lahko seveda stojimo pred javnostjo, do nje pa moramo biti
               odprti, moramo širiti dialoški prostor in nenazadnje mi moramo povezovati slovensko
               skupnost s kakovostnimi, presežnimi vsebinami, ki so pripravljene za različno
               segmentirane javnosti. Mi o vseh teh zadevah tudi intenzivno in tudi ni nujno, da se
               vedno o njih strinjamo, tako na bom rekel programskem svetu s pristojnimi komisijami
               in odbori in seveda tudi na nadzornem svetu. Lahko zagotovim, da se globoko zavedamo,
               da mora biti trošenje davkoplačevalskega denarja, kar seveda RTV prispevek je, saj to
               bom rekel posredna dajatev in tukaj ne more biti nobenega dvoma. Transparentno,
               zakonito trošenje davkoplačevalskega denarja in seveda tudi upoštevaje dejstvo, da
               lahko prelivamo iz tržne dejavnosti za javno službo, nikakor pa ne iz javne službe
               skladno s sodili v tržno dejavnost. Radio kot tak, glejte, bom pa še to povedal, na
               radiu je 317 zaposlenih. Mi smo v lanskem letu zaposlili 31 ljudi, od tega pa je 29
               ljudi šlo v pokoj. Se pravi realno gledano plus 6 zaposlitev. In seveda jaz se
               strinjam tukaj, mi smo primerljivi bom rekel s primerljivimi državami in z javnimi
               radii znotraj Evropske zveze radio-televizijskih postaj. Se pa strinjam, da je
               potrebno narediti več na stroških dela, da bomo bolj primerljivi recimo s sosednjo
               ORF in da moramo vse narediti, da bomo naredili optimizacijo delovnih procesov. Lahko
               pa hkrati povem, da radio na Tavčarjevi 17 ima zelo jasno profilirane programe, jasno
               določeno in predvidljivo programsko shemo, da je popolnoma jasno kakšna je naloga in
               poslanstvo prvega informativnega, Vala 202 in pa presežnega <stage type="mag"/><stage>(nadaljevanje)</stage> kulturno-umetniškega programa kot je
               program ARS. Hkrati pa tudi kolegi v Kopru in pa Mariboru tvorijo tisto jedro
               kolektivnega dopisništva, da dandanes v bistvu ne moremo tekmovati na področju
               globalizacije novic ampak lahko v naše domove prinesemo dodano programsko vrednost
               zlasti s tem koloritom regionalnih novic, ki jih drugi ne pokrivajo. In zato seveda,
               jaz sem prej z veseljem poslušal kolega Veselinoviča iz STA. Tudi mi si prizadevamo,
               da ne bi ukinili nobenega, bom rekel, lokalnega dopisništva. Zato, ker slovenska
               javnosti naši poslušalci porabniki storitev pričakujejo ustrezne informacije, seveda
               tudi bom rekel kdaj pa kdaj skozi čudno označeno optiko, bom rekel, teh regionalnih
               novic. Za enkrat smo tukaj še vedno uspešni in imamo osnovnih šest osrednjih
               informativnih oddaj in pa seveda tudi 33 drobnih poročil, tako da mislim, da smo
               edina ustanova, ki na pol ure pokriva relevantno dogajanje in ga poskuša tudi po
               najboljši volji analizirati.</p>
               <p>Jaz bi na tej točki končal. Bi pa še povedal, da smo edini znotraj RTV Slovenija, ki
               smo s tržnimi prihodki v lanskem letu naredili plus 13 % od plana. Seveda pridobivamo
               tudi in poskušamo si pridobivati tudi sredstva znotraj bom rekel Evropskega
               parlamenta in seveda tudi znotraj razvojnega sklada Evropske radio-televizijske
               zveze. Jaz moram reči, je pa res, ko racionaliziramo, mi se vendarle moramo zavedati,
               ljudje ustvarjajo program. Ob vsej digitalizaciji in vseh teh, bom rekel, dobrinah,
               ki omogočajo uspešnejše poslovanje javnih radio-televizij, stroji nikoli ne bodo
               ustvarjali presežnih vsebin in jaz še vendarle mislim, ja potrebna je pozitivna
               selekcija in ljudje, zaposleni seveda niso strošek ampak so v bistvu premoženje. Na
               tej točki bi se ustavil, sem pa seveda na razpolago za kakršnekoli pomisleke ali pa
               dodatna, tudi neprijetna vprašanja.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp44">

               <speaker>PREDSEDNIK DR. DRAGAN MATIĆ:</speaker>

               <p>Besedo ima minister za kulturo, Anton Peršak.</p>
            </sp>
            <sp xml:id="SDT7-OZK-redna-18-2017-04-18.sp45">

               <speaker>ANTON PERŠAK:</speaker>

               <p>Hvala.</p>
               <p>Zdaj, jaz ne dvomim, da je poročilo kot poročilo seveda sestavljeno v skladu s
               pričakovanji, z zakonom in da je verodostojno. Smo pa že iz povzetka poročila, ki ga
               je podal gospod predsednik Grašek, videli, da ostajajo neka določena vprašanja, s
               katerimi se tudi nadzorni svet sooča kot s problemi, kot s problemi in ki terjajo nek
               dodatni razmislek in tako seveda v samem nadzornem svetu v prihodnje na RTV v celoti
               in seveda tudi v odnosu naj bo ministrstva in Državnega zbora v zvezi do RTV. Štiri,
               mogoče štiri teme bi izpostavil, ki se mi zdijo zelo pomembne in so nekako povezane s
               tem kar bi imenovali, zveni seveda tako malo visoko leteče, poslanstvo javne RTV in
               njena naloga.</p>
               <p>Prva je bilo omenjeno, je tudi gospod Grašek izpostavil, vprašanje cene programa
               oziroma minute programa. Seveda ne gre samo za ceno. Jaz mislim, da je to ceno
               relativno lahko izračunati, če jemljemo program kot celoto. Ampak javna RTV ima
               seveda veliko nalog, ki izhajajo iz njenega statusa in mora zagotavljati določene
               komponente programov, ki niso samo informativne in niso primerljive s tem kar delajo
               drugi mediji. Gre zato, da imamo na javni RTV in moramo imeti otroški program,
               mladinski program, izobraževalne programe, kulturne programe, poljudno-znanstvene
               programe, potem informativne in druge programe za vseh vrst manjšine – od senzorno
               oviranih do narodnih manjšin, narodnosti, pripadnikov različnih narodnosti, ki živijo
               v Sloveniji do verskih programov. In jaz mislim, da mi moramo na nek način prej kot
               slej vedeti <stage type="mag"/><stage>(nadaljevanje)</stage> pravzaprav
               za več ali manj vsakega od teh, vsako od teh komponent programskih, koliko je njena
               neka optimalna cena, zaradi tega, ker je na nek način stvar zakona v RTV, da tudi
               neko razmerje zdaj tem temi programi izpostavi. Jaz mislim, da to razmerje danes ni
               tako kot je bilo nekoč in tudi če mi danes govorimo o tem, da je treba vsaj takšno
               razmerje ohraniti, kot je recimo danes, nekateri to razumejo kot da se želi RTV
               naložiti neke dodatne obveznosti, pa ne gre za to. Rad bi rekel, da 92, 93 milijonov,
               kot jih predstavlja, čeprav vem, prispevek, ni malo denarja. Če primerjamo to, to je
               praktično v primerjavi s proračunom celega ministrstva za kulturo, je to blizu, tam
               55, 60 %, če prištejemo še proračun, vse proračune v občini za kulturo, je to manj
               kot trikratnik tega prispevka. To pomeni, da za teh 92, 93 milijonov, če govorimo
               zdaj o tistem delu programa, ki je namenjen, ki je javen, ki izpolnjuje javno
               funkcijo, da ta pričakovanja verjetno opravičeno so vendarle, kako bi rekel,
               relativno velika. Jaz, pa ne samo jaz, ministrstvo v celoti, seveda trdimo, da je RTV
               ne samo, čeprav je to njena zelo pomembna funkcija, ključni informativni medij ob
               tem, da se vsi več ali manj vsi ostali mediji bolj ali manj komercializirajo, da pa
               je hkrati tudi pravzaprav največji kulturni javni zavod in še edini pravzaprav javni
               zavod, ki skrbi za določene komponente, programske, za katere nihče drug ne skrbi. In
               to je smisel javne RTV. S tega vidika je seveda dobrodošlo po eni strani to, da se
               javna RTV, da si pomaga tudi s tržnimi programi, mislim da je to treba v prihodnje
               celo še bolj omogočiti kot jo je mogoče omogočeno zdaj, ko vem, da obstajajo zakonske
               ovire, da bi lahko nekatere programe uvedla, ki jih je želela. Po drugi strani pa
               mora biti izjemno eklatantno jasno kaj je tržno kaj je javno. Danes je seveda ta,
               vsaj jaz moram reči, doživljam to velikokrat, ni jasno. Ali je mogoče šteti nek
               program, neko oddajo v en del, da tako rečem ali v drug. Pa ne samo zaradi tega, ker
               je prekinjeno z oglasi, ampak tudi zardi preprosto naravnanosti, kakršna je.</p>
               <p>Drug problem pa je, gospod Grašek je opozarjal na to, da ni čisto jasno pri nekaterih
               dejavnosti, v kolikšnem delu so te dejavnosti tržne v kolikšnem so javne. Včasih je
               občutek pri nekaterih stvareh, da se sicer reče, da je nek del dejavnosti, naj bo to
               orkester, naj bo to založba, kakorkoli, da je javen, drugi del tržen, ampak ta tržni
               del je ocenjen zelo nizko, recimo, na nekaj odstotkov. V resnici je pa občutek, da je
               obseg tega tržnega dela dejavnosti pa neprimerno večji v resnici. Tako, da se mi zdi,
               da je to zelo dobro, da bi se to na nek način razčistilo in jasno ugotovilo. Seveda
               na to kar je posredno opozarjala <stage type="mag"/>
               <stage>(nadaljevanje)</stage> gospa direktorica, po eni strani je, seveda, RTV tepe, čeprav
               verjamem, da marsikomu to ustreza, da so zaposleni na RTV javni uslužbenci in
               verjamem, da to povzroča določene težave, pa ne samo RTV, povzroča jih tudi drugim
               zavodom na področju kulture. Ker potem pač ljudje rečejo, okej, če smo javni
               uslužbenci in če ni pomembno, kako dobro delamo, ampak koliko let smo v službi, potem
               bomo pač se obnašali tako, temu primerno. In je to neka dilema, ki jo je gotovo treba
               v prihodnje razčistiti. Hkrati, s tem bi pravzaprav končal, je pa tudi to res, da RTV
               v marsičem nekako ujetnica neke zgodovine, nekih zgodovinskih… Če vzamem samo primer,
               že tudi gospod predsednik / nerazumljivo/, ki je izpostavil problem regionalnih
               centrov. To so zelo velike kapacitete po eni strani. Jaz seveda nikakor ne želim
               polemizirati s tem, kar je bilo rečeno, o tem, da RTV si prizadeva posredovati
               vsebine, ki so regionalnega ali pa lokalnega izvora. Vprašanje pa je ali gledanost
               tega, kar proizvajajo ta regionalna centra zgolj za svoje okolje opravičuje
               pravzaprav to. To je / nerazumljivo/ Jaz absolutno vem in mislim, da moramo
               spoštovati to, kar nam nalagajo konvencije o manjšinskih programih, ampak govorimo o
               programu in obsegu programa. Ne govorimo pa nujno o tem, kje je ta program narejen in
               kdo ga dela. Se mi zdi, da je na teh točkah treba v prihodnje malo boljše razmisliti,
               kako zagotoviti, kot pravim obseg in vsebine, ki so jih je RTV dolžna proizvajati, da
               tako rečem, ustvarjati, pa hkrati ne biti sužnji neke situacije, ki povzroča velike
               stroške za vprašanja ali za ustrezen način. Se mi zdi, da to so neke stvari, o
               katerih moramo, gotovo jih je še veliko več, da ne bo pomote, ampak to so neke točke
               o katerih kaže razmišljati. Hvala.</p>
            </sp>
            <sp xml:id="SDT7-OZK-redna-18-2017-04-18.sp46">

               <speaker>PREDSEDNIK DR. DRAGAN MATIĆ:</speaker>

               <p>Besedo ima predstavnik Državnega sveta gospod Horvat.</p>
            </sp>
            <sp xml:id="SDT7-OZK-redna-18-2017-04-18.sp47">

               <speaker>MAG. TOMAŽ HORVAT:</speaker>

               <p>Hvala za besedo.Komisija Državnega sveta za kulturo, znanost, šolstvo in šport se je
               s poročilom seznanila. Predsednik / nerazumljivo/ sveta je izpostavil pomen stalne in
               odprte komunikacije med nadzornim svetom, programskim svetom in generalnim
               direktorjem Radiotelevizija Slovenija v prid učinkovitemu vodenju zavoda, kar v
               Državnem svetu oziroma komisiji podpiramo. Po poročilu nadzornega sveta je bil
               finančni načrt za leto 2016 realiziran v celoti. Glavni finančni projekt 2016 je
               predstavljala finančna sanacija več kot desetletje trajajočega stanja na kadrovskem
               področju glede nedovoljenega zaposlovanja honorarnih sodelavcev z izpolnjenimi
               zaposlitvenimi pogoji, ki je moral zavod na podlagi sodnih odločb zaposliti za
               nedoločen čas. Nadzorni svet je pri pregledu poslovanja ugotovil, da je glede
               zmanjševanja stroškov še kar nekaj rezerve, zlasti pri visokem deležu stroškov dela,
               ki predstavlja kar 57% v strukturi vseh stroškov. Nujno je optimizirati razmerje med
               deležem stroškov iz dela in uresničevanjem poslanstva zavoda. V prihodnje je nujno
               optimizirati poslovno produkcijske procese, notranjo in zunanjo komunikacijo,
               politiko nagrajevanja zaposlenih, motivacija je po besedah prisotnih na seji komisije
               za delo zelo nizka, tehnične <stage type="mag"/><stage>(nadaljevanje)</stage> in kadrovske organizacijske vire in povečati delež
               neposredne prodaje oglaševalskega prostora. Pridobivanje sponzorjev je še posebej
               velik problem, ker ti zlasti upoštevajo merjenje gledanosti pretežno komercialnih
               oddaj, ki so osredotočen predvsem na mlajšo generacijo. Komisija se je v tem smislu
               seznanila še z delom programskega sveta. Uvedene so bile nekatere spremembe predvsem
               glede učinkovitejše organizacije dela sveta in prednostnih nalog, ki so med drugim
               sodelovanje pri pripravi medijske strategije več pozornosti programiranju, produkciji
               in distribuiranju regionalnih vsebin.</p>
               <p>Predsednik Programskega sveta je izpostavil pomen vloge sveta kot odločevalca o
               politikah in ukrepih ter ustreznega sorazmerja med programskim nadzorom oziroma
               programskimi standardi in raznovrstnostjo ter avtonomijo ustvarjalcev kjer prihaja do
               različnih gledanj. Komisija se strinja, da mora vodstvo v okviru svojih pristojnosti
               delovati učinkovito s ciljem, da Radiotelevizija Slovenija programsko uresniči svoje
               poslanstvo nacionalne hiše in nemoteno, z visokimi standardi kakovosti izvajajo javno
               službo kot to določa zakon. Vodstvo mora biti pri tem posebej pozorno na status
               zavoda s posebnim kulturnim in nacionalnim pomenom zlasti zaradi vpliva trženjskih
               zakonitosti, ki vplivajo na medij. Radiotelevizija mora za to svojo lastno tržno
               dejavnost, ki povečuje raznolikost vsebin razvijati znotraj nacionalno programskih
               standardov.</p>
               <p>Komisija izpostavlja, da so nekatera nacionalno pomembna področja deloma prezrta. Med
               njimi so zlasti znanost, kultura in šport, ki so nacionalni promotorji ter jedro
               ustvarjanja nacionalne identitete in samospoštovanja. Člani komisije se zavedajo, da
               je zlasti nacionalni šport del globalno finančno zahtevane distribucije, ki je
               majhnim medijskim hišam težko dosegljiva, lokalna tekmovanja pa so zaradi manjše
               gledanosti nezanimive za sponzorje. Menimo, da bi se morala Radiotelevizija več
               povezovati z nacionalnimi institucijami, ki so odgovorne za razvoj omenjenih področij
               in prav tako zainteresirane za promocijo svojih dejavnosti. Komisija ugotavlja
               napredek pri uresničevanju tretjega člena Zakona o Radioteleviziji Slovenije glede
               celovitosti informiranja o delu Državnega sveta, s čimer se izboljšuje raznovrstnost
               obveščanja državljanov s stališči z različnih strokovnih področij in iz lokalnega
               okolja.</p>
               <p>Komisija je ocenila, da si vodstvo in programska uredništva premalo prizadevajo za
               sorazmernost poročanja o dejavnosti celotnega parlamenta, zaradi česar gledalci in
               poslušalci niso celovito obveščeni o različnih vidikih problematike, ki se rešujejo
               ali zapleta med spreminjanjem zakonodaje. Komisija se navezuje na stališče in ocene
               vodstva, nadzornega in programskega sveta, da s svojim poslanstvom Radiotelevizija
               Slovenija družbo povezuje in bogati, zato mora biti bolj odprta javnosti, s
               preglednejšo programsko politiko, z jasno opredeljenimi programskimi in finančnimi
               prioritetami ter s kadrovsko vizijo, pri čemer visoki standardi utrjujejo kakovost
               javne službe.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp48">

               <speaker>PREDSEDNIK DR. DRAGAN MATIĆ:</speaker>

               <p>Gospa Bizilj je želela dopolniti svoje stališče. Izvolite.</p>
            </sp>
            <sp xml:id="SDT7-OZK-redna-18-2017-04-18.sp49">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Samo to sem želela povedati, da cena minute, ki ste jo omenili, predsednik Nadzornega
               sveta in minister, televizija ima ceno minute izračunano, imamo cel sistem, smo ga
               postavili skupaj z zunanjimi strokovnjaki in pravzaprav so mogoče še nekatera
               odstopanja pri preverjanju realizacij ampak mi imamo ceno minute izračunano, kar
               zadeva televizijo tako, da manjkajo nam tu še regionalni centri, kar pa bomo letos
               tudi storili, razen seveda programa narodnosti, za katere pa televizija ni odgovorna.
               Tako, da to imamo in je tudi, morate vedeti, da zato je bilo potrebno narediti
               produkcijske normative, delovne normative, potem prilagoditi tipizacijo oddajnik, ki
               je bil v tipizaciji in tako naprej, ampak delo je opravljeno. </p>
               <p>To, kar je pa minister omenil, je pa seveda usodno. Motivacije za delo seveda ni
               dovolj, če smo kar vsi približno enako plačani. Ni nagrajevanja, zelo majhne razlike
               so med tistimi, ki veliko in dobro delajo in onimi, ki ne. Plačo dobi vsak, odpustiš
               težko koga ali pa zelo, zelo težko, kaznovati ga ne moreš in kratko v takem sistemu,
               ki ga imamo v Sloveniji, potegne vedno tisti, ki veliko in dobro dela in to bo treba
               spremeniti, ker je to problem kulture, <stage type="mag"/><stage>(nadaljevanje)</stage> znanosti, šolstva, RTV in je razpad države, se mi zdi,
               na ta način. Ker če ljudi ne motiviraš, če nima občutka, da je vendarle nagrajen za
               dobro in veliko dela, potem počasi izgubi voljo tudi tisti, ki se mu še da, na
               primer. Mislim, da je to eden naših večjih problemov v celotnem javnem sektorju.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp50">

               <speaker>PREDSEDNIK DR. DRAGAN MATIĆ:</speaker>

               <p>Zdaj pa prehajamo na razpravo članov in članic odbora in ostalih prisotnih. Besedo
               ima Janja Sluga.</p>
            </sp>
            <sp xml:id="SDT7-OZK-redna-18-2017-04-18.sp51">

               <speaker>JANJA SLUGA (PS SMC):</speaker>

               <p>Hvala lepa.</p>
               <p>Ja, ne bom izgubljala besed o sami sestavi poročila in o tem ali je sestavljeno tako
               kot mora biti ali ne. Z veseljem ugotavljam, da vedno, ko poslušamo predstavnike tako
               Programskega, kot tudi Nadzornega sveta RTV Slovenija, je ta razprava konstruktivna,
               so nekako ugotovitve kjer se najdemo, bom rekla na istih valovnih dolžinah tudi
               poslanci, ki smo člani tega odbora, žal pa ugotavljam tudi to, da se vsako leto znova
               in to zdaj že po treh letih lahko rečem, pogovarjamo o istih temah in apeliramo na
               iste stvari in enake stvari niso uresničene še, ki bi že morale biti. Seveda tukaj
               govorim prvenstveno o tem izračunu minute. Dobro, zdaj smo, se bom pomudila potem
               kasneje v razpravi, tudi o tem, segajo zametki tega izračuna že v leto 2008. Sem si
               prebrala tu v gradivih. Danes smo 2017, še vedno se pogovarjamo o tem, še vedno ni
               uresničeno. Vsako leto znova se tudi pogovarjamo o optimizaciji delovnih procesov,
               znova in znova o zmanjševanju stroškov dela in tako naprej, tudi o normativih
               vrednotenja dela.</p>
               <p>Kar se pa tiče uslužbenskega sistema…. Jaz se prav spominjam, da sva lani na to temo
               tudi midve tukaj si nekako izmenjali par besed. Jaz se seveda strinjam, da to
               predstavlja neko oviro, absolutno, ne morem se pa strinjati, da znotraj obstoječega
               sistema ne obstajajo neki vzvodi, ki bi lahko zaposlene motivirali, tukaj pa ne bova
               prišli očitno skupaj in absolutno zavračam to, da se potem vsakič znova izgovarjamo
               na vedno ene in iste stvari in ne znamo znotraj tega kar imamo poiskati nekih
               rešitev, ki bi jih pa lahko našli.</p>
               <p>Zdaj, če se vrnem na same prihodke in odhodke, ki jih je v uvodu tudi predstavnik
               Državnega sveta zelo lepo povzel, pa tudi gospod Grašek. Seveda tukaj pozitivni
               izkazi vsako leto so, bi pa želela zastaviti eno vprašanje, kdorkoli mi bo pač od
               predstavnikov lahko odgovoril. Tukaj se izpostavlja, da je več odhodkov zaznati na
               področju storitev. Me zanima katere storitve so to, da se dvigujejo ali po številu
               ali po sami vrednosti finančni, ki jo obsegajo, to bi zelo rada izvedela kaj so te
               storitve. Namreč, če jih nekako uokvirim v smer razprave tega zaposlovanja oziroma
               sklepanja pogodb o zaposlitvi z delavci za nedoločen čas, če je to to. Seveda se tudi
               v zvezi s stanjem na RTV Slovenija marsikaj govori in marsikaj izve, marsikakšne
               informacije krožijo in če smem tu zdaj eno informacijo povzeti, je ena od teh tudi
               ta, da nekateri zaposleni kljub vsemu še vedno niso zaposleni po pogodbah o
               zaposlitvi za nedoločen čas, čeprav jim je bilo to naročeno, čeprav ima njihovo delo
               vse elemente delovnega razmerja, pa so govorice takšne, da nekateri tega vseeno niso
               želeli, ker je seveda izkupiček, če delajo preko espeja zanje boljši in še vedno
               ostajajo na espejih, pa me zanima kako to komentirate, če ta informacija drži in če
               je slučajno kaj povezana s temi naraščajočimi stroški, ki so bili danes omenjeni.</p>
               <p>Zdaj, mogoče tukaj še vprašanje za gospoda predsednika Nadzornega sveta. Tukaj notri
               imamo podatek, da ste zavrnili obravnavo oziroma sprejetje finančnega načrta,
               zahtevali določene dopolnitve, nimamo pa še zdaj informacije o tem v kakšnem stadiju
               se ta obravnava nahaja, ali je bilo že kaj dopolnjeno, kdaj se namerava to
               obravnavati in ravno<stage type="mag"/><stage>(nadaljevanje)</stage>
               tako tudi za strateško operativni načrt RTV Slovenije za leto 2017-2021, tudi tukaj
               piše, da ga bo nadzorni svet obravnaval, ko ga bo vodstvo dopolnilo z vsemi
               pripadajočimi standardnimi finančnimi in drugimi kazalniki tudi za tega me zanima
               kako je s tem.</p>
               <p>Zdaj, kar zadeva RTV prispevek, ki smo slišali, znese na letnem nivoju nekako nekih
               92 milijonov in pa potem v razmerju do tega RTV prispevka 20 % sredstev iz tržnih
               dejavnosti. Bi tukaj rekla, da me vseeno malo skrbi ta padec teh približno, če sem si
               prav zapomnila nekih 900 tisoč, za katere se je zmanjšalo to oglaševanje oziroma
               tržna dejavnost RTV Slovenije. Namreč zakaj? Ker sem čisto po pomoti naletela tudi na
               en dokument, program dela z vizijo razvoja RTV Slovenija 2017-2020, pod katerega je
               podpisan gospod Filli in ki sem ga po naključju kot rečeno našla na svetovnem spletu
               in tukaj na strani 27 piše pa zdaj, citiram: "oglaševanje je pomemben vir prihodkov,
               ne sme pa imeti velikega, še manj pa prevladujočega deleža v skupnih prihodkih." Jaz
               se zdaj tukaj zelo težko strinjam s to trditvijo, ker mislim, da ne obstaja nobena
               nevarnost, da bi oglaševanje imelo prevladujoči delež v skupnih prihodkih. Če smo se
               ravnokar pogovarjali o tem, da obsega 20 % prihodkov to oglaševanje mislim, da te
               nevarnosti ni in tukaj vidim eno nevarnost bolj v tem, da se temu delu ne posveča
               dovolj in da se nekako mogoče tudi podcenjuje njegov pomen, njegova, vse možnosti, ki
               jih ponuja, sploh še, če smo danes poslušali, da se tudi pretežen del prihodkov od
               tega oglaševanja nekako ustvarja preko posrednikov in tudi tukaj se moram v celoti
               strinjati s predgovorniki, ki pravijo, da to seveda ni v redu. Jaz se strinjam, da
               mora tržna dejavnost seveda podpirati javno službo, hkrati pa tudi, da morajo iti
               prihodki od tržne dejavnosti v javno službo in seveda ne obratno in tudi tukaj vidim
               eno nevarnost mešanja javnega in tržnega in mislim, da je to tudi precej velik
               problem lahko.</p>
               <p>Zdaj, če grem še mogoče kar se tiče sklepanja pogodb o zaposlitvi. Tukaj je lepo
               videti, da so se za izvedbo zadeve prodale delnice Eutela. In tukaj piše, je bilo
               predvideno, ta prodaja seveda, kot enkratno poslovno dejanje, hkrati pa potem
               zasledimo v dokumentaciji, da se dejansko to enkratno poslovno dejanje ponavlja iz
               leta v leto. Da se je teh delnic v letu 2009 prodalo za 2 milijona, v 2010 za 5, v
               2011 za 15 in tako naprej, vsako leto do vključno lanskega leta. To pa več ni
               enkratni poslovni dogodek. In to je, te delnice so tako imenovana srebrnina, smo
               slišali zdaj je v bistvu njihova skupna vrednost samo še nekih slabih 18 milijonov in
               tule imamo v tej tabelici od leta dejansko 2008 pa do danes pa se jih je prodalo
               nekje za 64 milijonov in pol in to me skrbi v bistvu. To upravljanje s tem
               premoženjem me skrbi, skrbi me, ker se zdi, da se točno za toliko, kolikor je tudi
               gospod Grašek že izpostavil, uporabljajo te zadeve zato, da se prikazuje nekje na
               koncu neko pozitivno stanje, ki pa ga v resnici mogoče niti ni.</p>
               <p>Zdaj, glede izračuna, minute TV oddaje oziroma radijskega pasu. To je zdaj eno zelo
               zanimivo stanje, kjer ste tudi že vi popravili gospoda Graška, ki pa je vendarle
               predsednik Nadzornega sveta in jaz bi pričakovala, da ima zadnje in najaktualnejše
               informacije v zvezi z vsemi vsebinami, posebej pa še s to, ki kot sem rekla, sega že
               v leto 2008. Namreč, če tu zdaj beremo v samem poročilu<stage type="mag"/><stage>(nadaljevanje)</stage> nadzornega sveta, pa zdaj zopet citiram:
               "Projekt je na TV Slovenija v fazi priprave na razvoj rešitve za prevalitve stroškov
               iz stroškovnih mest na stroškovne nosilce, ki bo v končni fazi integralni del bilance
               oddaje <stage>(rezultat drugega projekta)</stage>. Vsebinsko je model prevalitve opredeljen,
               preverjeni so bili viri podatkov, njihova ustreznost in izdelane nekatere simulacije.
               Sledi priprava razpisa za izvedbo informacijske podpore, ki je v pristojnosti
               poslovodstva zavoda." Še enkrat ponavljam: "Sledi priprava razpisa…" In zdaj še tu
               naslednji del: "Glede na realizirane faze projekta so vzpostavili pogoje za izračun
               cene, pri čemer je bil izračun enkraten in izveden »ročno«, brez namenske programske
               podpore." To piše tukaj notri. To so očitno informacije, ki jih ima nadzorni svet.
               Zdaj, vi ste, gospa Bizilj, to že delno korigirali, če ne celo trdili nekaj popolnoma
               drugega, hkrati pa sem v dokumentu, ki sem ga že prej omenila, pod katerega je
               podpisan gospod Filli, na 29. strani pa našla naslednji podatek, zopet citiram: "Cena
               minute programa in posameznih oddaj je eden od temeljnih pogojev za celovito finančno
               ovrednotenje oddaj in projektov. Cena minute vključuje tako variabilne stroške kot
               kadrovske kot fiksne stroške. Ceno minute preko posebne aplikacije že računamo za TV
               oddaje v Ljubljani." Mislim, ne vem, ali jaz česa ne razumem, tu berem eno, tam berem
               drugo. Kdo zdaj nima pravih informacij in zakaj ne?</p>
               <p>Bom seveda počakala, če bom dobila kakšne obrazložitev in tako naprej, se ne bom
               spuščala niti naprej v ta prizidek, ker bojo to temo prevzeli kolegi. Glede
               zaposlenih bi vas res lepo prosila za tisto, kar sem vprašala, bi pa samo še
               pokomentirala, glede na to, da smo v preteklem letu ali dveh večkrat sedeli tukaj na
               tem odboru na pobudo ene druge stranke s predlogi za obravnavo nekih drugih tem in
               smo nekako koalicijske stranke vedno zagovarjale, da se je treba o javni RTV
               Slovenija, ki je v javnem interesu, pogovarjati v okviru medijske krajine, z nekimi
               drugimi poudarki, z nekimi drugimi temami in ne tiste, ki so bile predlagane. Moram
               pa reči, da s takimi poročili in z vsebino, ki jo tule notri beremo, dobijo
               predlagatelji marsikatero kost za glodanje. In to vsako leto znova, tako da je v
               nekem trenutku težko obranit ta naša stališča, ki smo jih doslej imeli.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp52">

               <speaker>PREDSEDNIK DR. DRAGAN MATIĆ:</speaker>

               <p>Ja, jaz sem enako kot poslanka Sluga ugotovil, da prihaja do nekih odstopanj, tako z
               ene strani predsednika nadzornega sveta, kot z druge strani gospa direktorica
               Televizije pove nekaj drugega. Tako da jaz bi predlagal, da se mogoče ta komunikacija
               malo izboljša, pa da to potem nekako pisno uskladiti, neko dejansko stanje. Mogoče je
               prišlo pa do nesporazuma, pa mi nečesa besedo.</p>
               <p>Želite besedo gospod Grašek? Izvolite.</p>
            </sp>
            <sp xml:id="SDT7-OZK-redna-18-2017-04-18.sp53">

               <speaker>PETER GRAŠEK:</speaker>

               <p>No, jaz se veselim, če imata gospa Biziljeva, pa gospod Lampreht vse narejeno.
               Kolikor vem, nimajo narejeno, nadzorni svet sigurno o tem še ni bil obveščen, razen,
               če so od zadnje seje do danes uspeli to naredit, ampak dvomim, ker že par let ali pa
               10 let na tem delajo, pa še ni bilo narejeno. Tako da bom predlagal, da na prvo
               naslednjo sejo v mesecu maju, da nam boste to predstavili. Ampak stanje na dan, ko
               sem pisal poročilo, je bilo tako, kot sem ga jaz zapisal.</p>
            </sp>
            <sp xml:id="SDT7-OZK-redna-18-2017-04-18.sp54">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Violeta Tomić.</p>
            </sp>
            <sp xml:id="SDT7-OZK-redna-18-2017-04-18.sp55">

               <speaker>VIOLETA TOMIĆ (PS ZL):</speaker>

               <p>Ja, hvala za besedo, spoštovani in spoštovane.</p>
               <p>Minister je rekel, da je nacionalna Televizija ujetnica preteklosti. Samo delno se
               lahko strinjam z njim, kajti jaz mislim, da je bolj ujetnica tekme v sedanjosti. Kaj
               mislim s tem? Mislim, da izgublja identiteto v tekmi s komercialnimi televizijami in
               je to vir mogoče vseh ali pa vsaj večine problemov, s katerimi se ubada. Javna
               televizija nikakor<stage type="mag"/><stage>(nadaljevanje)</stage> ne
               sme res biti samo informativni program in zato sem jaz popolnoma prepričana,
               oprostite, to je moje osebno mnenje, da to, kar je omenil gospod Grašek, da bodo
               imeli zdaj presojo upravičenosti gradnje projekta na Komenskega 5, po mojem osebnem
               prepričanju je ta projekt popolnoma zgrešen, saj gre spet za eno ogromno hišo, kjer
               se bo delal informativni program. / oglašanje iz dvorane/ Najlepša hvala, me veseli.
               In po mojem mnenju je to nov medijski TEŠ-6, narejen samo zato, da se bodo od samega
               začetka projekta naprej odvajali denarji, ki ne bomo vedeli kam. Jaz za tem ne bom
               stala.</p>
               <p>Nacionalna televizija je bila in tudi naj bi bila edina, ki bi skrbela, tako kot je
               minister prej omenil, za vsebine, za katere komercialne televizije ne bodo poskrbele.
               Se pravi, od kulturno-umetniških programov, otroških programov, programov za
               manjšine, invalide, znanost, kultura, šport, potem igrane serije smo popolnoma
               izgubili. V redu, vedno je problem denar, ampak pogovarjamo se o tem, kaj je osnovni
               namen. Posnetki gledaliških predstav, zabavnih vsebin in tako naprej, naj ne
               naštevam, saj veste. To je naš največji kulturni javni zavod in jasno, da se od njega
               pričakuje nekaj več.</p>
               <p>Potem pa imamo razne politične pritiske, ravno zato, ker se ukvarjate predvsem z
               informativni programom, in potem so razni politični pritiski in potem tukaj
               razpravljamo o stvareh, o katerih naj ne bi – o žaljenju novinark, o pritiskih, o
               nekakšni uravnoteženosti in potem imamo programe zelo, zelo dvomljive vsebine s to
               uravnoteženostjo. Skratka, tukaj smo zašli. Preveč se je spolitizirala in premalo je
               tistega, za kar naj bi bilo.</p>
               <p>Jasno, da RTV prispevek plačujejo vse, čeprav nekateri politiki pozivajo k
               neplačevanju RTV prispevka, kar se mi zdi res nedopustno in zato ravno vsak človek,
               ki plača prispevek pričakuje od te javne televizije, da bo služila nekako njegovim
               željam in potrebam. Ker pa se ne da vseh zadovoljit, je potrebno imet jasno
               programsko politiko in tukaj ne odstopat. Ko boste konsistentni pri programski
               politiki, takrat tudi ne bo vprašljivo to, kar je rekel Miran Zupanič, meja med
               nadzorom in avtonomijo ustvarjalcev. Eno je nadzor nad programskimi vsebinami in
               drugo je nad izvedbo teh vsebin. Izvedba je seveda stvar ustvarjalcev, program pa
               mora vedeti, čemu se bo posvečal.</p>
               <p>Naslednja stvar, ki me je zbodla. Nadzorni svet ugotavlja, da je rezerva pri
               zmanjšanju stroškov dela, ki predstavlja 57 %. Zdaj tako… Zdaj mene zanima, ali gre
               to za posamično ekscesno visoke honorarje ali gre na splošno za maso plač? Slišali
               smo nemalo kdaj, da so kakšni honorarji res presegli vsako razumno mejo, po drugi
               strani pa se mnogo "outsourca", se daje delati ljudem preko nekih espejev,
               honorarjev, delo, za katero imamo usposobljene ljudi, zaposlene. Niso zadovoljni ne
               zaposleni in si potem rečejo, v tej hiši se mene ne spoštuje, če sem javni
               uslužbenec, potem bom tako tudi delal, in potem se srečamo s tem problemom odnosa
               zaposlenih, krivda pa ni vedno strani zaposlenega, ampak tudi tega, ki mu delo
               odreja. Vem za primere zaposlenih, ki se jih hoče utišat na ta način, da se jim ne da
               delat, da ne dobijo svoje oddaje, da so tiho in da hodijo samo po plačo ali pa v enem
               primeru enkrat na teden, veste, koga mislim, na Radio Slovenija.</p>
               <p>Skratka, tukaj, a veste…</p>
            </sp>
            <sp xml:id="SDT7-OZK-redna-18-2017-04-18.sp56">

               <speaker>GOSPOD ____________:</speaker>

               <p>/ oglašanje iz dvorane/ Jaz ne vem…</p>
            </sp>
            <sp xml:id="SDT7-OZK-redna-18-2017-04-18.sp57">

               <speaker>VIOLETA TOMIĆ (PS ZL):</speaker>

               <p>Dobro, Sašo Hribar, recimo, pride enkrat na teden, pa ni zadovoljen s tem, on bi
               delal marsikaj, ampak ni bil preveč ukalupljen, pa recimo ni odgovarjal. To so
               problemi, s katerimi se potem srečujejo zaposleni in potem govorite, da so stroški
               dela previsoki. Da se jih racionalizirat, absolutno<stage type="mag"/> <stage>(nadaljevanje)</stage> in jasno je, da glavno bogastvo neke javne medijske
               hiše so ravno kadri in to vsi kadri, po celi vertikali, od tistih ljudi, ki so v
               ozadju, snemalcev, tehnikov, maskerjev do tistih, ki stopijo pred kamero. In za to
               celotno vertikalo je treba skrbeti. Zaposliti ste morali honorarne sodelavce in to je
               bil dodaten strošek dela, ker so tožili hišo, ker so delali preko honorarjev.</p>
               <p>Gospa Bizilj, v gledališčih ni, žal, takšnih primerov. V gledališču na enem delovnem
               mestu včasih morata delati dva mlada igralca, celo trije, kar pomeni, da so v
               popolnoma suženjskih odnosih in ne morejo tožiti te hiše, da bi jih morala zaposliti,
               še več, po večkratnem podaljševanju pogodbe lahko umetniški mirno odpusti igralca ali
               igralko, ker ga več ne potrebuje. Tako, da to so kar veliki problemi, in mislim, da
               so rešljivi.</p>
               <p>Bi pa rekla še glede javne RTV in poudarila, da dejansko javna RTV mora nekako
               zadržati svoj osnovni namen. To je edini način, da se potem plačniki RTV prispevka ne
               bodo jezili, ker kajti nikoli ne more tekmovati s komercialno televizijo v njenih
               vsebinah, ampak to kar ljudje potrebujejo, pa ne dobijo in potem bo tudi manj jeze na
               vseh straneh.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp58">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Anita Koleša.</p>
            </sp>
            <sp xml:id="SDT7-OZK-redna-18-2017-04-18.sp59">

               <speaker>ANITA KOLEŠA (PS SMC):</speaker>

               <p>Ja, lepo pozdravljam vse predstavnike Ministrstva za kulturo in seveda tudi
               predstavnike zavoda RTV.</p>
               <p>Mogoče bi za začetek rekla eno malo hudobno misel, pa ne mislim nič slabega. Namreč
               po vsem slišanem bi lahko rekla, da zavod Radiotelevizija Slovenija ima tako zelo
               veliko problemov, da je na nek način kar zabavno gledati in poslušati prenekatere
               novinarske prispevke, ki z zelo veliko lahkoto obravnavajo reševanje izzivov države,
               pa se mi zdi, da dajejo malo prehitre sodbe, glede na to kako velike težave pa imajo
               sami pa jih ne znajo, ne morejo ali pa celo nočejo reševati, ampak seveda, ne bom v
               tej smeri nadaljevala, bom samo malo, tako kot sem že rekla, hudobno pripombo za
               začetek.</p>
               <p>Gospod Grašek, predsednik nadzornega sveta je poudaril, iz javnih sredstev se ne sme
               financirati tržne dejavnosti in povedal, da je to citirano iz Zakona o RTV. Da pa bi
               lahko rekli, da RTV deluje zakonito ali pa morda nezakonito je pa seveda najprej
               treba določiti kaj je javna in kaj tržna dejavnost, ker pač to ni definirano, smo
               zdaj celo lahko na nek način v dvomu ali deluje RTV zakonito. Mislim, v tem dvomu v
               bodoče ne smemo več biti, zato pozivam, da se to pomenite in da se to jasno opredeli,
               in da je to verjetno ena najpomembnejših nalog, tako nadzornega sveta, kot vodstva
               RTV, da vendarle določite kako se bo ta opredelitev tržne in netržne dejavnosti
               opredelila, ker to se mi zdi, da je izjemnega pomena za nadaljevanje dela
               Radiotelevizije.</p>
               <p>Potem v poročilu smo zasledili, da je bilo vodstvu naloženo nekaj ukrepov, ne bom se
               zdaj dotikala vseh, nekaj je bilo tudi že izpostavljeno. Bi pa rekla, da je bilo med
               drugim recimo povedano tudi oziroma naloženo vodstvu tudi izdelava enotnega navodila
               za urejanje in arhiviranje dokumentacije za naročila koprodukciji ter postopkov pri
               obračunu avdiovizualnih del.</p>
               <p>Mene zanima ali je to navodilo že izdelano oziroma se že uporablja, ker me seveda
               zelo zanima kako se je vodstvo RTV odzvalo na priporočilo, da naj se v letošnji plan
               vnese katalogizacija arhiva. Meni se zdi, da je to izjemno pomembno za eno poslovno
               priložnost <stage type="mag"/><stage>(nadaljevanje)</stage> RTV hiše,
               pri teh tako imenovanih trženjskih ali pa tržnih prihodkih je po mojem ta
               dokumentacija s katero razpolaga televizija pa radio-televizija izjemnega pomena in
               tudi iz nekih svojih osebnih izkušenj v preteklosti lahko rečem, da sem bila zelo
               razočarana, ker se mi zdi, da se na tem področju takrat vsaj ni nič dogajalo, zdaj pa
               poslušam, da se očitno tudi še zdaj ne. Razen seveda, če me boste mislim boste
               spremenili to moje videnje z nekimi dodatnimi poročili, ki so bile mogoče tudi
               spregledane. Namreč ta cenik je po mojem ena osnova za to tržno delovanje in posebej
               tu precej tega poročila namenjena prav temu in ko že iščemo res te poslovne
               priložnosti na trgu se mi zdi, da tukaj je ena taka zelo pomembna.</p>
               <p>Potem smo v preteklosti veliko slišali o sodelovanju ali pa morda celo lahko rečemo
               nesodelovanju zavoda s kolektivnimi organizacijami, predvsem s SAZAS. Tudi eno od
               priporočil nadzornega sveta je bilo oziroma je šlo v smeri vključevanja predloga
               urejanja avtorskih pravic. O tem je v svojem poročilu tudi ustno tukaj govoril
               predsednik nadzornega sveta. Jaz bi zdaj vprašala kakšno je zdaj to sodelovanje?
               Predvsem v luči nekega finančnega učinka oziroma rezultata, kakšen je zdaj dogovor za
               v naprej? Kako spremlja, mislim, če zdaj ko spremljamo kot neki TV gledalci, gre
               tukaj verjetno za neke kompenzacije, ki z različnimi nekimi promocijskimi sporočili
               krepijo položaj ene od kolektivnih organizacij. Vsaj tako jaz gledam to sodelovanje s
               konkretno kolektivno organizacijo, to je s SAZAS. Tudi tu bi prosila tako mnenje
               nadzornega sveta, mogoče še kakšno dodatno iz tega finančnega razloga in pa seveda
               tudi vodstva radio-televizije glede tega sodelovanja ali nesodelovanja.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp60">

               <speaker>PREDSEDNIK DR. DRAGAN MATIĆ:</speaker>

               <p>Bomo zbrali vse skupaj eno serijo pa bom dal možnost in vodstvu in predstavnikom
               nadzornega sveta, da se odzovejo.</p>
               <p>Besedo ima László Göncz.</p>
            </sp>
            <sp xml:id="SDT7-OZK-redna-18-2017-04-18.sp61">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa za besedo gospod predsednik.</p>
               <p>Lep pozdrav vsem tudi v mojem imenu.</p>
               <p>Lahko bi zaleč tako uvodoma, da če gledamo nekako formalno na to poročilo nadzornega
               sveta, lahko ocenjujemo, da je zelo pragmatično in tudi zelo pregledno. Če pa se
               vsebinsko lotimo, zdaj ne vrednotenja same komisije ampak vsebine, ki je v tem
               poročilu je pa dejstvo, da pa odpira vprašanja, ki žal v tej družbi niso razrešena že
               krepkih deset let. Torej danes je bilo že večkrat poudarjeno, da so odprta vprašanja,
               ki so se odpirala takrat, ko se je o tej zadevi razpravljalo v 90. Letih, potem po
               2000 in tudi v času tako imenovane tematike sui generis, ko se je pred leti zelo
               intenzivno razpravljalo prav o tem posebnem statusu RTV. Torej če bom zelo konkreten
               potem se meni res postavlja vprašanje, pa nimam nikakršne hudomušnosti pri tem ali
               glede na okoliščine in pa družbene razmere v katerih pač živimo, ali je sploh ali smo
               sploh sposobni ali je družba sploh sposobna ustvarjati ali pa ustvariti sistem tako
               imenovani sui generis, tako, kot bi si ga vsi skupaj ali pa vsaj večina pač
               prebivalcev te države, želeli. Jaz sem žal prepričan, da verjetno temu nismo in ne
               bomo kos. Zato se tudi teh retoričnih zadev se več ne bom lotil. Zgolj odprem dve tri
               zadeve, ki pa se mi zdijo pomembne. Ampak naj zaključim ta prvi del s tem, da jaz
               menim, da če že govorimo o strategiji, bi bilo pomembno res, da se izpostavijo tista
               najbolj ključna vprašanja tudi smiselnosti tovrstnega delovanja v takih družbenih
               okoliščinah, kot smo jim pač danes kos. Pa se zdaj ne poglabljam v politične,
               kulturne in pa druge vidike in pa seveda pač tega vprašanja. Torej skratka, da ne bi
               bilo napačno razumljeno, <stage type="mag"/><stage>(nadaljevanje)</stage> jaz sem za javno RTV v pravem pomenu besede in to iz več
               razlogov, ampak vseeno, kot sem že poudaril, se odpirajo mi ta vprašanja, ki sem jih
               pač načel.</p>
               <p>Prva stvar kar se mi je zdelo morda še ne dovolj odprto danes ampak je gospod Zupanič
               nekje med vrsticami nakazal na to, da pri kreiranju te strategije, kot da še ne bi
               bilo pravega sodelovanja med ministrstvom in pa med drugimi dejavniki. Torej, hočem
               zgolj poudariti, da imam občutek tudi danes kot venomer ko se pri tovrstnih točkah
               dnevnega reda lotevamo te vsebine, da pač meljemo v različnih mlinih in to tudi že
               vrsto let. Torej skratka, če govorimo o strategiji je ključno vprašanje tudi tisto
               kar je bilo danes tukaj poudarjeno na primer status kadrov RTV. Ali so ti kadri
               klasični javni uslužbenci ali gre tukaj za kaj drugega? Torej to je eno od ključnih
               vprašanj in dokler tega vprašanja ne bomo zaprli, verjetno marsikatero drugo,
               strateško, programsko, nadzorno pa še kakšno vprašanje ne bomo mogli zapreti. Jaz
               imam občutek, ne da nočemo, ampak imamo toliko vidikov in pa toliko odprtih dilem pri
               tem, da bomo težko zaprli te zadeve, ampak nekako bi se le morali lotiti bolj
               pragmatično teh zadev in jaz se, bom rekel, čudim kakršnemukoli zapiranju strategije,
               če pri tem ne najdemo neko bolj eksaktno rešitev kot je v tem primeru, ker sedanja
               rešitev pač več ali manj tudi če gledamo z našega vidika, ki to nekje zelo globalno v
               narekovaju "nadziramo" pa tudi tisti, ki to operativno nadzirajo, predvsem pa s
               strani stroke kot take, torej tukaj jaz skupnih imenovalcev ne vidim ali pa jih je
               zelo malo. Torej jaz bi takole rekel in tukaj se v veliki meri strinjam z gospodom
               Lamprehtom, da in se mi je tudi dopadla ta njegova primerjava, da pač mi kadre ne
               moremo tretirati zgolj kot nek strošek dela, ampak kot premoženje ustanove kot take.
               To je dejstvo. Če iz tega izhajam, potem jaz menim, da bi mi tukaj morali iskati
               nekakšne primerljivosti med različnimi sferami v okviru tako imenovanega javnega
               sektorja. Torej primerljivosti, ne pa enakosti. Mi smo v preteklih letih v nekaterih
               sistemih, pri nekaterih sistemskih rešitvah se lotevali tovrstnih zadev, da smo
               postavljali enačaje. Torej žal enačaji ne grejo verjetno ampak tu moramo iskati pač
               primerljivosti, ohranjati pa neke specifike. To seveda ni naloga gospoda ministra
               Peršaka, ampak je to naloga, bom rekel celotne izvršne veje oblasti. Pa ne samo
               sedanje ampak bom rekel celotne politične elite, in žal nismo bili tej nalogi kos.
               Torej skratka, poudarjam še enkrat, zame je ključno vprašanje v tem splošnem delu to
               kako se bo to vprašanje rešilo in vem, da to ni neposredna naloga nadzornega sveta,
               ampak ravno iz opozoril nadzornega sveta lahko prihajamo do nekih rešitev, ki bodo
               mogoče boljše ali pa bolj sprejemljive kot so pač dosedanje.</p>
               <p>Druga stvar, kar tudi pač slišim po različnih informacijah, odmeva tudi v vaših bolj
               bom rekel notranjih krogih, je vprašanje strukture kot take. Torej regionalnost in pa
               osrednja institucija. Jaz menim, da tukaj le ne smemo prezreti enega vidika, da je ta
               regionalnost nastala zaradi več razlogov, med drugim tudi zaradi narodnostnega
               razloga. Ampak zdaj nočem se poglabljali izrecno v to vsebino, zgolj omenjam. Torej
               jaz menim, da če bomo tukaj naredili neko prvo in pa drugorazredne instance, potem s
               tem bomo naredili velik korak nazaj. Jaz nisem, jaz ne verjamem, da bi z neko
               centralizacijo še na tem področju lahko pač pripomogli pač medijski zadevi kot taki.
               In pač nekatere informacije kar sem jih jaz dobil in prebral, kot da bi šle v tej
               smeri. Mogoče se motim, tu me boste pač popravili. Tu me zanima tudi <stage type="mag"/><stage>(nadaljevanje)</stage> bom rekel mnenje
               nadzornega sveta, v širšem pomenu, morda ne neposredno ampak vsaj posredno.</p>
               <p>Kar se v zvezi s tem in nočem biti predolg, kar se v zvezi s tem tiče pa narodnostnih
               programov, bi pa tudi omenil eno zadevo, ki mi, ne da meni ni všeč, to ni pravi
               izraz, ampak menim, da ne pelje v pravo smer. Torej tu se je v preteklih debatah in
               na različnih instancah in komisijah bom kar neposredno izjavil, se je dokaj
               neprofesionalno in pa s premalo kognitivnimi kompetencami pristopalo k temu
               vprašanju. Kot kognitivne kompetence tukaj izrecno mislim z narodnostnega vidika, pač
               ne globalno, kulturno, medijsko. Me je veselilo, da sta ključna predstavnika v tem
               primeru, ali pa ključni predstavniki, se opravičujem, in vodstvo RTV in predsednika
               obeh organov, nekje tukaj izrazila nek pragmatizem pri tem vprašanju in ste pravilno
               ocenili, da s temi rečmi, torej govorimo od narodnosti in programih, da se le ne da
               tako obmetavati kot si morda to nekdo želi iz finančnih ali pa nekih drugih razlogov,
               ker tukaj pa gre za neke vrednote, ki so se ustvarjale res dolga desetletja in ki so
               marsikdaj bile tisto, bom rekel, edino zunanje okno navzven in Slovenije in medijske
               sfere v primerjavi z Evropo in je to področje zelo pomembno vlogo odigralo pri
               marsikateri pomembni političnih odločitvah, tudi v širšem kontekstu evropskega
               združevanja in še kje. Ampak zdaj ne gre za to. Ne gre za politično pač
               "prepucavanje" tega vprašanja, ker to ne bi bilo prav. Zgolj govorim o tem, da kar se
               tiče teh narodnostnih programov, jaz si ne bi v enem košu vedno nekje obravnaval z
               ostalimi regionalnimi zadevami, ker preprosto jih težko strpamo v isti koš. In tukaj
               ne govorim zgolj o avtohtonih narodnostnih skupnostih po Ustavi ampak govorim na
               splošno o narodnostnih programih kot takih. Torej bi pa bilo zelo prav, če… Ne bi
               bilo prav, če bi pa tukaj nekje neke ne vem časovne stiske ali pa kakršnekoli druge
               zadeve nas vse skupaj ali zavedle ali pa spravile na nek tir, ki bi ga pa potem
               kasneje vsi skupaj zelo obžalovali. In zato jaz tukaj prosim za neko pravo mero
               tenkočutnosti pri tem vprašanju.</p>
               <p>Še zadnja stvar, kar se mi zdi pač pomembno poudariti, je pa pač ta velika dilema.
               Kako konkurirati, mogoče ni prava beseda, ampak tistim ustanovam, nejavnim ustanovam,
               ki imajo tukaj, bom rekel, dosti širši manevrski prostor kot ga ima pač javna
               televizija. To je tudi za mene ključno vprašanje in verjetno tiste opazke in pa
               opozorila nadzornega sveta, da v nikakršnem in pa v nobenem smislu se ne sme javni
               denar trošiti za komercialne ali pa oglaševalske namene, je zelo pomembno, ampak žel
               se tukaj ne smemo zaustaviti, ker hkrati pa, če mi določene vsebine ne bomo, kako bi
               rekel, spuščali v eter tudi iz te hiše, pa ravno zaradi tega hiša ne bo konkurenčna.
               Torej je zelo kompleksno vprašanje, zelo zapleteno vprašanje in naj zaključim malo
               pesimistično, ampak jaz se bojim, da bomo razen tega, pardon, nisem se odzval na
               predlagane sklepe, ki so bili pač tukaj na sejo posredovani, torej jaz te sklepe
               podpiram, ampak kljub temu ne verjamem, da bomo s temi sklepi kos vsemu tistemu kar
               danes bi želeli vsaj do neke mere rešiti.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp62">

               <speaker>PREDSEDNIK DR. DRAGAN MATIĆ:</speaker>

               <p>Tudi jaz mislim, da samo s temi sklepi ne bomo, ampak verjetno da bomo pa s pomočjo
               novih smernic v medijski strategiji in pa v novem Zakonu o RTV, ki upam, da bo prišel
               še v tem letu na poslanske klopi, rešili marsikatero dilemo o kateri danes
               govorimo.</p>
               <p>Besedo ima Branislav Rajić.</p>
            </sp>
            <sp xml:id="SDT7-OZK-redna-18-2017-04-18.sp63">

               <speaker>MAG. BRANISLAV RAJIĆ (PS SMC):</speaker>

               <p>Hvala.</p>
               <p>Radio televizija Slovenija pretežen del dohodkov od oglaševanja ustvarja preko <stage type="mag"/><stage>(nadaljevanje)</stage> posrednikov. Kljub temu,
               da je v oddelku za trženje zaposlenih več deset ljudi. Posledično seveda tukaj
               nastajajo nekakšni stroški, ki se sprašujemo ali so upravičeni iz provizij
               oglaševalskim agencijam. In opažamo določeno neskladje. Zakaj večina oglaševalskih
               poslov poteka preko zunanjih organizacij in zakaj je po drugi strani na tem oddelku
               toliko zaposlenih? Tukaj je diskrepanca o kateri vas sprašujem. Posebej me to na nek
               način muči zato, ker kvaliteta, ki jo vidimo skozi ta oglaševalski program, ni na
               nivoju televizije, ki bi tako kot v drugih programih diktira nivo kvaliteto tudi
               vizijo, če hočete. Ker že imamo profesorja iz AGRFT iz filmskega oddelka, jaz ne
               morem, da ne rečem, da sem siguren, da bi študentje marketinga, filma, televizijske
               produkcije verjetno zelo radi sprejeli sodelovanje s televizijo kot vaje recimo, ki
               bi na nek način bile ovrednotene in bi imeli daleč višjo kakovost tega oglaševalskega
               programa. Ker moram za primer na tej točki res dati reklamo za katero sem prepričan,
               da je prišla na televizijo preko posrednikov. Dramski igralec zaigra skrajno "bebast"
               lik v samopostrežni, ki vas nagovarja in še naprej poneumlja ljudi in na neki drugi
               televiziji dobro, bi bilo sprejemljivo ampak na nacionalni pa temu vendarle ni
               mesta.</p>
               <p>Imam pa tudi vprašanje za, ki ga naslavljam za vodstvo, da bi bolj podrobno razložili
               smiselnost, pa tudi ekonomsko upravičenost načrtovanja gradenj prizidka na Komenskega
               6. Jaz namreč tudi kot arhitekt vem, da ena stavba mora slediti zadnjim tehnološkim
               zahtevam in v takem napredku tehnologije, za katero ne dvomim, da je tudi
               televizijska, nekaj, kar je načrtovano kot projektna naloga pred desetimi leti in za
               kar je pridobljeno gradbeno dovoljenje zdaj, jaz si enostavno ne predstavljam, da to
               res drži. In zato uporabiti zadnjo družinsko srebrnino se mi zdi katastrofalni
               riziko. Spomniti vas želim, da je recimo telefonska centrala za eno srednje veliko
               mesto nekoč bila stavba v tem mestu. Danes je telefonska centrala za enako kapaciteto
               škatla velikosti pralnega stroja. In televizijo na tak način graditi na novo samo da
               bi si pač nekdo imel novo poslanstvo, mislim, da je skrajno neodgovorno. Zato pa
               želim eno dodatno pojasnilo v zvezi s tem.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp64">

               <speaker>PREDSEDNIK DR. DRAGAN MATIĆ:</speaker>

               <p>Na koncu bi se še jaz javil k razpravi. Sicer je bilo že marsikaj povedanega. Tako da
               bi ob zaključku samo rad poudaril en moment. Zdaj tukaj smo videli gospod predsednik
               nadzornega sveta je povedal, da je prišlo do padca sredstev z naslova oglaševanja v
               znesku 1,6 milijonov. To je skoraj polovica budžeta STA, kot smo slišali danes. To je
               ogromen denar. Mene zanima, če se je nekdo lotil analize, zakaj je prišlo do padca
               1,6 milijonov, ob tem, da nekaj deset ljudi dela…/ oglašanje iz dvorane/</p>
            </sp>
            <sp xml:id="SDT7-OZK-redna-18-2017-04-18.sp65">

               <speaker>GOSPA______:</speaker>

               <p>/ izklopljen mikrofon/ …deset, 14.</p>
            </sp>
            <sp xml:id="SDT7-OZK-redna-18-2017-04-18.sp66">

               <speaker>PREDSEDNIK DR. DRAGAN MATIĆ:</speaker>

               <p>Ali 14, ne vem koliko. Poleg tega je tukaj še… Se posega tukaj po tem, da se to daje
               v medijski zakup. Se pravi, da tukaj bi se moral nekdo resno pozabavati s to
               številko, ker je fascinantno velika in pričakujem pojasnilo ali se kdo želi s tem
               ukvarjati, ali se ukvarja, ker samo diagnosticirati, da je zdaj kar na enkrat
               zmanjkalo 1,6 milijona, je verjetno premalo.</p>
               <p>Tisto kar je bilo rečeno, da je zdaj problematika zaposlenih, ki imajo status javnih
               uslužbencev, ki se jih ne da motivirati, ob enem je po nekaterih informacijah tudi
               njihova motiviranost za delo na zelo nizki ravni in tudi odnosi med zaposlenimi niso
               ravno bleščeči, če se lahko tako izrazim. Po drugi strani pa smo slišali podatek.
               57,5 % gre za stroške dela. To je prav tako nesorazmerno <stage type="mag"/><stage>(nadaljevanje)</stage> veliko v primerjavi z nekaterimi drugimi
               nacionalnimi RTV hišami po Evropi, je to približno vsaj 15 % več. Torej bi
               pričakoval, da bo nastal nek strateški dokument skupaj z vsemi organi, ki jih premore
               največji javni kulturni zavod v državi v tej smeri, kako to doseči. Verjetno v
               sodelovanju z Ministrstvom za kulturo, ki pripravlja nov zakon, če so potrebne neki
               novi zakonski normativi, da se to omogoči, da bo vendarle ta krč popustil, ker konec
               koncev gospa direktorica televizije je jasno povedala, da so hermetično zaprti glede
               kadrovske situacije, imajo pa nesorazmerno velik strošek dela. To je nekaj kar
               spominja na ekonom lonec, ki nima več niti pravega ventila. Trendi v tem smislu se
               pač ne bodo mogli nadaljevati. Ampak verjetno je to samo ena slika oziroma odraz
               precejšnjega dela kulturne krajine, ki potrebuje prenovo kulturnega modela, ker tudi
               na drugih področjih je stvar, verjetno manj dramatična, ampak ravno tako
               zaskrbljujoča in bi bilo treba razmišljati povsod o nekih modelih kako priti ven iz
               te zagatne situacije, ko imamo pač sistem javnih uslužbencev, ki enostavno za
               področje kulture ne deluje tako kot na nekih drugih področjih kjer je lahko morebiti
               še sprejemljiv. Zaradi tega me resno zanima, to naslavljam celotno nasprotno stran,
               nobenega posebej. Kakšna je perspektiva v smislu reševanja te, za enkrat slepe,
               ulice? To mislim, da bi pravzaprav pričakovali nek urgenten odgovor. Urgenten, dobro,
               ne jutri, ampak v nekaj mesecih. Od vseh. In zdaj je ravno pravi moment. Imamo
               medijsko strategijo, ki se najavlja že nekaj časa, imamo tudi zakon, ki je zapisan v
               planu dela te Vlade in če kdaj, potem je to zdaj, ta moment. Apeliram na vse
               deležnike, ki lahko karkoli prispevajo, da naredijo skupen napor, ker je to po mojem
               eden od ključev kako izboljšati tako kvaliteto javne RTV kot tudi rešiti vse
               dolgoročne težave s tem v zvezi.</p>
               <p>Še eno vprašanje bi imel. Zdaj, omenjalo se je te delnice Eutelsat in vidimo, da so
               ključne v sedmih letih. Če njih ne bi bilo, potem verjetno da ne vem zaključni račun
               oziroma bilanca ne vem, če bi bila pozitivna oziroma bi bila bistveno slabša, ker od
               leta 2009 naprej se je po vsaj 2 milijona in pol vrednosti od teh delnic pač prodalo,
               zato, da se je pač nekaj saniralo. Zdaj na dolgi rok je jasno, da enkrat, ko te
               srebrnine ne bo več, bo ta velika barka, ki se ji reče RTV, lahko nasedla na njenih
               čereh. In zato je treba že danes razmišljati o vsem tem kar se pogovarjamo že tako
               dve uri. V tem smislu bi se v naprej zahvalil za odgovore.</p>
               <p>Vem, da je bilo precej vprašanj. Upam, da ste si zabeležili. In zdaj ne vem komu naj
               dam besedo najprej. Bom pa začel kar… Aha, nisem videl. Se opravičujem. Seveda,
               seveda.</p>
               <p>Besedo ima gospod Podkrajšek.</p>
            </sp>
            <sp xml:id="SDT7-OZK-redna-18-2017-04-18.sp67">

               <speaker>BOJAN PODKRAJŠEK (PS SDS):</speaker>

               <p>Hvala, spoštovani predsednik, za dano besedo.</p>
               <p>Spoštovani minister, vsi gostje, kolegice in kolegi!</p>
               <p>Seveda danes, ko govorimo o javnem RTV, o obeh hišah, pa moram se vrniti eno leto
               nazaj ali pa dve, toliko časa sem že v tem odboru. Seveda, ko gledam to poročilo
               nadzornega sveta, tudi sam moram tega pohvaliti, da je pregledno poročilo, ampak,
               ampak veliko vprašanj, ki so seveda v tem poročilu in pa tudi v poročilih za nazaj,
               ki so seveda še vedno odprta. Jaz mislim, da vprašanja, ki so pomembna za to javno
               RTV. <stage type="mag"/><stage>(nadaljevanje)</stage> Seveda, ko
               govorimo o javni RTV, pa ko govorimo v tem Državnem zboru velikokrat tudi kaj vse
               želimo spremeniti v Republiki Sloveniji, se mi zdi zelo pomembno seveda, da se o je
               televiziji, pa radiu ne pogovarjamo, samo pogovarjamo, ampak tudi kaj spremenimo, ker
               to je tudi odraz, velik odraz stanja v naši Republiki Sloveniji.</p>
               <p>Seveda, všeč mi je bil stavek predsednika nadzornega sveta, ki je jasno povedal, da
               nekaj ni narejeno. Se mi zdi, da teh vprašanj, pa seveda jasnih stališč, jih
               prevečkrat zavijemo v celofan. Jaz vem, da oba direktorja, tako radia in tudi
               televizije, bi tudi sama še kaj več spremenila v tej hiši ampak verjetno ni možno.
               Imamo, ko govorimo o strošku dela… Jaz sem prepričan, da imamo seveda zaposlene, ki
               so zelo dobri, pa včasih, ko pričakujemo njihov izdelek, vedno ni možno, ker verjetno
               nekdo vpliva na njega, da nam ne prinese tisti izdelek kar mi želimo. Seveda na drugi
               strani so pa zaposleni, ki pač verjetno so prepričani, da je treba biti tam 40 let,
               potem pa v pokoj.</p>
               <p>Saj danes smo tudi govorili o prispevku. Ni… Jaz ne najdem, sem razmišljal, ko sem
               poslušal razpravo mojih kolegic in kolegov. Ne vem na katerem segmentu v življenju,
               da en izdelek moraš plačati ne glede… Pa ne veš kakšnega boš dobil, da ga obvezno
               plačaš, ampak, da me boste prav razumeli, kaj bi se zgodilo, če sprejmemo enkrat
               zakon, da bodo tisti plačevali, ki pač bodo to gledali. Se hočem dotakniti
               zaposlenih, cele hiše, jaz mislim, da bi se to bistveno, bistveno spremenilo. Glejte,
               da se ne bom dotaknil poročanja, kaj se dogaja v Sloveniji, pa se bom dotaknil
               poročanja, ki me bo tudi potem zanimal strošek dopisnikov, ki so po svetu. Velikokrat
               imam občutek, da se postavljamo kot neka velesila v svetu, Slovenija. In seveda, ko
               sem spremljal mesece nazaj vašega dopisnika iz New Yorka, ko so bile, seveda, ko je
               bila kampanja ameriška, pa tudi po volitvah, sem imel občutek, da je ta dopisnik še
               vedno, ko so bile volitve že zaključene, še vedno neko upanje dajal nam, Slovenkam in
               Slovencem, da se bo nekaj še spremenilo. Volitve so bile zaključene. Seveda jaz sem
               spremljal njegovo poročanje dlje časa in seveda moram priznati, da sem bil seveda kar
               negativno presenečen. Tega ne kupujejo naše državljanke in državljani, ki obvezno
               plačujejo to naročnino. Seveda zato, ko se pogovarjamo o strošku dela, sem imel
               priložnost nekaj let nazaj govoriti z enim, ki je bil predsednik nadzornega sveta, pa
               seveda, ko je govoril o stanju znotraj hiše nisem mogel verjeti. Če bi mi to razlagal
               človek, ki ga ne poznam, bi verjetno dvomil. Hočem se navezati na stvari, ko govorimo
               o tem poročilu seveda vsako leto, da smo premalo iskreni. To se tudi čuti med
               predsednikom nadzornega sveta, obema direktorjema kot, da se nočemo, ne želimo
               dotakniti problemov, ki jih imamo. Seveda te probleme prenašamo iz leta v leto.
               Ljudje, naše državljanke in državljani pa morajo to obvezno plačevati.</p>
               <p>Še enkrat ponavljam, dajmo si predstavljati, da plača naročnino tisti, ki to gleda.
               Potem si tisti zaposleni, ki si včasih tudi <stage type="mag"/><stage>(nadaljevanje)</stage> malo norce brijejo iz vseh nas, bi se pa verjetno
               lahko malo zamislili in pa bi bilo stanje seveda bistveno drugačno. Seveda želim
               zaključiti, da bi ta javna televizija bila izdelek seveda izdelek, produkt, da bi
               kot, zdaj se bom postavil v vlogo državljana, da ko pogledam vaš dnevnik, da ne grem
               potem še dva gledati na komercialne televizije. Da ko pogledam vaše Odmeve, da ne
               grem še neke stvari preverjati ali to drži ali ne. Velikokrat se mi zdi, da ko
               govorimo o televiziji, javni televiziji, seveda druge nimam pravice komentirati, da
               je to tudi primeren odraz stanja Slovenije.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp68">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Ljerka Bizilj.</p>
            </sp>
            <sp xml:id="SDT7-OZK-redna-18-2017-04-18.sp69">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Jaz bom sicer prepustila besedo predsednikoma, ampak samo en stavek. Imamo veliko
               problemov, vsaj na televiziji jih razmeroma uspešno rešujemo, tudi s pomočjo
               nadzornega sveta. in nadzorni svet je strokoven, zoprn, nas nadzira in pravzaprav nam
               je pa velikokrat v veliko korist.</p>
               <p>Bi se rada upravičila predsedniku, če si je izgledalo, če govoriva eden mimo drugega.
               Niti najmanj nisem hotela oponirati mu. Gre samo zato, da televizija je pač on mora
               gledati globalno zadeve in globalno seveda nimamo urejene te minute. Televizija je
               morala že leta 2016 in 2017 pri letnem planu dodati to minuto, ceno minute in seveda
               ni idealna še. Ampak je nekaj, nekaj smo pa vendarle naredili in sem se hotela
               upravičiti, če je izgledalo, da sva na različnih bregovih, ker sploh nisva. Vse
               ostalo bom pa odgovorila potem, če bo potrebno, kar so spoštovani poslanci
               spraševali.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp70">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Lampreht.</p>
            </sp>
            <sp xml:id="SDT7-OZK-redna-18-2017-04-18.sp71">

               <speaker>MIHA LAMPREHT:</speaker>

               <p>Hvala gospod predsednik.</p>
               <p>Jaz bi k temu kar sem uvodoma povedal pa vendarle dodal še en detajl. Jaz na to sejo
               nisem bil povabljen. Povabljen je bil gospod generalni direktor, ampak ker je zbolel,
               sem jaz pač kot dolžnost razumel, da se seveda seje udeležim. Najbrž bi se pa še bolj
               nadrobno pripravil ampak moja dolžnost in naloga je, da branim svojo hišo. Predvsem
               po načelu pro domo sua – vsak brani svoj dom. Jaz sem tu zato, da me kritizirate,
               mogoče kakšna pohvala tudi na radio, bi pa poskušal odgovoriti na vprašanja, ki se
               porajajo in so povsem legitimna. Se mi zdi, da je pa gospod Göncz zelo dobro povedal
               nekje, ko je rekel, da je to izredno kompleksna in pa zapletena materija in
               posledično tudi vprašanja. Jaz bi se samo nekih segmentov rad dotaknil, hkrati pa bi
               povedal, da vsa odprta vprašanja tekoče rešujemo ali poskušamo reševati tako s
               programskim svetom kot tudi z nadzornim svetom. Glede tega ni nobenih problemov. Zelo
               jasna je njihova vloga zakaj so postavljeni.</p>
               <p>Glejte, nekoč je veljalo, da komercialni mediji ustvarjajo program zato, da
               pridobivajo čim več komercialnega denarja. Medtem, ko smo mi kot javni RTV, ki ga
               določa lex specialis, se pravi Zakon o RTV tukaj, zato, da pač izkoristimo pobrani
               prispevek, se pravi para davščino RTV prispevek, da naredimo čim boljše in čim bolj
               kakovostne programe. Zdaj moram, nikoli nisem tega razdelal na ta način, da od tega
               RTV prispevka 12,75, po izračunih gre za radijske programe 4,77 evra. Za to ustvarimo
               72 ur programov, vsebin in sicer ponujamo neko raznolikost poslušalcem. Uvodoma sem
               že povedal, da petina slovenskih državljanov še vedno, to so kvalitativne
               javno-mnenjske raziskave na slovenskem medijskem prostranstvu sta to dve prevladujoči
               raziskavi, ki nam pač nekako kažeta zrcalno podobo – ali smo nekako na dobri poti,
               ali dobro uresničujemo bom rekel programsko-poslovne načrte ali so pa tam, bom rekel,
               kakšne napake, mogoče tudi kakšne napačne strateške usmeritve. Jaz moram reči po
               kvalitativnih raziskavah Radio Slovenija izpolnjuje pričakovanja slovenskih
               poslušalcev, slovenske javnosti. Seveda, vedno so pa tukaj razlike in vedno bodo
               razlike v pojmovanju tega kar je mogoče <stage type="mag"/><stage>(nadaljevanje)</stage> nekomu všeč, kar pa nekomu ni všeč. Zdi se mi, da mi
               pač moramo na področju, kar zadeva informativno dejavnost, delovati v smislu
               preverjenih dejstev, lahko jih nadgradimo tudi s komentarjem, interpretacijo teh
               dejstev ampak dejstvo je, da vsaka medijska hiša stoji ali pade na tem ali objavlja
               relevantna preverjena dejstva. Pika. Konec. Kar mi potem s tem počnemo, to je pa
               stvar potem neke uredniške politike.</p>
               <p>Glejte bržda bo nekoč prišel nekdo, prišli bodo zanamci, ki se bodo morda vprašali
               kaj se je zgodilo v tem času, da je recimo javna radio televizija zanihala. Saj
               veste, vse velike medijske hiše in zlasti javni servisi znotraj Evrope in po svetu
               imajo probleme. Probleme preživetja, probleme nasičenosti na pač, bom rekel,
               medijskem prostranstvu. In seveda vprašali se bodo kaj je bilo v tem času ustvarjeno.
               Nenazadnje kar je ostalo, to sem si prav zapisal, za nacionalno kulturno nesnovno
               dediščino. Kaj se je zgodilo s slovensko kulturo? Kaj se je zgodilo s kakovostjo, bom
               rekel, slovenskega jezika? Kaj se je zgodilo s številom ustvarjenih in poustvarjenih
               presežnih kulturno-umetniških vsebin? Konec koncev radijske igre in tako naprej.
               Vemo, da slovenski jezik nekako čudovito zavibrira skozi, bom rekel skozi radijsko
               igro, poleg bom rekel gledališča, filma in tako naprej in tako naprej. Radio
               Slovenija zlasti s svojo bom rekel produkcijo in po produkcijo na področju
               kulturno-umetniških vsebin hkrati posreduje. Mi dobimo, naredimo in s tem se, bom
               rekel, na nek način tudi napaja nek krog kulturno umetniških ustvarjalcev. Ker moramo
               vedeti. Struktura zaposlenih in honorarnih sodelavcev na Radio Slovenija je 80 %
               redno zaposlenih ustvarja program, 20 % mora biti pa tistih, ki premikajo meje v
               nekem, bom rekel, ustvarjalnem prodoru in pri naboru idej in realizaciji teh idej.
               Veste, francoska radio televizija oziroma francoski radio, javni radio, ima dva
               simfonična orkestra. Mi se zdaj ukvarjamo tukaj kako bo preživel, bom rekel, en
               simfonični glasbeni korpus, kako bodo preživeli Big band RTV Slovenija in tako naprej
               in tako naprej. Ampak to se seveda, jaz se strinjam, ta hiša, veste, edina
               pomanjkljivost Zakona o RTV je, da ne določa kaj je obseg javne službe. On javno
               službo določa, zelo jasno, zelo natančno, kaj pa je obseg, koliko ur programa moramo
               mi ustvariti, koliko ur programa je prav, da ustvarijo naše kolegice, kolegi v
               regionalnih centrih? Kakšne kakovostne vsebine? To je pa stvar uredniške politike. In
               takrat, ko je bilo, bom rekel, tega prihodka razmeroma dovolj, smo vse to ustvarili.
               Ampak duh je pobegnil iz steklenice. Kaj je tisti optimum izvirne radijske ali pa
               televizijske produkcije, da nosi samo sebe, da samo sebe pokrije?</p>
               <p>Glejte, jaz bi mogoče nekaj povsem konkretnega, ko je gospa poslanka vprašala glede
               kolektivnih organizacij. So tri osnovne velike kolektivne organizacije – SAZAS, IPF
               in pa Avtorska agencija. Zadeve s SAZAS in IPF so izredno transparentne in plačujemo
               kvartale zneske, ki so v naprej določeni. Bila so dolga pogajanja o zadevah s SAZAS
               in IPF, je rešeno. Tukaj ni nobene dileme. Stvari so tudi izredno transparentno
               odvajanje s strani bom rekel RTV Slovenija kot porabnika teh storitev, zato, da so
               ustvarjalci, avtorji tudi poplačani glede te agencije.</p>
               <p>Veste, glede zdaj jaz iskreno mislim zakaj so tudi zaposleni ljudje tudi premoženje.
               Veste, se mi zdi, da v današnji družbi je premalo cenjeno kaj ljudje vedo, kakšna je
               raven percepcije, koliko je pomen vedenja v neki družbi in zlasti seveda tudi za
               javno radio-televizijo. Veste, včasih bi rekli sive glave, ljudje, ki so v bistvu
               dajali 30-35 let, ustvarili, zdaj so pač, bom rekel, pred upokojitvijo, ampak ti
               ljudje ne moremo zdaj človeka prenašati od tukaj tja, moramo biti do tega odgovorni.
               Ti konec koncev veliko teh ljudi prenaša svoje znanje na mlajše generacije. Zdaj jaz
               nekega, a veste, če bi jaz imel neko čarobno paličico, bi jo pokazal, pa je ni. In
               tukaj tudi ni, bom rekel, enotne rešitve za vse medije. Dejstvo pa je da tudi
               Gaussova krivulja govori tudi o tem. Da mi imamo, bom rekel, 15, 17 % ljudi so tisti,
               ki vlečejo voz naprej. potem je velika večina je glavni zlom Gaussove krivulje, potem
               je pa še tistih 15 do 17, ki nekako zadržujejo zadeve ampak s kakšno hitrostjo se ta
               voz premika naprej pa nam je popolnoma jasno. Jaz mislim, da je potrebno ceniti in
               nagraditi presežne ustvarjalne vsebine, kdaj pa kdaj, tu se pa s kolegico popolnoma
               strinja, pa če ti v <stage type="mag"/><stage>(nadaljevanje)</stage>
               nekem določenem obdobju ne dosegaš pričakovanih rezultatov, se je potrebno pač na nek
               civiliziran, kulturni način pač pogovoriti. Dati bom rekel še dodatno priložnost, če
               pa tega ni, pa je potrebno stvari postaviti na nek drugi zorni kot.</p>
               <p>Zdi se mi, da bo izredno pomembno za to hišo, da bo določila prioritete, kaj ta hiša
               kot javni medij, javni servis mora narediti v odnosu do svojih javnosti in seveda ne
               pa tisto kar bi mi želeli, da naredimo. Se mi zdi, da tega dodatnega denarja, če ga
               ne pridobimo iz nekih, bom rekel, skladov Evropske unije, Evropske zveze
               radio-televizijskih postaj in tako naprej, s kulturnim ministrstvom na primer
               razvijamo neke skupne projekte in se bomo pač morali dejansko dogovoriti kaj je
               tisto, čemur na zahodu pravijo "must have", za tisto kar bi mi želeli ta denar in ta
               voz je pobegnil.</p>
               <p>Glede bom rekel integriranega newsa Komenskega 5, glejte. Jaz sem na odgovorne
               odločevalce te hiše in programskega nadzornega sveta oddal neko študijo, ki je bila
               narejena znotraj European Broadcasting Union kakšne so mednarodne prakse glede
               integriranja informativnih vsebin. In lahko vam povem, ni enotnega mnenja. Ni
               enotnega pristopa do tega. Seveda tukaj bo hiša morala ponuditi neko svojo trdno
               rešitev. Dejstvo je, govorimo o multimedijskih novinarjih, ampak naši radijski kolegi
               vsi ustvarjajo tudi za integrirani multimedijski center. Dandanes se nič več ne samo
               kar se, da se predaja po klasičnih medijih, se pravi linearno, vse se tudi napiše,
               dokumentira, zato, ker moramo skrbeti za dotok novih javnosti preko multimedijskih,
               večplatformnih vsebin, ker komunikacija dandanes ne poteka več ena na ena. Vsi z
               vsemi komuniciramo s posebnim poudarkom seveda tudi na zelo zelo nevolatilnih tudi
               socialnih omrežjih.</p>
               <p>Glejte, jaz vem, da je še veliko dilem, izzivov, vprašanj. Verjamem, da je hiša,
               radijski del te hiše, da uresničuje preverljivo programsko shemo. Se pravi preverljiv
               programski poslovni načrt in za realizacijo tega načrta, porabo denarja, resursov,
               investicij in vsega tega smo pač odgovorni in to počnemo in v programskem in
               nadzornem svetu in jaz tukaj ne vidim nekih velikih antagonizmov.</p>
            </sp>
            <sp xml:id="SDT7-OZK-redna-18-2017-04-18.sp72">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Grašek.</p>
            </sp>
            <sp xml:id="SDT7-OZK-redna-18-2017-04-18.sp73">

               <speaker>PETER GRAŠEK:</speaker>

               <p>Hvala lepa.</p>
               <p>No jaz bi uvodoma začel s tem kar je gospod Lampreht rekel. Braniti lastno hišo. Jaz
               menim, da najbolje branimo lastno hišo, če identificiramo probleme in jih rešujemo,
               ne pa da jih pometamo pod preprogo. Toliko uvodoma.</p>
               <p>Bom skušal zdaj po vrsti odgovoriti na vsa vprašanja. Mnoga so naslovljena na
               tistega, ki ima največja pooblastila po statutu in zakonu, to je generalni direktor,
               ki pač danes zaradi bolezni ni prisoten in bo pač skušal po najboljših močeh čim bolj
               precizno in kratko odgovoriti.</p>
               <p>Glede tega odstopanja, to je bilo prvo vprašanje, storitev. Dva milijona višje
               storitve. Tu notri je tudi SAZAS, ki je bil 4,7 milijona. To je poravnava za neko
               zgodovino, spore, skratka lansko leto je bila narejena poravnava. Tukaj je tudi mnogo
               drugih teh avtorskih stroškov, honorarjev in stroškov tudi zunanjih sodelavcev. Je pa
               odstopanje, zato, ker ni bilo znano v začetku leta, ko se je poslovni načrt sprejemal
               ali bo dogovor ali ga ne bo s SAZAS dosežen. Ta je zdaj dogovorjen, odnos je urejen,
               zgodovina pospravljena in za naprej tudi z neko eskalacijo dogovorjeno iz leta v leto
               kako bo pač ta prispevek RTV Slovenija.</p>
               <p>Zdaj zakaj niso vsi zaposlenih. Zato, ker mnogi od teh, pač to je razlaga, ki jo
               nadzorni svet dobi od vodstva, ne ustrezajo glede stopnje ali pa nivoja
               izobraženosti. In tukaj se skuša pač individualno z vsakim na najbolj tak človeški
               način dogovoriti in nekaj teh dogovarjanj je v teku. Sicer pa je nadzorni svet ravno
               zato, ker so šla sredstva iz finančnih naložb za pokrivanje tega problema v lanskem
               letu je zahteval vedno od vodstva vsakič, ko so imeli neko kvoto ljudi dogovorjeno,
               pogodbe usklajene, da so nam poročali in mi smo sukcesivno odobravali odprodajo teh
               programskih sredstev. Sicer je pa glede… Ne programskih, teh finančnih naložb.<stage type="mag"/><stage>(nadaljevanje)</stage> To je tak operativni izraz
               v RTV programska, pravilno je bolj finančne naložbe. Sicer je pa s temi finančnimi
               naložbami točno tako kot sem že jaz uvodoma, pa tudi vi ste omenjali. To je po mojem
               mnenju, to sem pač večkrat tudi na nadzornih svetih povedal vodstvu, to je blagoslov
               in prekletstvo tega RTV Slovenija. Blagoslov zato, ker je neka lepa rezerva bila, ki
               se je pač zmanjšala zdaj na okoli 20 milijonov, prekletstvo pa zato, ker so se vedno
               odlagale potrebne reforme in vsaka uprava je po liniji najmanjšega odpora, pač so
               nekaj prodali, tistega kar je bila velika razlika med nakupom, ki je bil po zelo
               nizki ceni in ob prodaji pač realizirala in nekako zakrpala potem IPI izkaz
               poslovnega uspeha in pa tudi pokrila stroške poslovanja, nekatere naložbe, saj skozi
               leta, ko se gre dejansko v zadnjih desetih letih 64,5 milijona je bilo porabljenega
               tega denarja in pač ta vir se bo usahnil ravnokar.</p>
               <p>Zdaj glede strategije, finančnega načrta. Ja, finančni načrt smo mi na nadzornem
               svetu obravnavali, pač tisti, ki nam ga je generalni direktor predložil, smo ga
               obravnavali na treh sejah in naša zahteva je bila, da imamo enovit dokument, ne pa
               raztresen. Čisto banalno no. Pač mi smo na tem vztrajali. Vmes so se pa še v
               decembru, ko smo imeli programirano, da bomo pač dokončno verzijo do konca leta
               sprejeli, dogodili dve stvari. Eno, dogovor sindikata z Vlado javnih uslužbencev in
               druga zadeva, odpoved gostovanja v multipleksu komercialnih televizij in smo želeli
               tudi ta efekt vključiti v ta finančni načrt. To je bilo narejeno tam do devetega ali
               desetega januarja in je bilo na seji potem je bil ta finančni načrt sprejet v začetku
               januarja. S tem, da smo takoj v decembru naložili vodstvu to kar po statutu nadzorni
               svet lahko, da takoj začne financirati dejavnost po dvanajstinah predhodnega leta. To
               je bilo tudi narejeno. Tako da nobenih motenj ni bilo. Potem je bilo pač gradivo
               pripravljeno kot je nadzorni svet zahteval, vključene so bile vse te zadeve, tako da
               nimamo v bistvu nekih neznank s teh dveh naslovov.</p>
               <p>Potem imamo glede prodaje delnic. Ja, to je ena zadev, ki jo je sprožil pač ta
               nadzorni svet, je, kot je rekla gospa Biziljeva, malo bolj zoprn mogoče kot prej in
               odpiramo teme, ki so bile prej mogoče tabu ali pa se niso odpirale. Ena od področij
               so tudi finančne naložbe. Mi, ko smo dobivali pač, prvič, ko smo dobili ta predlog,
               smo zahtevali tudi kakšno je način upravljanja s finančnimi naložbami. Ugotovili smo
               presenečeni, da sploh ni nobene strategije upravljanja, temveč samo postopek prodaje,
               ki ima neko komisijo, kjer so predstavniki tudi Ministrstva za finance, ki določijo
               najnižjo ceno po kateri se lahko konkretna prodaja delnic izvrši. Strategije ni,
               odgovor vodstva je bil, da pač javni zavod ni pooblaščen za upravljanje s finančnimi
               naložbami, tako da je temu dejansko tako in to je materija verjetno za Ministrstvo za
               finance ali kaj podobnega, še posebej ker pač to so papirji, ki kotirajo na delnicah,
               maja je padla vrednost tam skoraj za 40 %, zdaj se spet malo popravlja. To je sicer
               oportunitetna izguba, ker ni bila realizirana, vendar vsak dober gospodar pač
               upravlja s tistim kar ima in je proaktivno deluje, ne pa pasivno gleda kaj se dogaja
               in takrat maja, ko je bilo historično, 32 % je bila vrednost, zdaj je okoli 20, padla
               je pa na 15 maja. Tako da, tukaj bi bilo smotrno, da pač ustanovitelj, Ministrstvo za
               finance, predpostavlja malo bolj proaktivno deluje s tem kar je še ostalo in oceni
               kdaj je trenutek, da iz ene naložbe v drugo preliješ, ne vem, v gotovino ali pa v
               kakšen drug papir in pač realiziraš dobiček. Tako da, to je zadeva, ki je še odprta.
               Mi smo to predlagali in morda se bo kaj na tem področju spremenilo.</p>
               <p>Sicer ja, Komenskega 5, to je tudi zadeva, ki jo je pač ta nadzorni svet začel
               problematizirati. Mi smo dobili tam v prvi polovici lanskega leta neko informacijo,
               da je nek projekt o katerem pač prej nismo bili seznanjeni, da je nadzorni svet v
               prejšnjem sklicu ali v prejšnjih sklicih, da so to že odobrili, da je potekalo to
                  <stage type="mag"/><stage>(nadaljevanje)</stage> že odobrili, da je
               potekalo to 6 let za pridobitev vseh papirjev, dovoljenj in smo potem zahtevali pač
               aktualizacijo tega, to, kar ste vi sprožili. To je nekaj bilo narejeno. Še vedno
               imamo pa neodgovorjena vprašanja, vsebinska, ki jih je nadzorni svet zelo precizno
               formuliral. Kakšen bo proces dela v tem centru, kakšna bo tehnologija dela, kakšni
               bodo efekti, programski, ekonomski in tako naprej, nekaj je bežno napisano, ampak za
               enkrat po mojem mnenju premalo preden gremo v to investicijo, ki je red veličin 10
               milijonov plus evrov pač vredna, tako kot je bila nam predstavljena. Zdaj glavni
               argument, ki smo ga dobili, bom pač direktno povedal zakaj se to dela, to je pa zato,
               ker bodo edino na ta način, če bodo skupaj sedeli iz televizije, radia in MMC
               komunicirali, ker sicer pa ne komunicirajo. Zdaj ta argument jaz težko kupim, ker če
               ljudje imajo v glavah blokado za komunikacijo, lahko skupaj sedijo, bo isti učinek.
               Tudi sicer to je pač moje osebno mnenje, da ne bom zdaj jaz rekel, da je to mnenje
               nadzornega sveta. Da je dovolj prostora in se da oceanski tip tudi v tej stavbi
               narediti, če je pač to potrebno. Tako da to je zadeva, ki se bo še obravnavala na
               nadzornem svetu.</p>
               <p>Glede mase plač. Ali so to ekstremni honorarji ali masa plač, ki je bilo postavljeno
               vprašanje. Mi nismo zaznali kakšnih ekstremnih honorarjev, čeprav občasno prihajajo
               običajno kakšne anonimke in tako. Kar smo lahko smo preverjali in tukaj nismo zaznali
               kakšnih ekscesov. Je pa dejansko ta masa plač glede na število zaposlenih pač tako
               visoka kot je, kot je bilo večkrat povedano. </p>
               <p>Potem glede pripombe, da so sami problemi v RTV Slovenija. Pač mi v nadzornem svetu
               ne smatramo, da je naša naloga, da se hvalimo kako smo dobri ampak da identificiramo
               probleme in da jih skušamo reševati, zato morda izgleda bolj črna slika kot je. Ampak
               dejansko je par stvari, ki jih je treba pač zelo urgentno se lotiti, tudi če so kisla
               jabolka in podobno.</p>
               <p>Glede javna tržna dejavnost. Ja, to je ena od zadev, ki jo je tudi sprožil ta
               nadzorni svet na splošno začudenje vodstva kaj se zdaj gremo. To je vendar stvar, ki
               jo tako delamo že ne vem, od pamtiveka in mi smo se prav konkretno lotili te zadeve,
               ker smo začeli malo dvomiti ali so sodila, ki so sicer veljavna kar že od leta 2013
               mislim in smo pač kako se uporabljajo. Sodila so pač odstotki v katerih se alocirajo
               stroški na določeno dejavnost. Tudi zunanjega revizorja smo to vprašali. On se je
               vgradil, rekel, da to so pač sodila, ki se uporabljajo, so korektno uporabljena.
               Dodatni sum, da tukaj nekaj ni čisto tako kot bi moralo biti, nam je vzbudilo, ko smo
               pogledali konkretno recimo to kar si mi razlagamo kot tržna dejavnost, recimo. To sta
               ta dva orkestra, simfoniki in Big Band smo dobili od vodje orkestra pač pregled te
               ekonomike in smo dobili napisano, da so prihodki tega ansambla oziroma obeh teh
               orkestrov 283 tisoč 456, odhodki 549 tisoč 849. No, ko smo to pogledali smo
               ugotovili, da fiksnih stroškov 111 zaposlenih tukaj ni, ker to je pa red veličin med
               3 in 4 milijone dodatno na to. Skratka miselnost je, da se samo variabilne stroške,
               fiksni pa so pokriti tako ali tako v javnem servisu. No in posledično bomo mi, zdaj
               smo tudi že naročili vodstvu, da se naredi revizija teh sodil in da pridemo enkrat na
               čisto ali je ali ni. Dvom v to ali ja ali ne, v zakonu to opredeljuje zakon zelo
               jasno taksativno našteva tam kaj je javna dejavnost ali javni servis, med tržne
               navaja koncertna dejavnost. Mi si pač morda napačno razlagamo, da so pač orkestri
               koncertna dejavnost. Skratka, to so take zadeve, ki jih pač želimo zdaj čim prej
               razčistiti in ne imeti več dvoma ali je to zakonito ali ni zakonito, mi smo se
               odločili za avtentično razlago zakona, ker bi bilo morda tam malo žaljivo za Državni
               zbor, da to naslavljamo, ker dosti jasno <stage type="mag"/><stage>(nadaljevanje)</stage> tam piše kaj je kaj.</p>
               <p>Potem imamo to sodelovanje s SAZAS sem povedal, da je pač urejeno.</p>
               <p>Glede same strategije je razlog, da ga nadzorni svet še ni sprejel ali pa…
               Obravnavali smo že osnutke programske, tudi že potrdil, zato, ker smo mi za
               ekonomiko, tudi za gospodarnost tudi zadolženi ali pa predvsem zadolženi, hočemo
               imeti kazalce in te kazalce nam je bilo obljubljeno, da bo vodstvo pripravilo. Za
               enkrat jih še ni. Jih bomo zdaj spet vprašali zakaj ne. In tukaj je pač eden od
               problemov. Tudi zdaj ta kriza vodenja. Mi imamo v bistvu to vedejevstvo zdaj že,
               mislim, da zdaj že tretje leto, skoraj dve leti in pol in to ni dobro ne za gospoda
               Fillija, ki je v.d. generalnega direktorja, ne za zaposlene, ne zavod, ne za organe
               odločanja, ker je vse v neki začasnosti recimo in to ni dobro. Tako da jaz upam, da
               bo zdaj programski svet čim prej, smo tudi pozvali programski svet, da čim prej pač
               imenujejo generalnega direktorja s polnimi… Saj pooblastila ima tudi v.d. ista, ampak
               saj veste kako smo ljudje – če je začasno vsi tudi bolj tako z rezervo zraven
               delajo.</p>
               <p>Glede teh regionalnih narodnostnih programov. Nikoli nadzorni svet, niti programski,
               ker hodim na vse seje, ravno zato, da smo koordinirani, ni z ničemer ogrožal teh dveh
               komponent. Smo pa res zahtevali od vodstva, da naredi optimizacijo, da se ta zavod
               začne obnašati kot celovita zadeva, ne pa kot tri države – Ljubljana, Maribor in
               Koper – kar je za mene nepojmljivo, niti ne komunicirajo tako kot bi morali, kaj
               šele, da bi neko delitev dela definirali. Zdaj gospa Biziljeva nekaj pripravlja, tako
               da upam, da bo šlo v pravo smer. To je tisto kar sem prej omenil. Če že imamo
               kapacitete, imamo ljudi, dajmo to polno uporabiti kot enovit zavod. In tukaj je ena
               od teh rezerv, ampak vse je pač v glavah ljudi in upam, da z neko boljšo
               komunikacijo, da se bo to na bolje spremenilo. Zdaj zakaj samo govorimo, nič ne
               naredimo. Glejte, nadzorni svet ima pač pristojnosti jasne, mi lahko generalnemu
               direktorju predlagamo, mu svetujemo, ga pozivamo, ampak gorjače pa nimamo. Kadrovska
               funkcija je pri programskem, pa ne zato, da bi se izgovarjal in glejte, eden od
               problemov je tudi, da se nikomur v RTV Slovenija, pa ne govorim zdaj samo vodstveni
               del, tudi potem uredniški in vse ostalo, cela struktura, nič ne zgodi. Tudi če kaj ni
               v redu, gre mimo in gremo naprej in to ni dobro. Jaz pač bolj izhajam iz teh
               gospodarskih družb, kjer sem delal nekatere stvari so preprosto nepojmljive, da so
               možne. Da nekdo tam prekrši osnovno svojo zavezo o budžetu, ki je sprejet v poslovnem
               načrtu, preseže in potem ko pridemo do polletja "Ja, če ne bo dodatnega denarja pa ne
               bo programa." Mislim, pa gremo naprej. To je tisto kar je narobe in to skušamo nekako
               tudi s to motivacijo ljudi, ki jo je predsednik tukaj omenil, mi smo bili šokirani
               nad eno raziskavo do katere smo čisto slučajno prišli, iz leta 2013 – kompetenčni
               center, ki ga ima RTV, mislim, da je zelo kompetenten tisti gospod, ki to vodi, je
               naredil eno raziskavo o motiviranosti zaposlenih in organizacijski kulturi. In da
               skrajšam dolgo zgodbo, 88 % odstotkov zaposlenih je nezainteresiranih. Od tega večji
               del aktivno nezainteresiranih. Manjši del pa zainteresiranih, od tega velik del
               tehničnih služb, teh oddajnikih zveze. Ok, smo rekli, to ste vi ugotovili 2013. Mi
               smo zdaj naročili, da bi eno novo naredili, da aktualiziramo kakšni so bili
               popravljalni ukrepi. Nula. Zdaj so ga premestili v en manjši prostor tega šefa, ker
               je pač ogledalo malo postavil in zdaj ne vem v kakšni pisarni sedi, moram enkrat
               pogledati. Tako da je treba pač soočiti s stvarmi in jaz se strinjam, ni vse v
               denarju in glavni motivator je po mojem generalni direktor in vodstvo. Pa ne z
               denarjem. Projekti, razvoj kadrov, karierni plan, mislim HRM, to kar<stage type="mag"/><stage>(nadaljevanje)</stage> v Sloveniji nam ne gre najbolje. In
               tukaj so rezerve in z enim bolj takim aktivnim delovanjem, predvsem pa z imenovanjem
               generalnega direktorja, jaz mislim, da se da to začeti malo premikati naprej. čudežev
               pa ne bo.</p>
               <p>Glede stroškov dopisnikov, če gospa Biziljeva ve, jaz nimam tega podatka zdaj.</p>
               <p>Potem kaj še? Stroški. Evo, mislim, da če sem kaj pozabil, mi prosim povejte. /
               oglašanje iz dvorane/ Prosim? Koga? Aja, izguba oglaševanja.</p>
               <p>Izguba oglaševanja. Ja to je bil pač, ko smo sprejemali plan, so ljudje, ki so bili
               dalj časa že predhodniki v prejšnjem smislu nadzornega sveta, večkrat vprašali ali je
               realni plan. Zagotovljeno je bilo, da ja. Ker prejšnje leto so bile olimpijske igre
               pa ta svetovna prvenstva, ki so prinašala več in je bil pač zagovor, jaz zdaj pač
               lahko samo prenašam, da so nerealno planirali in zato plan ni bil realiziran v višini
               1,6 milijona. Je pa res podlaga. Tukaj pa moram biti tudi toliko pošten, da vam
               povem. Podlaga je gledanost te agencije, ki se pač ukvarjajo s tem poslom in tukaj je
               ena multinacionalka, ki pač dela te ratinge gledanosti in tukaj jaz tudi sumim, da je
               malo manipulacije glede gledanosti v korist bolj komercialnih televizij, ki
               poneumljajo slovenski narod recimo s temi resničnostnimi šovi in podobnim. In zato
               smo mi tudi začeli malo bolj gledati to zadevo, tudi v nadzornem svetu pa tudi
               komisija za oglaševanje za trženje in smo ugotovili zelo zanimivo. To je menda sicer
               svetovno znana metodologija, ki jo ta Nealson ali kaj je, Genilson uporablja, da
               ljudi starejših od 55 let kot da jih ni. Njih sploh ne upoštevajo ob izračunu
               gledanosti. RTV Slovenija ima pa to smolo ali srečo, da je ravno ta kategorija
               najbolj zvesta in največja. Tako da tudi zdaj RTV Slovenija, televizija vem in tudi
               radio pač delajo neke svoje in smo jih pozvali ali pa spodbujamo jih, da naj tudi te
               svoje podatke prezentirajo in pač tem oglaševalcem, ne agencijam, ker agencije imajo
               neke svoje interese, ki niso nujno vedno interesi RTV Slovenija, in pač jih na nek
               način prepričujejo, da te podatke, ki jih pridobivajo od te mednarodne organizacije,
               niso vedno najbolj verodostojni pa tudi ne v korist oglaševalcev. Ker če prodajajo
               proizvode, ki so usmerjeni bolj na starejšo publiko, je RTV Slovenija pravi
               naslov.</p>
               <p>Sem še kaj pozabil jaz?</p>
            </sp>
            <sp xml:id="SDT7-OZK-redna-18-2017-04-18.sp74">

               <speaker>GOSPA_______:</speaker>

               <p>Ne.</p>
            </sp>
            <sp xml:id="SDT7-OZK-redna-18-2017-04-18.sp75">

               <speaker>PETER GRAŠEK:</speaker>

               <p>Ok, hvala.</p>
            </sp>
            <sp xml:id="SDT7-OZK-redna-18-2017-04-18.sp76">

               <speaker>PREDSEDNIK DR. DRAGAN MATIĆ:</speaker>

               <p>Besedo ima predsednik programskega sveta, gospod Zupanič.</p>
            </sp>
            <sp xml:id="SDT7-OZK-redna-18-2017-04-18.sp77">

               <speaker>MIRAN ZUPANIČ:</speaker>

               <p>Hvala za besedo gospod Matić.</p>
               <p>Za iztočnico bom vzel kar vas, in sicer pravite kakšna je perspektiva izhoda iz slepe
               ulice. Mislim, da je prva perspektiva ta, da se najprej vprašamo oziroma da si
               najprej priznamo, da smo v slepi ulici oziroma da smo na poti v slepo ulico. Če si ne
               priznamo, da smo na poti v slepo ulico, bomo pripeljali tja s polno hitrostjo in bomo
               v nekaj treščili. To je zelo velika verjetnost. In tega nas je strah, tega je strah
               programskega sveta in tega pravzaprav mislim, da je strah tudi nadzorni svet. Da
               pravzaprav ta hiša drvi proti zidu, ker v tej intenci po kazanju lepšega videza kot
               je dejansko stanje stvari, počasi pozablja na to kakšne stvari v resnici so. In zdaj
               tu seveda moram za iztočnico vzeti pa še to kar je povedal gospod Podkrajšek, da je
               stanje v RTV Slovenija odraz stanja v Sloveniji. Mislim, da je to velika, velika
               resnica. Hiša generira stanje in seveda družbeno stanje generira klimo v hiši. In
               zdaj tudi če dovolite eno mikrodigresijo.</p>
               <p>Zadnjič smo seminarsko obdelovali termin postfaktično, pa danes obdelajmo termin Eros
               in Tanatos. Pravijo, da sta v človeku dva temeljna gona. En je gon po življenju –
               Eros in drugo je gon po samouničenju – Tanatos. In žal imam občutek, da imamo
               Slovenci ta gon Tanatos izredno močno razvit, pravzaprav se celo krepi. Zdaj zdravo
               in koristno in bi rekel preživitveno bi bilo, če bi se mogoče kdaj majčkeno bolj
               ozrli tudi po tem drugem gonu, se pravi po Erosu oziroma po življenju <stage type="mag"/><stage>(nadaljevanje)</stage> kot takem. In to kar mi
               počnemo v programskem svetu je zelo daleč, ampak vendarle je v resnici neke vrste
               odpiranje preživetvenih strategij. Se pravi kako naj ta ustanova obstane, kako naj se
               razvije, ker je seveda nujno potrebna za to družbo. Jaz moram reči, da tukaj ne delim
               z vami ravno mnenja apriornega, da so komercialni ali pa če hočete, nejavni mediji ne
               vem tisti, ki poneumljajo, ki so slabi in tako naprej, RTV in pa vse kar je javnega
               pa to kar je dobrega. Komercialni mediji imajo izjemno veliko zelo kvalitetnega,
               inteligentnega, visoko budžetnega programa in tudi zato jim nacionalka težko parira.
               Tudi zato. In tudi pogosto žal tudi iz javnega medija vidimo kakšno vsebino za katero
               si želimo, da je nikoli tam ne bi videli od res butastih, res butastih oglasov
               naprej. Pa ne mislim tistih, ki so sproducirani v oglasnem prostoru ampak prižgite
               enkrat ob kakšni čudni uri malo bolj pa boste videli kakšne vsebine, ko se vprašate
               ali nekdo iz konkurence plačuje nacionalki zato, d to vrti. Ker kdo lahko to gleda
               jaz ne vem. Ampak skratka, to je bila zdaj mikrodigresija.</p>
               <p>Zdaj, če se torej sprašujemo ali drvimo v slepo ulico. Da, drvimo. Treba si je
               priznati naslednje. RTV Slovenija je velik sistem. Izredno velik sistem. 2 tisoč 100
               in nekaj zaposlenih, ogromno različne heterogene produkcije od Kopra do Lendave. In
               zdaj ta velik sistem je pravzaprav predimenzioniran glede na prihodke. Mislim, da je
               to temeljni aksiom, ki ga moramo vzeti v obzir. Predimenzioniranost sistema in to v
               obsegu programa in tukaj se zdaj postavlja vprašanje – Ali producirati še več
               programa s še manjšimi produkcijskimi resursi, ki bo torej slabši nujno, manj
               kvaliteten bo in posledično manj gledan? To je eno vprašanje. Ali producirati manj z
               bolj bogato produkcijo z večjo privlačnostjo medijsko za publike in potem na ta način
               ustvarjati družbeni učinek, ki je tukaj na prvem mestu.</p>
               <p>Zdaj okoli zaposlenih je bilo danes tukaj veliko besed. Jaz prvič moram reči, da
               absolutno ne delim mnenja s tistimi, ki menijo ali pa menite, da je javni uslužbenec
               apriori drugorazredna, manj kvalitetna delovna sila. Ko bo javni uslužbenec vzel,
               gledam povprečnega, začel dejansko delati toliko kolikor je plačan, se nam bodo
               začeli javni sistemi sesuvati. Zdravstvo, šolstvo, kultura in še kaj se bo sesulo.
               Verjemite mi, ker dobro poznam stvari, ogromno ljudi v javnem sektorju dela preko
               svojih zmožnosti, fizičnih, iz nekega temeljnega, da rečem neke temeljne etične
               zaveze, da smo pač na koncu koncev plačani od družbe in da delamo za družbo. Se pravi
               to apriorno, kot smo prej govorili, ne vem, komercialni slabi tu pa zdaj javni slabi,
               mislim, da te dihotomije enostavno ni mogoče vzpostaviti. Povsod so dobri delavci in
               povsod so tudi slabi delavci. Je pa vprašanje ali sistem omogoča v javnem sektorju v
               resnici nagrajevanje tako kot je treba, ker bi že skozi pozitivno motivacijo
               pravzaprav lahko vse dosegli.</p>
               <p>Zdaj pa, nekaj je zelo pomembno treba vedeti. Govorite o strošku dela. Tudi strošek
               dela je programski strošek, to je tisti del, ki je pač v produktu ovrednoten kot
               strošek dela. In ko govorite o primerjavi kako je v drugih državah ali pa bolj
               razvitih, ta strošek dela nižji, to samo pomeni, da so drugi programski stroški, ki
               so zajeti v produkt višji. Več scenografije, če zdaj želite, bolj bogata
               razsvetljava, več snemalnih dni, itd., itd. Se pravi, ne preprosto misliti, da če se
               bo zmanjšalo, če bi se še zmanjšal strošek dela, da se bo v resnici s tem kaj veliko
               prihranilo. To je en moment. Drugi moment, morate se vprašati zakaj je prišlo do tega
               zaposlovanja, ki pravzaprav zdaj dejansko blokira razvoj hiše veliko bolj kot je
               vodstvo pripravljeno na glas priznati. Zato, ker javna radiotelevizija od leta '91
               naprej oziroma od tranzicije naprej v bistvu ni vzpostavila modela po katerem bi
               sistemsko alocirala produkcijo, tam kjer je to mogoče v svojih programskih vsebin, iz
               hiše. Se pravi kjer bi ustvarila neke vrste galaksijo produkcijskih, če rečem zdaj v
               narekovaju, "satelitov", ki bi jim distribuirala naročila, distribuirala denar in ki
               bi, s katerimi bi, znotraj katerih bi se potem ustvarilo tudi svoje neko kompetitivno
               okolje, neka tekmovalnost in kjer bi pravzaprav hiša imela v rokah veliko več
               manevrskega prostora, zato da z oziroma na finance lahko <stage type="mag"/><stage>(nadaljevanje)</stage> naprej odmerja in da skozi konkurenčnost tudi
               vedno stremi po najboljšem produktu za neko pošteno plačilo. Tudi to moramo reči.
               Ampak hiša je v bistvu vezala vso produkcijo ali pa velik del produkcije, pretežen
               del produkcije nase, ustvarila je v bistvu razmerje torej zaposleni honorarci, ki so
               bili faktično v statusu zaposleni samo da so pač imeli pogodbe za določen čas in
               potem, ko se je začel ta trend, ki je kazal na to, da se bo začelo zaposlovati, ni
               ustrezno reagirala. Jaz mislim, da bi, če bi ta aksiom veljal za kompletni javni
               sektor, potem bi ne vem, tako kot je rekla prej Violeta, imela gledališča velike
               težave in imeli bi še kateri drugi zavodi javni tudi težave, ki so pač znali nekako
               drugače pravno urediti ta razmerja. To je zdaj kar govorim seveda na nek način
               nesocialno govorjenje. Ampak zdaj če smo tukaj v interesu dobrega delovanja ustanove,
               potem pač ustanova mora biti čim bolj fleksibilna pri razporejanju svojih finančnih
               resursov.</p>
               <p>Skratka, mislim, da je hiša s strategijo, ki je stara recimo 25 let samo sebe
               pripeljala v položaj, ko ima na barki preveč zaposlenih in ko dejansko preveč in
               premalo hkrati, to je paradoks, in ko dejansko zmanjkuje denarja za kvalitetno
               produkcijo. Se pravi spet govorim o tem, vračam se na temo, predimenzioniranosti. In
               potem je še seveda tretji moment. To je predimenzioniranost infrastrukture. Kupujejo
               se sistemi, ki potem niso polno vključeni v program oziroma ker zmanjka denarja spet
               za programske stroške, za ljudi, za dnevnice če želite že banalno in tako naprej in
               seveda ti sistemi niso, ne dajo popolnega rezultata. Sistem je predimenzioniran.</p>
               <p>Druga stvar poleg velikosti, heterogenost sistema. Sistem radijski ima v Ljubljani
               prvi program, Val 202, Ars. V Kopru Radio Koper ter Radio Capodistria. V Mariboru
               Radio Maribor, Radio SI in še Radio Lendava je. Se pravi že to je en konglomerat.
               Potem pa imamo seveda še televizijske kanale. In ko smo mi dobili, jaz sem bil torej
               lansko leto prvič v tem položaju, ko smo mi dobili programske sheme od vseh teh
               izvajalcev programa, smo ugotovili, da te sheme niti v formatih, se pravi eni so bili
               v Excelu, drugi so bili v PDF, drugi so bili recimo v doc, niso poenotene. Ali potem
               mislite, da so bile poenotene vsebinsko? Niso bile. In kaj zdaj to pomeni? To pomeni,
               da se hiša s svojimi lastnimi programi sama sebi konkurira. Da se programske vsebine
               umeščajo tako, da niso optimalno razporejene, da se to, kar se v nekem terminu na
               enem programu tri ure kasneje vrti na drugem programu, itd., itd. Se pravi, tok jasno
               kaže, da je, če zdaj rečemo, da je RTV sistem, da so podsistemi neusklajeni in seveda
               naloga prvega, ki hišo vodi, je usklajevanje podsistemov. Tega ne morete početi niti
               direktorica televizije, niti direktor radia. Naloga glavnega šefa je, da usklajuje
               podsisteme. In to žal ni bilo realizirano v zadostni meri.</p>
               <p>Zdaj tukaj seveda moram izpostaviti tudi nekaj. Razmerje generalni direktor –
               programski svet. Mi smo žal v teh zadnjih recimo osmih/devetih mesecih očitno prišli
               s to prenovljeno ekipo v položaj, ko se nas vidi kot nekakšne antagoniste vodstva.
               Enako kot postavlja nadzorni svet neprijetna vprašanja in se čudi, jih postavljamo
               tudi mi in se tudi mi čudimo. Ne zato, ker bi bili orodje kogarkoli in tudi ne zato,
               ker bi želeli komurkoli karkoli slabega. Ampak če vidiš, da so ene stvari preprosto
               nelogične, je primerno, da se vprašaš oziroma, da vprašaš na glas zakaj je temu tako.
               Se pravi to je ta moment.</p>
               <p>Drugi moment, programski svet je v veliki meri deloval se mi zdi kot potrjevalec
               odločitev, predlaganih odločitev vodstva. Mi pa vendarle poskušamo delovati tudi kot
               programski odločevalec, kar je pač naša naloga po zakonu in statutu. Nismo si mi tega
               izmislili. In seveda tu nujno prihaja do konflikta oziroma do nekega polja konflikta,
               kajti, če smo mi potrjevalec, potem je zadeva zelo enostavna, mi potrdimo. Če pa smo
               odločevalec, potem pa seveda želimo soodločati oziroma odločati in potem imamo pač
               neka pričakovanja. To pa potem seveda generira problem.</p>
               <p>Skratka, ocenjujem, da je vodenje premalo povezovalno, da je moč centra, se pravi v
               tem primeru generalnega direktorja, premajhna z ozirom na moč <stage type="mag"/><stage>(nadaljevanje)</stage> enot oziroma se premalo uveljavlja, da je
               odgovornost preveč razpršena in da je preprosto tukaj potrebna ena večja stopnja
               integracije ustanove.</p>
               <p>Potem če gremo naprej, bom zdaj rekel pridem do bistva – hiša nujno potrebuje
               reforme. Če se te reforme odlagajo, bo situacija postala vedno manj obvladljiva.
               Tukaj se, če zdaj govorim kot programski svet, najprej postavlja vprašanje
               optimiziranja programov in potem seveda produkcije. Definitivno je treba ustvariti
               toliko kvalitetnih programov kot je na razpolago denarja. Vse ostalo je "larifari".
               Ali želimo več še manj gledanega programa ali več kvalitetnega programa? Ne bo šlo.
               Manj kvalitetnega programa je pravo merilo. Znotraj tega mislim, da se da tudi
               motivirati ljudi, kajti v hiši je zelo, zelo veliko zelo predanih strokovnih
               ambicioznih ljudi in jaz tu res ne morem sprejeti teze, ki se tako nekako med
               vrsticami tudi pojavlja, da so ljudje breme. Niso breme. To je dejansko kot je rekel
               gospod Lampreht največji kapital te hiše. Veliko večji kot stroji, veliko večji kot
               tehnika, ki je danes HD, jutri bo UHD, pojutrišnjem bo 8K in tako naprej in bo treba
               kar naprej v to brezno tehnološko metati milijone evrov.</p>
               <p>Kar se tiče vprašanja investicije je seveda ključno vprašanje investicije v
               Komenskega 5. Ta projekt je bil leta 2010 ocenjen mislim da na 18 milijonov evrov.
               Kot je povedal predsednik nadzornega sveta je trenutna rezerva 20 milijonov evrov. Se
               pravi ta debata o družinski srebrnini ni prazna debata. To je realno stanje stvari.
               Presoditi je potrebno iz finančnega in programskega vidika ali hiša v tem trenutku
               vzdrži tako tvegano investicijo in kaj se bo zgodilo v primeru, če se bo investicija
               izvedla in potem recimo ob neustreznem prestrukturiranju ali ob nekem padcu prihodka
               pride do rdečih številk.</p>
               <p>Skratka, zgodba gre naprej. Jaz mislim, da je treba nacionalno radiotelevizijo
               varovati kot vrednoto, kot ustanovo, ki konstituira, sokonstituira to družbo, kot
               prostor dialoga, prostor različnosti in potem bomo na pravi poti. Absolutno pa ni
               mogoče ustvariti nekega togega sistema kjer bi vse probleme enkrat za vselej rešili.
               Ker pač ne, čas se spreminja, sestavljen je iz množice trenutkov, iz množice izzivov
               in tukaj je pač ključna pripravljenost na spremembe in te pripravljenosti na
               spremembe mislim, da ni bilo toliko kot bi bilo dejansko potrebno oziroma se te
               spremembe niso udejanjale. In jaz tudi upam, da prihaja čas, da si bomo vsi skupaj
               pogledali v oči in rekli gremo naprej.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp78">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospa Bizilj.</p>
            </sp>
            <sp xml:id="SDT7-OZK-redna-18-2017-04-18.sp79">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Ja, ker sem rekla, da bom potem odgovorila na nekatera vprašanja, če bom lahko. Res
               je, kot je kolega Lampreht rekel, ob enih sva bila naprošena, če bi namesto generala
               šla na ta sestanek. Če bi vedela, bi se malce bolj pripravila in seveda vsak svoje
               brani.</p>
               <p>Kadri, kvalitetni. Na televiziji med približno tisoč zaposlenimi in pogodbeniki je
               večina izjemno kvalitetnih kadrov, ki dajejo vse od sebe. Seveda potem pa tistih
               nekaj, ki pokvari cel sistem. To je dejstvo. In poglejte, na primer kar smo sedaj
               naredili, vse te projekte od Eme, spodbujanja slovenske zabavne glasbe in tako
               naprej, to so vrhunski projekti, Planica, Lisica, Kranjska gora, v cel svet nam
               priznava, da je televizija na svetovni ravni pri produkciji tovrstnih mednarodnih
               projektov in res so odmevni. Tako da to je treba tudi malce vedeti.</p>
               <p>Sicer pa kar zaposlovanje zadeva, ko ste rekli. Lani septembra je kar precej… Mi smo
               zaposlili skoraj da, mislim, da vse, ki so izpolnjevali kar televizijo zadeva
               govorim, najbrž pa velja tudi za druge dele, ki so izpolnili pogoje. Med tem pa je
               lani nekaj kolegov diplomiralo. September je bil tisti mesec. Nekateri so opravili to
               nacionalno kvalifikacijo in seveda pričakujejo, da se jih zaposli.<stage type="mag"/><stage>(nadaljevanje)</stage> Ker nismo naredili dvoletni plan,
               nekatere smo že zaposlili in za 17/18 imamo zdaj načrt kako to reševati še s temi
               kadri, ki pa sproti neke pogoje za zaposlitev izpolnjujejo. Seveda po drugi strani pa
               drugi sprašujete kakšen pa je načrt zmanjševanja stroškov dela potem. Ja, to vedno ne
               gre potem skupaj. Zaposliti vse, ali jih rabiš celo leto ali ne, kot sem prej rekla.
               Morate vedeti, da imamo velik nahrbtnik, kot je že predsednik programskega sveta
               omenil iz vseh 25 ali več let. Na primer, dogajalo se je, da je bil sprejeti zakon po
               katerem je potrebno 2 % RTV prispevka dati za kinematografsko produkcijo. To pomeni
               zunanjo produkcijo, ne da sami delamo. Takrat nismo niti enega odpustili ali pa. Niti
               enega sodelavca. Ker strošek dela je največji. So se ukinila ta sredstva iz delnic.
               2, 3, 4 milijone letno se jih je vložilo. Celo zaposlovali so recimo na račun teh
               sredstev dodatne ljudi. Se ni nobenemu reklu nasvidenje, ko se je ukinilo. Kvečjemu
               še… Skratka, to je realnost, če lahko rečem temu, kot je tudi predsednik programskega
               sveta rekel, niti socialno to ne zvezi, ampak tako to je. Mi pač moramo gledati na
               program in tukaj ni tako enostavno kako to rešiti. Seveda, reorganizacijo bo treba.
               Novelko cele hiše narediti. Najbrž bo moral to kdo narediti.</p>
               <p>Kapacitete, mi lahko zmanjšamo program, zunanje produkcije ne smemo zmanjšati, ker po
               zakonu moramo 20 % predvajati zunanje produkcije. To pomeni, da lahko zmanjšamo
               program pa bodo tisti, ki so zaposleni mogoče še manj delali lahko. Skratka zadeva ni
               tako preprosta. Saj rešujemo, ampak ni pa vedno tako preprosto. Tudi studii v
               Ljubljani, Kopru, Mariboru kapacitete seveda niso zasedene, saj ne morejo biti, ker
               potem bi rabili še trikrat več ljudi. Ampak tako to je.</p>
               <p>20 % sredstev, ki jih televizija letno porabi moramo zaslužiti na trgu z
               oglaševanjem. In če smo lani preveč napihniti morali ali pa smo napisali plan, ga
               letos nismo ampak presegamo tudi lanski plan na primer, vsaj v teh mesecih, ki so
               sedaj, ker smo zelo, zelo veliko vložili v to, da nekako smo vzpostavili odnos z
               oglaševalci. Tudi trudimo se za neposredne oglaševalce, smo tudi pridobili, vendar pa
               morate vedeti, da to področje je zelo zapleteno. Tudi oglaševalci v podjetja ne
               želijo direktno oglaševati, zato, ker jim agencije dajejo še druge usluge. Jim delajo
               oglase, jim delajo media plane in vse druge stvari in zlasti bi si to kvečjemu zelo
               velike firme privoščile, da bi direktno. Ampak delamo na tem na nek način.</p>
               <p>Oglaševanja več kot ga imamo zdaj skoraj da ne moremo imeti v okviru zakona imamo
               razmeroma polne oglasne bloke, sploh prve mesece v letu, ko je veliko športa, ker pač
               oglase pridobivamo na podlagi športnega in razvedrilnega programa, vse drugo je
               relativno. In ratingov. In tu smo med Scilo in Karibdo – po eni strani imamo
               poslanstvo in želimo seveda producirati program, ki ga drugi ne, ampak to niso,
               oprostite, Slovenske novice. To so kulturni programi, mladinski, otroški in tu ne
               moremo pričakovati neke visoke gledanosti, ki bi pač omogočile večje oglaševalske
               prihodke. Tako da mislim vsaj kar letošnje leto zadeva smo lahko na tem področju kar
               zadovoljni, se je pa to področje precej spremenilo, ker zdaj je treba pač te zadeve
               bolj v vsebino vključevati, ne toliko samo v oglase, ker prihaja zamik in tudi to
               lahko samo določeni programi delajo. Razvedrilo, mogoče še infotainment sistem, ki ga
               imamo na primer, kot je neko Dobro jutro, drugi pač ne. Tako da na tem področju se
               kar precej trudimo ampak vse ne gre čez noč.</p>
               <p>Ta zadeva z arhivom. Tudi na tem področju se kar precej dela, s tem seveda, da so tu
               pravice velik problem in <stage type="mag"/><stage>(nadaljevanje)</stage> ni tako enostavno. Mogoče tu potrebujemo tudi kakšno
               formalno-pravno pomoč, ker zadnja tri leta se nam dogaja, da ne moramo predvajati
               številnih oddaj iz preteklih let, ker takrat pač pravic niso urejali na tak način kot
               je to zdaj potrebno ampak vse te organizacije skupinske, ki zunaj nastajajo, vedno
               znova od združenja režiserjev, producentov, vsi samo hočejo imeti svoje pravice. Mi
               smo imeli pa to področje mislim, da kar precej neurejeno. Ampak delamo tudi na
               tem.</p>
               <p>Ob vsem tem seveda ohranjamo gledalce, kar je zelo dobro. Kljub hudi konkurenci in se
               mi zdi, da na tem področju kar nekako smo uspešni. Seveda smo največja kulturna
               ustanova. Mi se že zdaj pripravljamo na Cankarjevo leto, 60 let televizije, 90 let
               radia, na obletnico Narodne galerije. Smo ambiciozni tukaj, tudi na pobudo
               programskega sveta, ki nekako nas na srečo malce prisiljuje, da tudi za 18 že
               hitimo.</p>
               <p>Kar pa zadeva integriranost informativnih vsebin. Ravno zdaj smo dobili povzetek
               Reutersove raziskave, kako zdaj to poteka. Kolegi so tudi si povedal na CDF in na še
               nekaterih televizijah so se stvari malce kristalizirale. Mi smo naredili načrt, da
               letos povežemo te informativne vsebine, vse vire, ki jih imamo, na skupni platformi.
               Ne glede na stavbe. Na skupni platformi. To pomeni, da bomo to letos nekako storili,
               pri čemer računamo seveda, ker sama televizija tega ne more narediti, na pomoč
               generalne direkcije. In neka povezanost tega, teh virov informacij marsikje
               funkcionira. Včasih je bila TV Slovenija pred dvajsetimi leti pred drugimi, zdaj smo
               pa že za drugimi, tudi južno od nas na tem področju, na žalost. In seveda nekdo je
               prej omenil, seveda, glave so problem, ker vsaka informacija, ki jo jaz naredim je
               moja in je nihče ne sme se niti dotakniti. Ne, ni res. Danes ni več avtorskih zadev,
               kot so bile včasih. Ampak na tem upam, da nam bo uspelo do konca leta to povezati na
               neki skupni platformi in tudi se nekako bolj vključevati v vse druge nosilce, ki pač
               zdaj obstajajo.</p>
               <p>Ne več, če sem še kaj pozabila. Saj pravim, vseh, nekih podatkov vam ne morem
               posredovati, zato, ker sem pritekla na vrat na nos ampak mislim, da je to vse.</p>
               <p>Hvala lepa.</p>
            </sp>
            <sp xml:id="SDT7-OZK-redna-18-2017-04-18.sp80">

               <speaker>PREDSEDNIK DR. DRAGAN MATIĆ:</speaker>

               <p>Besedo ima minister Peršak.</p>
            </sp>
            <sp xml:id="SDT7-OZK-redna-18-2017-04-18.sp81">

               <speaker>ANTON PERŠAK:</speaker>

               <p>Jaz imam pravzaprav samo eno pripombo oziroma nekaj bi vas rad spomnil. Je sicer ta
               opozorila v zvezi z zaposlenimi in pa številom zaposlenih in deležem sredstev za
               stroške dela, gotovo imajo te opazke v veliki meri razum. Je pa vseeno treba eno
               stvar upoštevati. Pa zdaj v zagovor, da tako rečem. Če prej smo slišali koliko je
               programov in kolikšen je obseg teh programov. Zdaj to RTV napaja 2 milijona
               prebivalcev in mi bi najbrž bilo fer, da primerjamo stroške dela s primerljivimi. Če
               pogledamo Avstrijo, recimo kjer je nekaj 8 in toliko prebivalcev, pa recimo
               primerljivo število programov, je verjetno strošek dela v tej vsoti veliko manjši. To
               ne pomeni, da ni tu neke rezerve, zlasti v tem kar je govoril gospod Zupanič <stage type="mag"/><stage>(nadaljevanje)</stage> prej, ampak najbrž do neke
               primerljive te merila recimo z nemško televizijo ali pa s kakšno tako, nikoli ne bomo
               prišli. Zato, ker enostavno ni izvedljivo, razen, če drastično zmanjšamo programe,
               število programov in obseg. Tako da, toliko se mi zdi, da je vendarle treba to do
               neke mere upoštevati.</p>
            </sp>
            <sp xml:id="SDT7-OZK-redna-18-2017-04-18.sp82">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Branislav Rajić.</p>
            </sp>
            <sp xml:id="SDT7-OZK-redna-18-2017-04-18.sp83">

               <speaker>MAG. BRANISLAV RAJIĆ (PS SMC):</speaker>

               <p>Hvala predsednik.</p>
               <p>Jaz sem enkrat bil v situaciji, da sem bil poslan na eno občino, da zagovarjam
               urbanistični načrt pred krajani, pred občani, ob tem, da nisem tega izdeloval, sem
               bil pač nadomestni člen in popolnoma razumem vlogo danes in gospe Bizilj in gospoda
               Lamprehta. Namreč, ključni člen nam manjka in pravzaprav vsa ta vprašanja, jaz, ne
               jaz, vsi mi globoko cenimo vrednosti in vrednote, ki jih nacionalna televizija ponuja
               in radio, jasno. In pravzaprav vsa vprašanja so bila v to smer, da bi se ohranila, da
               bi bila še boljša, da še vedno poslušamo Ars, 202, da gledamo televizijo, jasno, to
               da ne rabimo iz enke, dvojke, trojke naprej niti "šaltati" nenazadnje. Ampak, ker je
               višja sila spet in moram povedati ne prvič onemogočila prisotnost generalnega
               direktorja televizije, jaz mu iz tega mesta pošiljam želje za hitro okrevanja, ampak
               bi predlagal, da nam vseeno pošlje pisne odgovore na vsa zastavljena vprašanja, ker
               mislim, da je njemu verjetno tudi bolj v interesu, da pač izrazi svoja stališča in
               poda odgovore. Namreč ni dobro, da bi se ta seja sklenila z neko idejo in domnevo, da
               je vodenje nacionalne RTV slepomišenje slepega vizionarja na križišču dveh slepih
               ulic. Tako da predlagam, da še to vključimo.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp84">

               <speaker>PREDSEDNIK DR. DRAGAN MATIĆ:</speaker>

               <p>Če ni več… Ja, izvolite gospod Podkrajšek.</p>
            </sp>
            <sp xml:id="SDT7-OZK-redna-18-2017-04-18.sp85">

               <speaker>BOJAN PODKRAJŠEK (PS SDS):</speaker>

               <p>Hvala za dano besedo spoštovani predsednik.</p>
               <p>Ja, ko pozorno poslušamo, seveda tudi jaz generalnemu direktorju želim iskreno, da
               čim prej ozdravi. Smo mogoče odprli neke teme in pa stvari, mogoče jih ne bi če bi
               bil on prisoten, ker se v živo spominjam lanskega tega poročila. Seveda zdaj če bi
               imeli zdravnika, da bi dal neko oceno, potem bi zdravnik verjetno predlagal da moramo
               čim prej razmisliti o tem ali odrežemo prst ali pa počakamo, da bo cela roka šla. Tu
               se mi zdi pomembno vprašanje, da se na današnji seji dotikamo teh problemov. Večkrat
               jih zavijamo v celofan, pa se bomo srečali naslednje leto spet v istih temah. Jaz
               mislim, da me boste prav razumeli, da nikoli ne smemo govoriti o tistih dobrih, da je
               vse slabo. Tudi ta institucija ima prav gotovo veliko dobrih ljudi, ki delajo več kot
               bi verjetno bilo potrebno. To je dejstvo. In to imamo tudi v vseh javnih sektorjih.
               Imamo izjemne ljudi. Imamo tudi dobre. Na žalost pa imamo slabe. Zato jaz govorim o
               tistem prstu. Seveda, če se tega ne bomo zavedali, če na ta vprašanja seveda ne boste
               dajali odgovorov, predvsem pa se mi zdi pomembno, kot je govoril predsednik
               programskega sveta pa tudi predsednik Nadzornega sveta RTV, seveda se zadeve ne
               spreminjajo. Nekoč bodo sedeli za to mizo poslanke in pa poslanci, ki bodo verjetno
               razmišljali o tem, da bi ukinili prispevek, seveda to bo prva faza, naslednja faza bo
               pa sledila, ko se bodo spraševali ali je še ta hiša potrebna ali ni. Ne dovolimo
               tega. Ne dovolimo tega. Zato želim, da se te stvari seveda še enkrat omenjam prst, da
               o tem prstu danes razmišljamo, ker se bo verjetno zgodilo, da bodo šle stvari tako
               kot sem že omenil.</p>
               <p>Hvala.</p>
            </sp>
            <sp xml:id="SDT7-OZK-redna-18-2017-04-18.sp86">

               <speaker>PREDSEDNIK DR. DRAGAN MATIĆ:</speaker>

               <p>Ne vidim več potrebe po razpravi, zato dajem v <stage type="mag"/><stage>(nadaljevanje)</stage> obravnavo in glasovanje naslednje sklepe:</p>
               <p>1. "Odbor za kulturo poziva Nadzorni svet RTV Slovenija, da v okviru svojih
               pristojnosti v sodelovanju z vodstvom RTV Slovenija nadaljuje s pozornim spremljanjem
               in spodbujanjem čim prejšnjega dokončanja strateških dokumentov in projektov RTV
               Slovenija."</p>
               <p>2. "Odbor za kulturo poziva Nadzorni svet RTV Slovenija, da v okviru svojih
               pristojnosti v sodelovanju z vodstvom RTV Slovenija predlaga ukrepe za izboljšavo
               finančne strukture RTV Slovenija."</p>
               <p>3. "Nadzorni svet RTV naj Odboru za kulturo poroča o svojih ukrepih in doseženih
               izboljšavah v roku 6 mesecev."</p>
               <p>Želi kdo razpravljati o teh sklepih? Vidim, da ne. Dajem na glasovanje. Vse tri
               hkrati. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so sklepi sprejeti.</p>
               <p>S tem tudi zaključujem 3. točko dnevnega reda.</p>
               <p>Prehajam na <title>4. TOČKO DNEVNEGA REDA – RAZNO.</title>
               </p>
               <p>Ima kdo kaj za pod razno. Želi kdo kaj povedati? Vidim, da ne.</p>
               <p>S tem zaključujem tudi 18. sejo Odbora za kulturo in vas res lepo pozdravljam. <title>Seja je bila končana 18. aprila 2017 ob 18.11.</title>
               </p>
            </sp>
         </div>
      </body>
   </text>
</TEI>
