<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2017-07-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2017-07-10.OZIOIP">E0C9BFAD2AC4211EC1258147004AB95E</idno>
               <idno type="custom"
                     subtype="session"
                     corresp="#SDT7-Skupna-2017-07-10.OZZEU">CFB82B04386ACF25C12581470049285D</idno>
               <idno type="custom"
                     subtype="day"
                     corresp="#SDT7-Skupna-2017-07-10.OZIOIP">234F1D5B5270D1F9C125818C0023DC53</idno>
               <idno type="custom" subtype="day" corresp="#SDT7-Skupna-2017-07-10.OZZEU">0BB7321B6B7FDC9FC125818C0022CBB5</idno>
               <idno type="URI" corresp="#SDT7-Skupna-2017-07-10.OZIOIP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=234F1D5B5270D1F9C125818C0023DC53</idno>
               <idno type="URI" corresp="#SDT7-Skupna-2017-07-10.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0BB7321B6B7FDC9FC125818C0022CBB5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2017-07-10.OZIOIP" n="31">
               <name>redna seja</name>
               <date when="2017-07-10"/>
            </setting>
            <setting who="#SDT7-Skupna-2017-07-10.OZZEU" n="135">
               <name>redna seja</name>
               <date when="2017-07-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2017-07-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2017-07-10.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                     <org xml:id="SDT7-Skupna-2017-07-10.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">135. seja</stage>
            <stage type="title">IN REPUBLIKA SLOVENIJA  DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">31. seja</stage>
            <stage type="date">(10. julij 2017)</stage>
            <stage type="chairman">Sejo sta vodila Marinka Levičar, podpredsednica Odbora za zadeve Evropske unije
            in Igor Zorčič, predsednik Odbora za infrastrukturo, okolje in prostor.</stage>
            <stage type="time">Seja se je začela ob 9.04. </stage>
            <stage type="mag"/>


            <sp xml:id="SDT7-Skupna-2017-07-10.sp1">

               <speaker>PODPREDSEDNICA MARINKA LEVIČAR:</speaker>

               <p>Spoštovane kolegice in kolegi!</p>
               <p>Začenjam 135. sejo Odbora za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani: dr.
               Franc Trček ima opravičilo, potem je odsotna tudi Irena Grošelj Košnik, nadomešča pa
               jo kolega Igor Zorčič, odsotna je tudi Vlasta Počkaj, nadomešča pa jo Ivan Prelog in
               odsoten je Kamal Izidor Shaker, predsednik, ki ga nadomešča Vojka Šergan. Obveščam
               vas, da so na sejo povabljeni evropska komisarka gospa mag. Violeta Bulc, prav lepo
               jo pozdravljam, gospod Zoran Stančič, vodja predstavništva Evropske<stage type="mag"/><stage>(nadaljevanje)</stage>komisije v Sloveniji, minister za
               infrastrukturo gospod Peter Gašperšič in potem so še tukaj predstavniki vlade,
               Evropske komisije, tudi še, Državnega sveta, Obrtno-podjetniške zbornice in
               Gospodarske zbornice.</p>
               <p>Vse navzoče prav lepo pozdravljam!</p>
               <p>Besedo pa dajem predsedniku Odbora za infrastrukturo, okolje in prostor gospodu
               Zorčiču.</p>
               <p>Izvolite!</p>
            </sp>
            <sp xml:id="SDT7-Skupna-2017-07-10.sp2">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Spoštovane kolegice, kolegi, spoštovani gostje!</p>
               <p>Začenjam 31. sejo Odbora za infrastrukturo, okolje in prostor.</p>
               <p>Obveščam vas, da so zadržani in se seje ne morejo udeležiti naslednji člani Odbora:
               dr. Franc Trček in Danijel Krivec. Kot nadomestni člani Odbora pa s pooblastili
               sodelujejo: dr. Mitja Horvat za Danila Antona Ranca, Matjaž Nemec za Jana Škoberneta,
               Marinka Levičar za Ivana Hrška.</p>
               <p>Prehajam na določitev dnevnega reda seje odborov.</p>
               <p>S sklicem seje ste prejeli dnevni red seje odborov. Ker v poslovniškem roku s
               podpredsednico Odbora za zadeve Evropske unije nisva prejela predlogov za njegovo
               spremembo, je določen takšen dnevni red seje odborov, kot ste ga prejeli s
               sklicem.</p>
               <p>Prehajamo na <title>1. TOČKO DNEVNEGA REDA - EVROPA V GIBANJU – PREDSTAVITEV
                  MOBILNOSTNEGA SVEŽNJA EVROPSKE KOMISIJE.</title>
               </p>
               <p>Gradivo k tej točki ste prejeli 22. 6. 2017.</p>
               <p>Prosim evropsko komisarko za promet mag. Violeto Bulc, da nam predstavi mobilnostni
               sveženj.</p>
            </sp>
            <sp xml:id="SDT7-Skupna-2017-07-10.sp3">

               <speaker>MAG. VIOLETA BULC:</speaker>

               <p>Hvala lepa.</p>
               <p>Spoštovani poslanci in poslanke!</p>
               <p>Spoštovani gostje in gosti!</p>
               <p>V veliko čast mi je, da lahko pred vami predstavim verjetno enega največjih svežnjev
               na področju prometa v tem mandatu. Zato, da bi lahko lažje razumeli obseg in v
               resnici dolgoročni namen tega svežnja, bi želela samo minuto pritegniti vašo
               pozornost na naš strateški okvir.</p>
               <p>V tem mandatu se na prometnem področju osredotočamo na dva večja cilja. Prvi je
               povečanje učinkovitosti evropske transportne unije, prometne unije, ki predvsem
               vpliva na učinkovito izrabo časa državljanov in pa na učinkovitost logističnih
               sistemov, ki seveda zelo vplivajo na konkurenčnost tudi evropskega gospodarstva. In
               drugi cilj, to je globalna povezljivost s približno istimi motivi, torej zagotoviti
               povezanost Evropske unije ne samo znotraj, ampak z vsemi rastočimi trgi in
               interesnimi področji nad čim bolj učinkovit in okolju prijazen način.</p>
               <p>Kako to dosegamo? Katera so glavna strateška orodja? Prvič, digitalizacija, ki bo
               naredila na prometnem področju v resnici največje spremembe. In danes bomo kar nekaj
               časa posvetili tej tematiki. Drugo, je razogličenje. Promet prispeva 24 % vseh
               CO² izpustov, hkrati pa to pomeni, da cestni promet dodaja v tej
               skupini 60 %, zato tako velika osredotočenost zdaj na cestni promet. Tretji vzvod je,
               da vse direktive, ki jih predlagamo, oziroma jih prilagajamo in spreminjamo,
               postavljamo človeka in naravo v središče pozornosti in gledamo predvsem, kako lahko
               te socialne vidike Evropske unije izboljšamo tudi na prometnem področju. Naj gre to
               za zaposlene potnike ali vse tiste, na katere promet ima vpliv.</p>
               <p>Seveda te tri strategije bi težko izvajali brez dveh zelo pomembnih, dodatnih
               strategij. To je pa poudarek na inovativnosti in pa na investicijah. Tako, da s to
               zgodbo vas vabim, da tudi sprejmete podajanje mobilnega paketa oziroma Evropa v
               gibanju, ki ima seveda osrednji, se osredotoča na cestni promet.</p>
               <p>In zdaj, kaj je bil glavni motiv prav na tem cestnem področju? Nekaj sem jih že
               nakazala, pa bi jih rada še bolj opredelila. Namreč, če povem zelo neposredno. V
               cestnem prometu v Evropski uniji trenutno imamo kar veliko zmedo in kaos predvsem
               zaradi neupoštevanja pravil.<stage type="mag"/><stage>(nadaljevanje)</stage> Pravila v resnici so, vendar je na žalost preveč
               udeležnikov, poskuša predvsem gledati, kako ta pravila ne upoštevati, namesto kako
               jih upoštevati. In seveda nek del odgovornosti nosimo tudi oblikovalci teh pravil, in
               zato je eden glavnih motivov pri tem paketu je, da se jasno razloži evropska razlaga
               evropskih pravil. Se pravi, da poenotimo implementacijo pravil v vseh državah
               članicah na enoten način.</p>
               <p>Drugo je, da zagotovimo čim večji korak k poenotenju delovanja evropskega prometnega
               prostora, kar pomeni, da poskušamo odstraniti razdrobljenost, ki velja z različnimi
               pristopi na neke teme, ki so bile do zdaj predvsem obravnavane kot nacionalne teme.
               Vendar zaradi sprememb, zaradi digitalizacije in zaradi razvoja novih storitev, in
               predvsem novega momenta, ki vpliva na razvoj, ne samo gospodarstva, ampak našega
               vsakdanjega življenja, to so podatki in informacije, so tudi na tem področju potrebne
               spremembe, in kot bomo videli kasneje, smo poskušali tudi na to čim bolj učinkovito
               odgovoriti. S tem pa seveda so povezane tudi investicije v nove tehnologije.</p>
               <p>Kot rečeno, vedno znova se pa vračamo k dvema ključnima motivoma: povezljivost in
               učinkovitost ter že omenjeno zmanjševanje emisij.</p>
               <p>Mislim, da imamo zdaj res enkratno priložnost, da v skladu z direktivami ozirom
               glavnimi cilji Energetske unije, ki so zagotoviti nižjo odvisnost Evropske unije od
               mednarodnih energetskih virov, in si zagotoviti večjo samostojnost, kar seveda
               Evropska unija lahko doseže samo z alternativnimi viri energije oziroma obnovljivimi
               viri. In drugo, da tudi v samem nabavi izven Evropske unije energije, da znamo
               ustrezno uravnotežiti prisotnost različni virov, in seveda tudi različnih tipov
               energentov. Tako, da to dvoje je tudi nas vodilo pri pripravi vseh prometnih
               usmeritev, in delno jih pokrivamo tudi v tem paketu.</p>
               <p>Tako, da zdaj bi prešla kar na samo vsebino. Sam paket je sestavljen nekako iz treh
               sklopov. Prvi sklop je vezan na prijaznost okolja, drugi na pravičnost in
               konkurenčnost, tretji na povezanost.</p>
               <p>Kaj so glavni elementi, ki jih nagovarjamo tukaj? Na eni strani emisijski standardi
               in alternativni viri oziroma novi pogonski sistemi. In predvsem tukaj bomo zelo
               veliko tudi vlagali na področju novacij, da se seveda novi sistemi tudi razvijejo.
               Potem digitalizacija ter povezana sodelujoča in pa avtomatizirana vozila in prometne
               rešitve. Namreč, že letos oziroma skozi ta paket, ki bo v resnici razdeljen v 3 faze.
               31. maja smo sprejeli prvi paket, novembra bo šel ven drugi, in naslednje leto tretji
               paket. Tako, da ta Evropa v gibanju bo sestavljena iz 3 velikih paketov. In vsi že
               pripravljajo temelje na te največje spremembe, ki jih v prometu pričakujemo, predvsem
               v cestnem prometu po 2020 do 2030, ko bomo videli zelo velike korake v smeri
               avtomatizacije in zmanjševanja predvsem, po eni strani onesnaževanja, po drugi strani
               pa varnosti v cestnem prometu.</p>
               <p>In, če gremo zdaj kar po posameznih sklopih. Prvi, pravičnost in konkurenčnost.
               Komisija je že v začetku mandata se zelo zavezala, da bo poskušala čim bolj vplivati
               na poenotenje pravil, ki so vezana tudi na socialno stanje deležnikov. In v prometu
               imamo s tem seveda zelo velik izziv. In upam, da bo dialog oziroma trialog, ki se bo
               izpostavil v naslednjih dveh letih, v resnici prinesel učinkovite rešitve na tam
               področju.</p>
               <p>O čem govorimo? Če lahko samo na hitro, 3 glavne teme, ki jih pokrivamo na tem
               sklopu: boj proti slamnatim družbam, boljše izvrševanje oziroma <stage type="mag"/><stage>(nadaljevanje)</stage> učinkovitejša kontrola na cestah in pa
               jasnejša in skupna pravila za celoten EU.</p>
               <p>Kaj so v resnici glavne točke, vsebinske? Predvsem gre tukaj za strožja merila za
               zakonito ustanavljanje prevozniških podjetij. S tem se bo izboljšala oziroma
               izpostavila poštena konkurenca in zmanjševalo tveganje za obstoj slamnatih družb.
               Namreč, to je ena največjih virov tudi za nekorektne oziroma pravno-sporne rešitve,
               ki se vse pogosteje, na žalost, pojavljajo v Evropski uniji.</p>
               <p>Drugo je, enostavnejša pravila in manjše upravno breme za kabotažo in napotitev
               delavcev, kar naj bi predvsem olajšale spoštovanje pravil. Tukaj vam lahko povem, da
               Evropska unija namreč ima že zelo jasna pravila na tem področju, vendar jih 25 držav
               ni implementiralo na lokalnem nivoju, vključno s Slovenijo, ampak 25 je teh držav, 3
               pa so in to v neustreznem razmerju, zato smo mogli proti njim sprožiti pravne
               postopke. Nemčija, Francija in pa Avstrija. Tako, da je tukaj jasen signal, da je s
               temi pravili nekaj narobe. Tako, da je to eden tudi zelo pomembnih elementov tega
               paketa.</p>
               <p>Tretji element je čezmejno sodelovanje in boljši sistemi izvrševanja, kar bo povečalo
               odkrivanje in otežilo izkrivljanje konkurence. In pa pravica voznikov, da se redno
               vračajo domov in imajo običajni tedenski počitek zunaj kabin, kar bo pa seveda
               zagotovilo, da podjetja ne tekmujejo med seboj na podlagi izkoriščanja delavcev. In
               na podlagi tega, koliko časa silijo delavce, da pač ostajajo v tovornjakih in krožijo
               po evropskem prostoru, ker namreč tako imenovani inomagni<stage>(?)</stage> vozniki so vse
               pogostejši pojav. In ta paket nagovarjata izziv in zahteva, če bo na koncu to tudi
               sprejeto, in mi upamo, da bo, ker tudi parlamenti in svet za tem, kar močno stojita,
               da se bo mogel delavec vrniti po 3-tednih domov, ne tovornjak, ampak delavec. Tako,
               da, to je, mogoče so glavne točke. Verjetno boste imeli potem vprašanja, pa bomo
               debatirali raje potem, glede na vaša vprašanja.</p>
               <p>Drug sklop je povezanost. Tukaj se bomo predvsem osredotočamo na skupne standarde za
               evropski sistem elektronskega cestninjenja, tako imenovani EETS, in lažji dostop do
               trga za ponudnike teh storitev. Mogoče že kar na začetku lahko povem, da bo prvič
               skozi ta paket omogočeno čezmejno poslovanje, in uveljavitev operaterskega poslovanja
               tudi v cestnem prometu v smislu storitev z dodano vrednostjo, katere je tudi seveda
               cestninjenje.</p>
               <p>Hkrati bomo v paketu predlagali tudi učinkovita sredstva za izvrševanje pravil glede
               na socialni vidik in pa glede na dostop do trga. Pri tem bi predvsem opozorila na
               naslednje točke: prva, večja uporaba prometnih digitaliziranih tahografov, ki jih,
               tudi so tisto najbolj učinkovito orodje, da se začne nadzorovati neustrezna uporaba
               pravil, večja uporaba elektronskih dokumentov; vi jih boj poznate pod imenom ICMR, in
               tukaj je zelo pomembno sporočilo, da paket predlaga uporabo digitalnih dokumentov.
               In, kot boste videli, mogoče potem še debato, če vas to kaj več zanima, lahko tudi
               razložim. Predvsem bo tudi možno potem preverjanje ustreznosti poslovanja firm na
               sedežu podjetja in ne bo potrebno vedno nositi dokumente s sabo, to, kar je zdaj eno
               zelo ključnih vidikov, problematičnih vidikov. In tretji element: obsežnejša
               izmenjava podatkov preko evropskih registrov podjetij cestnega prometa, ki je bolj
               poznan pod kratico ERRU, kjer pa zdaj poleg prometnih prekrškov, odpiramo to bazo
               tudi za socialne prekrške, kar pomeni, da se bo ta digitalizirana oblika, torej te
               baze podatkov, ki se uporabljajo za izmenjavo informacij med državami članicami, se
               bo razširila tudi na vse elemente, ki jih predstavljamo v tem mobilnem paketu. Pri
               tem je pa treba poudariti eno novost, in sicer ta, da bo tokrat obvezna izmenjava z
               omejenim časovnim rokom<stage type="mag"/><stage>(nadaljevanje)</stage>
               do kdaj morajo države članice drugi državi članice te informacije tudi posredovati.
               Ker na žalost je prihajalo tudi do izogiba izmenjave teh informacij. Kar bo seveda
               ponovno olajšalo tistim, ki pošteno in učinkovito hočejo delovati, da bojo imeli
               boljše pogoje, in da bo pač nelojalna konkurenca onemogočena.</p>
               <p>V dokumentu je tudi predlog za nacionalne dostopne točke s potovalnimi informacijami
               glede vseh vrst prevoza, ki potnikom omogočajo oblikovanje načrta potovanja. Tako, da
               to je tudi novost, ki je pa nujna predvsem za razvoj start upov in manjših podjetij,
               ki seveda na podlagi dostopa do teh podatkov lahko razvijejo storitve z dodano
               vrednostjo. In po številnih srečanjih s start-upi in / nerazumljivo/ po vsej Evropi,
               je vedno znova, ne glede na to, na katerem delu Evropske unije smo bili, je bilo
               sporočilo jasno: »Ne nam ponujati denarja, dajte nam dostop do podatkov.« Mi bomo
               denar sami naredili. To sporočilo smo vzeli zelo resno in seveda zdaj delamo v tej
               smeri, da omogočamo tudi s pravili večjo dostopnost do podatkov.</p>
               <p>In s tem grem na tretji sklop, ki je pa predvsem vezan na okoljske elemente. In naj
               poudarim, da v tem paketu, 31. maja, je ta relativno majhen, medtem, ko bo veliko
               bolj obsežen ta sklop v jesenskem paketu, ki prihaja novembra.</p>
               <p>Na kaj se osredotočamo v tem prvem delu? Na pošteno zaračunavanje cestnin na podlagi
               prevožene razdalje, tako da so v stroških upoštevane emisije CO²,
               onesnaževanje zraka, hrup in zastoji. Z drugimi besedami: uporabnik plača, onesnaževalec plača. Veliko je bilo
               tudi iz Slovenije, pa predvsem iz Avstrije in iz tistih držav, kjer imajo trenutno
               vinjete, je prišlo zelo veliko pritožb, zakaj to spreminjamo. In moja razlaga je zelo
               pragmatična. Če bi v času uvajanja vinjet bile digitalne rešitve možne, bi že takrat
               prešli v veliko bolj dinamične rešitve. Ker pa tega ni bilo, so bile vinjete najbolj
               ustrezna rešitev, vendar so mrtev rokav. Ti vinjete ne moreš razvijati naprej. Kakor
               smer razvoja v multimodalnost, razvoj teh različnih horizontalnih rešitev, storitev,
               katero se premikamo s pomočjo digitalnih rešitev, pa seveda tudi narekuje, da
               predstavimo tudi na cestnem prometu bolj dinamične strukture, ki omogočajo potem
               uvajanje teh novih, dodanih storitev. Hkrati je pa to veliko bolj korektno in
               pošteno, da seveda tisti, ki povzročajo cestne zamaške, tisti, ki onesnažujejo,
               tisti, ki povzročajo hrup, da za to tudi odgovarjajo. In po principu, kot rečeno,
               uporabniki in onesnaževalec plača.</p>
               <p>Največji pomisleki in problemi na tej točki so bili s strani tistih, ki se dnevno
               vozijo v službo, in seveda smatrajo, da bi to znatno povečalo njihove stroške. Njim
               lahko rečem, da je že po vzorcu, recimo, nekaterih držav članic, ki se tega
               poslužujejo že danes, države lahko pripravijo poseben socialni model, v katerem tudi
               kompenzirajo delavce, ki se redno vozijo na delo, tako da to že tudi ta direktiva
               dopušča.</p>
               <p>Hkrati bi tukaj opozorila pri tem zaračunavanju, da je za vozila brez emisij, se
               pravi vozila, ki uporabljajo alternativne vire energije, sploh obnovljive vire, bo
               predpisan 75 % popust za cestnine, kar bo še dodatno spodbudilo prehod na okolju
               prijazna vozila.</p>
               <p>Hkrati pa s to direktivo omogočamo tudi vključitev osebnih vozil, dostavnih vozil,
               avtobusov v področje uporabe teh pravil, ki so bili do zdaj izvzeti.</p>
               <p>In, kot rečeno, zelo pospešeno se razvijajo multimodalni paketi, multimodalne
               rešitve, kombinirane prometne rešitve, in s tem tudi delamo zelo pomemben korak k
               uravnoteženju različnih oblik prometa, da bodo lahko pod konkurenčnimi in
               transparentnimi pogoji tudi se med sabo povezovale.</p>
               <p>Predvsem je pa tukaj seveda velik poudarek, in tukaj bo Komisija zelo budno
               spremljala, da ne bo prišlo do diskriminacije na osnovi nacionalnosti, ampak, da bodo
               vsa pravila v resnici evropska.</p>
               <p>Če zdaj mogoče pogledamo še vidike različnih deležnikov,<stage type="mag"/><stage>(nadaljevanje)</stage> pa glede na to, da je tukaj zelo veliko tistih,
               ki predstavljate podjetja, dajmo pogledati, kaj ta paket prinaša za podjetja oziroma
               prevozniška podjetja. Prvo je, in to bi kar rada takoj na začetku povedala, ta paket
               prinaša 60 % zmanjšanja administrativnih ovir. Ko smo se pogovarjali s podjetniškim
               sektorjem, je tu največji pomislek. Največje breme, je bilo rečeno, da so
               administrativne ovire, in zato smo se v to zelo osredotočili. In kot ste videli, sem
               že malo omenila, 4 zelo konkretne posege v digitalizacijo cestnega prometa ravno
               zato, da umaknemo administracijo iz tovornjakov, da razbremenimo voznike kakršnekoli
               odgovornosti do uradnih podatkov, ki so predmet poslovanja podjetij, in seveda, da
               omogočimo tako imenovana A to A, administrations to administrations modele, ki bodo
               na dolgi rok pravzaprav že na povsem avtomatiziran način po principu »block changes«
               zagotovili izmenjavo podatkov v celotnem sistemu.</p>
               <p>Drug zelo pomemben korak so jasna pravila o kabotaži. To je bil res velik izziv, ker
               trenutna pravila dopuščajo blazno veliko interpretacij, in zaradi tega so se države
               začele posluževati kar nekaj svojih razlag. In s strani držav članic, je bil to tudi
               eden glavnih izzivov poleg podjetij, enotna razlaga kabotažnih pravil. Ko smo mi
               pogledali podrobno direktivo, ki je trenutno v veljavi, smo ugotovili, da se
               pravzaprav sploh ne da kontrolirati na cesti, ker je bila vezana na časovno obdobje
               plus število operacij. Te število operacij, teoretično nisi mogle kontrolirati, in
               zaradi tega so seveda je prišlo do nekorektne uporabe teh pravil. Po novi direktivi
               smo število operacij umaknili, vendar smo se morali zelo strogo držati pravila, da ne
               odpiramo, niti ne zapiramo trga. In po analizi vpliva predloga, je bilo, predlog je
               na mizi, najbolj učinkovit v smislu oziroma najboljši približek temu držanju tega
               ravnotežja med odpiranjem in zapiranjem trga, torej, da nismo posegli v tržna
               razmerja, ampak, da smo zagotovili implementacijo pravil. Zato smo predlagali 5 dni z
               neomejenim številom kabotažnih operacij s tem, da smo poslušali tudi manjše države,
               ki so seveda s tem imele izziv, in vključili v to kabotažno pravilo tudi sosednje
               države.</p>
               <p>Z drugimi besedami: če ti nekdo dostavi iz Portugalske v Slovenijo neko robo, potem
               ima pravico potem 5 dni opravljati kabotažo, je na to dostavo, mednarodno so vezane v
               teh 5 dneh operacije v Sloveniji, v Italiji, v Avstriji, na Madžarskem in na
               Hrvaškem. Kar seveda razbremeni potem vpliv na manjše države, hkrati pa daje
               lastnikom podjetja, in upam, da boste to potrdili, daje večjo fleksibilnost pri
               organizaciji operacij, in večjo optimizacijo in hkrati, seveda tukaj smo mi zelo
               motivirani, da tovornjaki ne potujejo prazni, da je veliko večja možnost potem
               izbire, kje lahko potem zagotoviš, da se tovornjaki ne premikajo prazni.</p>
               <p>Potem pa seveda zelo pomemben del za lastnike, so pa nova pravila glede počitka in
               pravica do običajnega tedenskega počitka zunaj kabine, se pravi, običajni počitek bo
               moral biti opravljen izven kabine, medtem, ko krajši počitki se bo še vedno
               dovoljevalo oziroma to je naš predlog, dovoljevalo v kabini. Po 3-tednih se bo mogel
               voznik vrniti domov in isti tovornjak lahko potem pride in opravlja nov voznik.</p>
               <p>Zelo jasno je tudi povedano, in tukaj je bilo tudi s strani predvsem in voznikov in
               podjetij naprošeno, da bodimo senzibilni za tisto, če je voznik o poteku 3 tednov
               mogoče 1 uro stran od doma, da ni, se ne bo treba potem ustaviti in iti v hotel, in
               ta pravila dopuščajo zdaj, da to fleksibilnost, da lahko voznik gre do doma, do
               konca. Vendar bo zelo časovno omejeno, koliko je lahko oziroma, pardon, v kilometrih
               bo omejeno, koliko kilometrov se dopušča ta dinamična cona. To je glede glavni
               poudarki za lastnike.</p>
               <p>Če pogledam s strani <stage type="mag"/><stage>(nadaljevanje)</stage>
               držav članic, tukaj vidim, da je tudi ministrstvo, gre tukaj predvsem za res veliko
               zmanjšanje administrativnih posegov in avtomatizacija večina vseh upravnih postopkov,
               izmenjava podatkov od baze do baze, registracije operacij v bazo, in kar bo potem,
               recimo, pri upravljanju cestninjenja komplet nadzor možen iz kontrolnega prostora,
               kjer boš ti lahko dinamično prilagajal cene. Če je, recimo, en velik zamašek v enem
               delu avtoceste, boš ti lahko tudi s finančnim stimulusom ljudi pripravil do tega, da
               izberejo drugačne časovne termine za potovanje, da izberejo druge oblike potovanja,
               ali je to javni promet, ali je to delitev vozila oziroma tako imenovani ponudbe
               delitvene ekonomije oziroma boš zbral alternativne poti. Tako, da ti sistemi že
               obstajajo, že funkcionirajo in so se izkazali kot zelo učinkoviti. Predvsem gre to za
               vstop v mesta, mestne vpadnice in pa obvoznice ob mestih, kjer se tovrstne rešitve že
               dajejo dobre rezultate.</p>
               <p>Seveda zelo pomembna je ta razjasnitev za državo, tudi razjasnitev pravil kabotaže in
               napotitve delavcev, kar bo seveda olajšalo potem tudi nadzor in izvrševanje, in vas
               že zdaj prosim, da seveda tudi Policijo oziroma cestno policij oziroma inšpekcije, ki
               bodo imele opravka z izvajanjem teh pravil, že danes povabimo v dialog. Jaz bom z
               veseljem pogledala sporočila, ki bodo prišla od teh deležnikov zato, da bomo tudi
               razumeli, ali je še kaj dodatnega, kar je potrebno narediti, je še kakšna dodatna
               stvar, ki je treba omogočiti zato, da se bo ta kontrola lahko učinkovito
               izvajala.</p>
               <p>Tukaj bi predvsem poudarila tudi tahografe, ki bojo izjemno pomembno vplivali na
               povečanje učinkovitosti cestnih kontrol, s tem, da moram opozoriti: stara direktiva,
               ki je bila v bistvu v resnici šele lani sprejeta, zahteva, da vsi novi tovornjaki z
               letom 2019 imajo nove tahografe vgrajene. Tako svet kot parlament, pa ne more se
               sprijazniti z dejstvom, da obstaja tudi neka direktiva, ki govori, da bo leta 2034 to
               obvezno tudi za vsa ostala vozila. Tudi jaz se s tem ne morem sprijazniti. Zato že
               zdaj opozarjam, da bo tako parlament kot svet predlagal, da za vsa komercialna vozila
               uvedemo digitalne tahografe. Seveda, to pa pomeni kar finančni velik zalogaj. Zaradi
               tega zdaj komisija dela zelo podrobno analizo, koliko bi cena padla tem tahografom,
               če bi šli na vsa komercialna vozila, vključno s tovornjaki pod 3,5 ton. To bi bil
               edini način, da potem res ta posel postane profesionalen in da nehajo pridobivati na
               pomenu tisti, ki v resnici skrivljajo pravila. Tako, da dokončna odločitev seveda o
               tem bo rezultat trialoga med svetom, komisijo in parlamentom.</p>
               <p>Predvsem bi pa tukaj tudi ministrstvo povabila, da že zdaj začnete načrtovati baze
               podatkov in gledate, kaj vse bo treba prilagoditi za to, da neposredno izmenjavo
               podatkov skozi / nerazumljivo/, tudi o socialnih informacijah. Ker bo to obveza in bo
               tudi seveda potem predmet obravnavanja, v kolikor države ne bojo teh obveznosti
               izpolnile.</p>
               <p>Toliko mogoče za administracije, zdaj pa, če si pogledamo še vidik državljanov, ki v
               končni fazi so seveda največji potem uporabniki končnih rešitev. Tukaj bi predvsem
               poudarila izjemno odgovornost, ki jo imamo mi, prometniki do državljanov glede
               zdravja. Za me so bili, mi delamo zdaj zelo veliko analiz, in za mene so bili podatki
               šokantni. Zaradi hrupa in zaradi onesnaženja prometa mi povzročimo na leto preko 100
               milijard socialno-ekonomskih stroškov, zaradi bolezenskih stanj. Jaz sem bila res
               presenečena, in mi delamo vse, da to zmanjšamo. Predstavljajte si, da lahko ta denar
               potem preusmerimo v izobraževanje, v razvoj socialnih struktur in za seveda večjo
               blaginjo ljudi. Enako šokantna je seveda informacija<stage type="mag"/><stage>(nadaljevanje)</stage> o podatkih iz varnosti v cestnem prometu, ki zaradi
               nesreč s smrtnim izidom in nesreč s težkimi poškodbami, nastaja ponovno preko 100
               milijard socialno-ekonomske škode na leto iz tega naslova. Imamo namreč preko 25
               tisoč smrtnih žrtev v Evropski uniji in pa preko 130 tisoč huje ranjenih ljudi samo
               iz naslova cestnega prometa. A si lahko predstavljate, da vsak teden pade dol en
               avion Airbus A350, kako bi se mi počutili? Jaz sem tukaj zelo aktivna na tem področju
               v tem trenutku zato, ker je za mene to nedopustno stanje. Tako, da vas res vabim, da
               se probate čim bolj aktivno vsi, poslanci, ministrstvo, posamezniki vključiti, da
               umaknemo tega tihega ubijalca iz evropskega prostora, v tem primeru iz slovenske.
               Preko 80 % pri nesrečah je človeški faktor. Prehitra vožnja, neprivezani, predvsem na
               zadnjih sedežih in pa alkohol in droge. V zadnjem času vse več tudi telefoni in
               podobne mobilne naprave. Lepo vas prosim. Tako, da tudi ta paket zelo nagovarja te
               izzive prav s to digitalizacijo in s postavljanjem temeljev za uveljavljanje
               povezanih in avtomatiziranih vozil. Gremo v veliki meri v smeri zmanjševanja teh
               posledic neodgovorne vožnje.</p>
               <p>Moram pa reči, da tudi zaradi večjo kontrolo nad voznik tovornjakov lahko naredimo
               veliko, kajti vozniki tovornjakov povzročajo več kot 18 % nesreč, od tega več kot 17
               % nesreč s smrtnim izidom. Še slabše je pa tovornjaki s pod 3,5 tone, to se pravi
               mala vozila, kjer imamo pa 17 % vseh nesreč, pa 18 % nesreč s smrtnim izidom.</p>
               <p>Se pravi, s temi pravili, ki sem vam jih predstavila v grobo že danes, računamo, da
               bomo z večjim nadzorom nad stanjem prevoznikov, predvsem pa z zagotavljam, da vozniki
               ne vozijo preutrujeni, seveda tudi zmanjša riziko v cestnem prometu.</p>
               <p>To so eni trije vidiki, ki sem jih hotela še osvetliti zato, da vidimo, da je seveda
               tudi ta vidik državljank in državljanov zelo pomemben. Morda bi tukaj omenila samo še
               to, da s tem vzpostavljamo tudi pogoje s tem paketom, da se bojo v cestni promet
               lahko vključil multimodalne rešitve, kar pomeni še en pomembnejši korak v smeri
               integriranih vozovnic oziroma integrirane ponudbe tudi za državljanke in
               državljane.</p>
               <p>Kot sem že omenila, samo na hitro, ne bom šla več v podrobnosti, drugi val prihaja
               novembra, ki bo predvsem fokusiran na čista vozila, na alternativna goriva, predvsem
               načrtovanje in financiranje infrastrukture ter interoperabilnosti, in pa, predvsem
               moram opozoriti tudi to, da novembra prihaja paket za liberalizacijo avtobusnega
               prevoza, storitev avtobusnih prevozov. In to bo tudi en večji korak naprej v smeri
               evropskih rešitev.</p>
               <p>Tretji val prihaja spomladi, verjetno oziroma proti juniju naslednje leto, kjer bo pa
               zelo veliko poudarka varnost v cestnem prometu. Celi paket skupaj s kolegico
               Bieńkowsko. Alissa je zadolžena tudi za ta paket. Pripravljamo paket za varnost v
               cestnem prometu, kjer bomo od standardov, do novih proizvodov, do pravil predstavili
               za seveda zmanjšanje teh grozljivih statistik, o katerih sem prej govorila.</p>
               <p>Hkrati bo del tega paketa tudi dodatna informacija in racionalizacija projektov iz
               tako imenovane PEN omrežja, hrbteničnega omrežja Evropske unije, in pa uvedba
               aplikacij za inteligentne cestne rešitve, tako imenovan / nerazumljivo/, ki bo seveda
               izboljšal potem tudi varnost v prometu.</p>
               <p>Tako. Mislim, da je bilo to dovolj za začetek. Zdaj pa verjame, da imate kakšna
               podrobna vprašanja in bom z veseljem odgovarjala, v primeru, da pa ne bom vedela
               odgovora, vam pa obljubim, da v roku<stage type="mag"/><stage>(nadaljevanje)</stage> enega tedna dobite v pisni obliki.</p>
            </sp>
            <sp xml:id="SDT7-Skupna-2017-07-10.sp4">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Še dve pooblastili. Obveščam vas, da kolega Danijela Krivca nadomešča dr. Anže Logar,
               mag. Branislava Raiča pa Teja Ljubič.</p>
               <p>Gospod minister za infrastrukturo, želite morda besedo?</p>
               <p>Na kratko.</p>
            </sp>
            <sp xml:id="SDT7-Skupna-2017-07-10.sp5">

               <speaker>DR. PETER GAŠPERŠIČ:</speaker>

               <p>Hvala predsednik za besedo. Lepo pozdravljam vse poslanke in poslance in seveda tudi
               našo evropsko komisarko gospo Violeto Bulc skupaj s sodelavci.</p>
               <p>Jaz bi rekel takole, no, da je tale mobilnostni sveženj nedvomno zelo pomemben, ki ga
               pripravlja Evropska komisija, in tudi zelo nujen, da se odločneje stopi na pot, ki si
               jo je Komisija tukaj, in mi vsi, kot državljani pravzaprav Evropske unije, smo si
               zadali na področju prometa, to je boljši promet, bolj tekoč promet z manj emisijami,
               bolj varen promet. Skratka, vse to so ti ključni cilji, ki jih s tem paketom Evropska
               komisija naslavlja. In mi vse te spremembe pozdravljamo, zlasti te na področju
               socialne zakonodaje. Tukaj je tudi Slovenija bila med tistimi državami, ki je najbolj
               aktivno ali pa glasno opozarjala na težave, s katerimi se srečujejo prevozniki v
               določenih državah.</p>
               <p>In tako, kot je komisarka že povedala, razlog je po večini v tem, da so pravila, ki
               so določena bila iz določenih držav morda interpretirana po svoje oziroma se jih
               potem skušajo še dodatno nadgraditi z določenimi omejitvami, kar pa je povzročalo
               potem v določenih primerih res že ovire za prost pretok blaga in storitev, kar pa
               seveda ne sme biti cilj v sodobni Evropski uniji.</p>
               <p>Tako, da pozdravljamo, da se na tem področju ta pravila jasno definirajo. In jaz tudi
               računam in sem prepričan, da bomo v tem nadaljnjem dialogu prišli do rešitev, ki bodo
               sprejemljive tako za prevoznike v manjših državah, ki bodo ustrezno ščitile izvajalce
               prevozov, tudi nenazadnje, tako, kot smo se v pogovorih že večkrat pogovarjali, tudi
               prevoznike znotraj EU napram seveda ostalim prevoznikom. Tako, da vsa ta pravila
               morajo biti jasno določena. In na podlagi tega enotnega trga se potem seveda da
               ustrezno to dejavnost prevoza enakopravno opravljati.</p>
               <p>Majhno več zaskrbljenosti je pri nas povzročila odločitev glede uvajanja cestninjenja
               po prevoženem kilometru, seveda v sladu s pravili: onesnaževalec plača, uporabnik
               plača. Mi smo pravzaprav na nek način to plačevanje cestnin že uporabljali do leta
               2008, potem smo pa za osebna vozila in kombije oziroma za vozila do 3, 3,5 tone
               prišli na vinjete, ki pa so prinesle pomembne koristi za uporabnike, za državljane.
               Predvsem mislim tukaj na večjo mobilnost prebivalstva. Ljudje so začeli več
               uporabljati avtoceste, kar je bil tudi eden glavnih ciljev, zakaj so se gradile. S
               tem pa posledično, se pravi, se je tudi zelo povečala sama prometna varnost. Tudi ra
               vidik ni zanemarljiv. In bi si želeli, da sedaj, ko bi spet prešli na ta sistem, se
               pravi, plačevanja v skladu z uporabo, da bodo omogočeni res taki mehanizmi, da tisti
               pogosti, vsakodnevni uporabniki na večje razdalje, da ne bodo odvrnjeni od uporabe
               avtocest, kajti ne želimo si zgoditi, da bi potem avtoceste spet postale nek rezervat
               za bogatejše, ostali<stage type="mag"/><stage>(nadaljevanje)</stage>
               ostali državljani pa bi se potem gnetli na preobremenjenih lokalnih regionalnih
               cestah in tam tudi potem trpeli v zastojih ali pa se tudi izpostavljali večji
               nevarnosti prometnih nesreč in tako naprej. Skratka, upam, da bomo tukaj uspeli najti
               nek tak kompromis oziroma morda tudi nek mehak prehod, da bo ta prehod, da ne bo
               povzročil teh neželenih učinkov. Toliko mogoče res.</p>
               <p>Seveda se pa vsi skupaj pa veselimo pravzaprav tega, kar prinaša pred nas ta prehodni
               čas z uvajanjem teh novih tehnologij, digitalizacije, novih, sodobnih vozil,
               električnega pogona, alternativnih goriv, skratka vse te zadeve bodo korenito,
               prepričan sem, korenito spremenile promet, kot ga poznamo danes. Tudi nove storitve
               se pojavljajo, kot je delitev avtomobilov. Ne bo več v ospredju toliko lastništva
               avtomobila, ampak bomo na prevoze čedalje bolj gledali kot na neko storitev, ki jo
               bomo lahko opravili na različne načine, ne nujno izključno samo z lastnim avtom.</p>
               <p>Zdaj mogoče bi se samo na kratko dotaknil še teh aktivnosti, ki jih trenutno v
               Sloveniji, katerim posvečamo največ pozornosti, je prav uvajanje strategije za
               alternativa goriva. Tukaj smo majčkeno v zamudi, to moram priznati /oglašanje iz
               ozadja/ in hitimo. Smo tik pred koncem, moram reči. Ampak smo se, mislim, da smo se
               pa zelo potrudili, da na tem področju res pripravimo en tak ambiciozen načrt, da
               Slovenija tudi po tej plati ne samo izpolni tiste minimalne zahteve, ki jih evropska
               direktiva pred nas nalaga, ampak, da bi bili v določenih delih morda vendarle tudi v
               ospredju pri preboju pri spremembah, ki nas čakajo na tem področju. Zlasti, kot
               rečeno, tukaj veliko upov in veliko pričakovanj polagamo v preboj električne
               mobilnosti.</p>
               <p>Toliko mogoče, res na kratko, z moje strani, pa se tudi jaz še veselim nadaljnje
               razprave. Hvala.</p>
            </sp>
            <sp xml:id="SDT7-Skupna-2017-07-10.sp6">

               <speaker>MAG. VIOLETA BULC:</speaker>

               <p>Minister, hvala za tole. Jaz bi samo še v podporo. Ker Slovenija v resnici ogromno
               dela na področju in se vključuje za evropske integracije za avtomatizacijo. Tukaj je
               Slovenija res tudi mogoče ima eno veliko priložnost, da se močno pozicionira tudi v
               evropskem prostoru. Jaz res upam, da bo ta strategija alternativnih goriv oziroma
               infrastrukture za informativna goriva plus biogoriva čim hitrejše oddana, ker jeseni
               pripravljamo, kot rečeno, en večji korak naprej v tej smeri, in zdaj še 3 države
               morajo oddati ta pravila, in čakamo brez posledic še do konca poletja.</p>
               <p>Bi pa rada še enkrat zelo jasno poudarila zgodbo novega modela za cestninjenje. Ker
               se bojim, da strah, ki ga minister izraža, je tudi zelo prisoten v medijih. Mislim,
               da je pa popolnoma neupravičen. Prvič, se je treba zavedati, da trenutno plačujemo
               dvakrat. Plačujete vinjeto, plus plačujete davke. Se pravi, nov predlog to umika to
               dvojno plačevanje, in zaradi tega v resnici se bo tudi tukaj poznala razlika v ceni.
               To se morajo državljani niti ne vedo, da plačujejo dvakrat. Drugo je, da za tiste, ki
               se redno vozijo, bo seveda omogočena rešitev, ki jo že imamo. Recimo v Avstriji, se
               to že uporablja tudi pri vinjetah. Tako, da tukaj vsekakor bo na državah članicah, da
               poskrbijo, da bojo te opcije na voljo. Vendar, ob teh stroških, ki jih imamo s
               socialno-ekonomskega vidika, z onesnaževanjem, z zdravstvenih vidikov, z nesrečami, z
                  <stage type="mag"/><stage>(nadaljevanje)</stage> niti vam nisem še
               povedala, koliko nastanejo cestni zamaški. Eno milijardo na dan na nivoju Evropske
               unije. In mi se moramo posluževati vseh možnih tehnoloških rešitev, ki nam pomagajo,
               da mi ta denar, ki je zdaj potrošen za zelo neustrezen način, da premaknemo v
               konstruktivne projekte, ki pomagajo k razvoju družbe, ne pa k temu, da jo tiščijo
               navzdol.</p>
               <p>Tako, da jaz res vabim vse, da pomagate soustvarjati te nove pogoje. Ne rečem, da smo
               mi idealno že oblikovali predloge, ker ne veš še vsega, ker se stvari še razvijajo,
               zato obstaja zdaj trialog, ki bo izboljšal in naredil te pogoje in predloge najbolj
               optimalne. In za to se je treba aktivno vključiti. Jaz vas vse vabim, da ne prenehate
               z vključevanjem. Mi smo se že v pripravi, v teh dveh letih, ves čas srečevali s
               sindikati, z lastniki poslov, z ministri, z administracijami, da smo te predloge
               pripeljali do tega točke, da so šli lahko v obravnavo. Še zdaleč pa niso to najbolj
               idealni in optimalni in verjamem, da se bodo izboljšali v naslednjih, upajmo, dveh
               letih, ker imamo ambicijo, da bi vendarle poskušali večino tega spraviti v življenje
               še pred koncem mandata.</p>
               <p>Tako, da samo tukaj vas res vabim, da naj ne zavajamo javnosti, ki se zelo hitro
               odzove, ker ljudje so zelo senzibilni, na stroške, ki jih imajo, mesečne stroške, ki
               so tudi vezani na promet, in bi predvsem rada spodbudila, da se najdejo rešitve, ki
               so prave in ta model omogoča iskanje pravih rešitev.</p>
               <p>Hvala.</p>
            </sp>
            <sp xml:id="SDT7-Skupna-2017-07-10.sp7">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Jaz bi zdaj dal besedo ostalim vabljenim. Največ, vidim, da jih prihaja iz
               Gospodarske zbornice Slovenije in Obrtne zbornice Slovenije. In bi samo prosil, da se
               predstavite za magnetogram in poveste od kje prihajate, in podate svoje stališče,
               mogoče čas omejite, recimo, na 5 minut, ali pa glede na vabilo gospe komisarke
               postavite morda tudi kakšno vprašanje, pa ji bom na koncu predal besedo.</p>
               <p>Po tem pa bomo prešli na razpravo članic in članov odbora. Tako, da predlagam, da to
               svojo možnost izčrpate v tej fazi, ker bomo potem razpravljali bolj kot ne samo še
               poslanci.</p>
               <p>Imate besedo.</p>
               <p>Pa če se predstavitev.</p>
            </sp>
            <sp xml:id="SDT7-Skupna-2017-07-10.sp8">

               <speaker>ROBERT SEVER:</speaker>

               <p>Lep pozdrav.</p>
               <p>Robert Sever, direktor združenja za promet pri Gospodarski zbornici Slovenije.</p>
               <p>Kot ste pravilno ugotovili je kar precej delegatov v naši skupini.</p>
               <p>Najprej pozdrav mag. Violeti Bulc, evropski komisarki in dr. Petru Gašperšiču,
               ministru za infrastrukturo in vsem poslankam in poslancem obeh odborov.</p>
               <p>Naše združenje se je zelo aktivno vključilo v ta mobilni paket, kajti kot je bilo že
               uvodoma rečeno, prinaša kar nekaj sprememb, ki smo jih pričakovali, predvsem to
               poenotenje pravil, ki jih ima Evropska unija pri dostopu do trga, predvsem novih
               napotitvah, kabotaži in tako naprej. S tem smo imeli v Sloveniji kar precej težav,
               kajti vse te sosednje države so v bistvu kar pohitele z nekimi svojimi pravili, kar
               je povzročilo velike težave, predvsem prevozniškim podjetjem, pa tudi avtobusnim
               podjetjem. Tako, da zelo pozdravljamo te spremembe in upamo, da bodo prinesle to
               poenotenje, ki smo ga pričakovali, izvajanja te zakonodaje.</p>
               <p>Zelo pozdravljamo tudi digitalizacijo v prometu, v logistiki. Moram povedati, da smo
               vključeni v združenju tudi v strateško partnerstvo za mobilnost, skupaj z
               avtomobilskim grozdom, kjer v bistvu pripravljamo določene spremembe, projekte, ki bi
               prinesli nek napredek tudi na tem področju.</p>
               <p>Tukaj bi pozdravil tudi nekako kontrolo, večjo kontrolo na cestah, nelegalne
               konkurence in pa slamnata podjetja, s katerimi se v Sloveniji prav tako spopadamo,
               predvsem podjetij, ki nastajajo iz držav bivše Jugoslavije, ki se ustanavljajo v
               Sloveniji z namenom nelegalne konkurence in dostopa na trga, kajti s tem pridejo
               lažje do trgov Evrope, medtem ko imajo pač zaposlene tuje delavce, ki jih plačujejo
               po svojih standardih in povzročajo nelojalno konkurenco našim prevoznikom.</p>
               <p>Tako, da vse te spremembe pozdravljamo, seveda pa si želimo tudi morda malo več
               ambicioznosti pri teh napotitvah, kajti to je povzročilo določene težave prevozniškim
               podjetjem. Pozdravljamo, kot sem omenil to odpravo administracije, ta je zdaj
               največji problem, z ustvarjanjem oziroma vpeljavo, implementacijo <stage type="mag"/> <stage>(nadaljevanje)</stage> te nove zakonodaje je to povzročilo
               velike težave prevozniškim podjetjem.</p>
               <p>Tukaj bi izpostavil tudi avtobusna podjetja, ki imajo trenutno velike težave v
               Avstriji. Ravno ta teden imamo tudi sestanek z državnim sekretarjem na Ministrstvu za
               gospodarstvo, kjer bomo poskušali zopet opozoriti predvsem na nekatere nam
               nepojmljive zahteve, ki jih ima sosednja Avstrija pri izvajanju določenih avtobusnih
               prevozov v Avstrijo, ko v bistvu peljemo turiste v Avstrijo, pa moramo izpolnjevati
               vse pogoje, ki jih Avstrija zahteva, kljub temu, da prinašamo zaslužek sosednji
               državi. Ampak, o tem, kot sem rekel, morda ob drugi priložnosti.</p>
               <p>Nekako smo pričakovali, morda, tudi tisto streznitev pri počitkih v tovornjakih.
               Moramo opozoriti, da sodobna tovorna vozila imajo sodobne možnosti počitka voznikov v
               tovornih vozilih, tako da morda tukaj čisto ne razumemo pač to ambicijo Evropske
               komisije prepovedi izvajanja rednega tedenskega počitka v vozilih, kajti nekateri
               prevozniki vlagajo velika sredstva v nabavo sodobnih vozil. Razumemo, da je ta
               pravica vračanja domov pač mobilnih delavcev sigurno treba zagotoviti, ampak to lahko
               na drug način, ne na tak kot je zdaj predlagan, tako da smo tudi te pripombe dali.
               Moram povedati, da mi sodelujemo v tem paketu tako preko Evropskega združenja CLECAT,
               kot tudi preko našega Ministrstva za infrastrukturo. Tako, da toliko na kratko. Morda
               sem bil malo predolg, ampak se mi je zdelo, da je pravilno, da opozorim na tiste
               težave, ki jih imamo tukaj.</p>
            </sp>
            <sp xml:id="SDT7-Skupna-2017-07-10.sp9">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Še eno pooblastilo. Poslanko Marjano Kotnik Poropat nadomešča Peter Vilfan.</p>
               <p>Želi še kdo besedo? <stage>(Ja.)</stage></p>
               <p>Če se predstavite za magnetogram.</p>
            </sp>
            <sp xml:id="SDT7-Skupna-2017-07-10.sp10">

               <speaker>MILAN SLOKAR:</speaker>

               <p>Dober dan. Slokar Milan, Gospodarska zbornica, Cestni promet.</p>
               <p>Pogrešamo v tem predlogu zavezo tudi pošiljatelju in dobavitelju, da nam blago
               pripravljajo za transport. Tega skoraj ni. Mi imamo grozne težave pri recimo, ne vem,
               oblikovanju materiala, ki ga prevažamo, ki ni ustrezen za na pot. Zato pa so tudi
               nesreče, ker vse firme ogromno denarja privarčujejo na embalaži in sploh se ta
               segment zanemarja in zato recimo pri tej gostoti prometa je tudi toliko nesreč, ker
               tovor ni pripravljen za transport.</p>
               <p>Druga stvar pa je, da z novimi pravili se je tovorni cestni promet zreduciral na
               dnevni promet. In praktično mi ponoči več ne vozimo, zato da ohranjamo ciklus dnevne
               vožnje. S tem se je ogromno povečal cestni transporte, ker smo vsi na cesti čez dan,
               ponoči pa praktično ni nobenega.</p>
               <p>In še en vidik je, da, samo malo, še… No, toliko, v glavnem je bilo to. Nekaj sem
               imel še v mislih, ampak sem zdaj…</p>
               <p>V glavnem je problem, ker se je vse zreduciralo na dnevno…</p>
               <p>No, in še to sem hotel reči. Firme imajo cestne prevoznike za skladiščni prostor. In
               mi moramo praktično vsi dostavljati ne čez cel dan, zjutraj od 7. do 9., 10. ure in
               potem pač si kombiniraš, da nekje še nakladaš. In to je postal grozen problem, sploh
               v velikih mestih, ko vsi zjutraj silimo med 7. in 9. uro, da smo na razkladanju. To
               bi morala Evropska komisija dati tudi v predlog, da čas razkladanja in nakladanja je
               od, tudi ure jim določiti, ker določene velike firme sploh ne pustijo popoldne več
               nakladati, ampak samo v dopoldanskem času in mi prevozniki moramo potem vse te
               kombinacije dati na kup, za to, da nekaj naredimo. Mislim, ta povezava, da je treba
               tudi pošiljatelje in tisti, ki odpremljajo blago dati zraven, je zelo pomembna za
               varnost prometa.</p>
               <p>Hvala.</p>
            </sp>
            <sp xml:id="SDT7-Skupna-2017-07-10.sp11">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Tam ste želeli besedo? <stage>(Ja.)</stage></p>
            </sp>
            <sp xml:id="SDT7-Skupna-2017-07-10.sp12">

               <speaker>PETER PIŠEK:</speaker>

               <p>Peter Pišek, predsednik <stage type="mag"/>
               </p>
            </sp>
            <sp xml:id="SDT7-Skupna-2017-07-10.sp13">

               <speaker>PETER PIŠEK:</speaker>

               <p>Sekcije za promet pri Obrtni zbornici Slovenije. </p>
               <p>Vsekakor se pridružujem kolegu Robertu, ki je že dosti povedal in vsekakor na Obrtni
               zbornici Slovenije, podpiramo Podjetniški zbornici Slovenije podpiramo to novo
               resolucijo. Želimo pa aktivno preko evropskih združenj, preko našega združenja, preko
               našega ministrstva in ministra gospoda Petra Gašperšiča uresničevati tudi svoje
               interes, svoje želje in sooblikovati novo prometno resolucijo, ki mislim, da je zelo
               pomembna. Tako, kot je že sama gospa Bulc, komisarka povedala, da so tri države v
               zadnjem času zelo izstopale, poenostavile evropsko direktivo ali jo krojile sebi v
               bran s svojim gospodarstvom. To so tri močne evropske države. Sem zelo vesel, da je
               to tudi naša komisarka spregledala, ker mi smo ocenjevali na Obrtni zbornici
               Slovenije, da je to začetek konca Evrope, Evropa temelji na osnovi prostega pretoka
               blaga, ljudi in kapitala. In vam moram povedati, da so se transportna podjetja v
               zadnjem letu srečevala z zelo, zelo velikimi težavami. Birokratskimi težavami, drugo
               je bila kaznovalna politika držav, kot so že bile izpostavljene, Nemčija, in mislim,
               da v najmanjšem segmentu, največ Avstrija, Francija se je zdaj še pridružila, tudi
               Nizozemska, kar se tiče najavljanja, objavljanja in še ne vem česa. Prosil bi, da se
               pojem napotenih in mobilnih delavcev v tej resoluciji jasno opredeli, prevoznik,
               evropski prevoznik nikakor ne more biti napoten delavec, je lahko samo mobilni
               delavec.</p>
               <p>Drugo je, kar se tiče kabotaže. Kabotaža naj bo takrat, ko se opravlja dejavnost v
               določeni državi članici Evropske unije, ki se opravlja nemoteno cel mesec, recimo,
               ali pa tu so letne pogodbe znotraj trgovskih verig, večjih proizvodenj ali pa še kaj.
               Kar pa se tiče bilateralnega prometa, promet tretjih držav, pa naj ostane kot je.
               Zdaj je to neznosno, velika, večja logistična podjetja smo morali zaposlovati dodatne
               ljudi, da se so se prijavljali na teh raznoraznih portalih, ti portali so padali. V
               glavnem, ogromen stres, ogromno nejasnosti. Mi v cestnem transportu smo bili navajeni
               spremembe zakonodaje na leto, dve leti, modificiranja, zdaj pa smo se srečevali z
               mesečnim spreminjanjem zakonodaje, tako da je bilo res da težko, tudi zbornice so
               imele ogromno dela, resorno ministrstvo je bilo zasuto z vprašanji, tako da mogoče je
               tudi kakšen del izostal, tako kot ste prej rekli, malo okarali ministra, sem slišal,
               ampak ministrstvo ima ogromno dela s samo implementacijo te resolucije. Tudi te
               prometne resolucije, združenje ima vedno kot sogovornike, in seveda mi tudi
               zahtevamo, da nam prisluhne, in moram reči, da smo tudi bili prejšnji teden na
               ministrstvu, zelo pozitiven sestanke s komplet ekipo ministra, zelo dobro je razumel,
               nam obljubil podporo.</p>
               <p>Bi se pa navezal samo na eno še, mogoče na tiste pavze v kamionu, je že Robert
               povedal, da je totalno, ali pa nesprejemljivo, za evropskega prevoznika, ker naši
               kamioni imajo stand klime, imajo kubus, imajo vse, nekako zapuščati vozilo, z vidika
               tudi tovora, tovor, zavarovan tovor, včasih vozimo tovor, ki je v vrednosti tudi
               milijon evrov ali več, to so farmacija, agrožilstvo, pa še kakšne druge stvari, ki se
               vozijo in voznik v nobenem primeru ne sme zapuščati vozila in tovora. Se pravi, to
               nekako je neskladje in mislim, da je tudi nesmisel. Kako pa bo, saj jaz mislim, da
               Evropa ne bo zgradila ob avtocestnem križu kar na enkrat v vsaki državi 100 ali 200
               motelov, da bodo kapacitete za nočitev teh vozil. Tako, da mislim, da tu je treba
               razmisliti, in seveda bomo in želimo preko evropskih prevozniških združenj
               sooblikovati to resolucijo. Moram pa reči, da gre po pravi poti in se moram tudi vam
               osebno gospa komisarka zahvaliti. Ker že tu ste dosti vprašanj odgovorili, katera
               meni, kot predsedniku niso bila jasna. Najbrž tudi Gospodarski zbornici tam in z
               dobro komunikacijo bomo sigurno prišli do ene dobre evropske prometne resolucije.</p>
               <p>Bi pa mogoče na koncu še sam opozoril, tisti potniški promet, ki se ne tiče toliko,
               ampak kot državljan, tudi ne podpiramo nekako cestninjenja, ker mislimo, da bomo
               zmanjšali mobilnost evropskih narodov, povečali regionalni in lokalni promet in
               mislim, da tako, kot je tudi minister Gašperšič poudaril, da najdemo neko solucijo,
               neko resolucijo ali pa ne vem kaj, da prestavimo na kasneje, ko bomo zrelejši za to.
               Zdaj jaz mislim, da bomo omejili pretok evropskih narodov s cestninjenjem, če bomo to
               uvedli do leta 2023 in še mogoče potem <stage type="mag"/><stage>(nadaljevanje)</stage> potem naslednjič, ko se srečamo ali pa z našim
               priporočilom takrat, ko bo tekla resolucija želimo, da smo preko našega ministrstva
               in evropskih združenj vključen in da bomo imeli še kdaj možnost, da se
               pogovorimo.</p>
               <p>Hvala lepa za vabilo.</p>
               <p>Še enkrat, pozdrav vsem prisotnim.</p>
            </sp>
            <sp xml:id="SDT7-Skupna-2017-07-10.sp14">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Izvolite.</p>
            </sp>
            <sp xml:id="SDT7-Skupna-2017-07-10.sp15">

               <speaker>ROK SVETEK:</speaker>

               <p>Dober dan.</p>
               <p>Hvala lepa za besedo.</p>
               <p>Predsednik Združenja za promet pri Gospodarski zbornici.</p>
               <p>Absolutno podpiramo. Ta novi paket je že direktor Sever poudaril določena izhodišča.
               Jaz bi samo dve besede rekel, ki se tičejo vseh naših podjetij, ki so v evropskem
               merilu relativno majhna predvsem v cestnem prometu, v prevozu blaga in tudi nekaterih
               avtobusnih podjetjih.</p>
               <p>Za velike koncerne to ne bo kakšen velik zalog finančni predvsem digitalizacija za
               naša podjetja bo pa to zelo velik finančni zalogaj. To je ena stvar.</p>
               <p>Druga stvar. Glede na zasičenost cestnega omrežja bi komentiral. V začetku ste
               omenila multimudalnost. Bi vprašal ali so predvideni ali boste predvideli kakšne
               spodbude za prenos blaga iz cestne na železnico? To je ena stvar. Na drugi strani, da
               bi se tudi spodbujalo podjetja, cestne prevoznike, da bi se opremili in
               prestrukturirali v tej smeri. Predvsem, če gledamo naš avtocestni križ predvsem vzhod
               - zahod je danes obremenitev izjemno velika. Če pogledamo v Nemčiji je promet na robu
               kolapsa. Mislim, da bi bilo pametno tudi v tej smeri kaj narediti. Tista prva točka
               digitalizacija to je problem, to je naša bodočnost, ki pa ne vem, da bodo ta korak
               ali to spremembo ali pa investicijo vsa podjetja zmogla.</p>
               <p>To je moj premislek.</p>
               <p>Hvala lepa. </p>
            </sp>
            <sp xml:id="SDT7-Skupna-2017-07-10.sp16">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Še kdo od vabljenih, sedaj imate možnost? <stage>(Ne.)</stage></p>
               <p>Dajem besedo članicam in članom odbora.</p>
               <p>Kolega Lah, imate besedo.</p>
            </sp>
            <sp xml:id="SDT7-Skupna-2017-07-10.sp17">

               <speaker>ZVONKO LAH (PS NSi):</speaker>

               <p>Hvala lepa predsednik.</p>
               <p>Nisem računal, da bom prvi.</p>
               <p>Lep pozdrav komisarki, ministru in ostalim!</p>
               <p>Mislim, da je zasedba danes taka, da bi lahko o prometu tudi kaj več rekli, kar je
               redko na Odboru za infrastrukturo. Vse lepo in prav, ko poslušam kam gre politika
               evropska kako naj bi se digitaliziralo, ko komisarka govori o / nerazumljivo/
               tehnologiji itd., ampak po mojem je to tako kot, če bi se mi tukaj pogovarjali kako
               se bomo vozili z luksuznimi avtomobili zunaj, ko pridemo pa ven se usedemo na kolo s
               pomožnim motorjem z ne vem kakšno čelado na glavi. Jaz mislim, da člani Odbora za
               infrastrukturo pa tisti, ki imamo nekaj izkušenj in ki se vsak dan vozimo po teh
               naših cestah, da moramo ogromno postoriti. Res, da smo na geografski poziciji taki,
               kjer se sekajo ti prometni koridorji, promet se zelo hitro povečuje z vstopom bivših
               jugoslovanskih republik v Evropsko unijo. Že v tem predpristopnem obdobju se je
               tovorni promet tudi na Dolenjki povečuje, mislim da zaznate. Kamionov je ogromno na
               cesti, čedalje več jih bo. Tukaj se predvideva ne vem kakšne počitke obnašamo se pa
               tako kot da imamo vsa počivališča ponoči nabita s kamioni, stojijo <stage type="mag"/><stage>(nadaljevanje)</stage> že na odstavnih pasovih. Ne vem kaj
               bo recimo pozimi, ko se izločajo, jih ni kam več izločati. Tudi to je bom rekel vzrok
               določenih prometnih nesreč. Tukaj je prej predstavnik Gospodarske zbornice povedal je
               mislim, da je še velik plus, da ponoči ni nikogar na cesti, dopoldne pa vsi, da naj
               si tudi podjetja zagotovijo kakšen parking, da bo kamion počakal pa naj počiva na
               njihovem parkingu ne pa na avtocesti. Nekdo natovarja tudi ponoči ali pa popoldne, da
               jim ni treba to zaukazati, če ne gre drugače in bomo kapaciteto teh naših cest
               bistveno povečali.</p>
               <p>Bi rekel tisto najosnovnejše, ko se pogovarjamo ne vem o kakšnih napredkih bi gospa
               komisarka jaz najprej dajmo narediti red pri razvrščanju vozil na avtocesti pri
               zastojih in prometnih nesrečah. Mislim, da je to osnovno. 2013 je zbilo to ven glede
               gasilcev, štiri leta nismo nič naredili. Jaz sem vložil sedaj zakon. Mislim sem, da
               bomo nekako ujeli še s sprejetjem tega zakona, da bo največja gneča, ki je avgusta na
               naših cestah ujeli pa očitno ne bomo. To je sramota, da se sosednje evropske države
               ne morejo poenotiti kako naj se promet ob zastojih obnaša. To je že po butalsko. To
               je prvo.</p>
               <p>Drugo kot sem že prej povedal. Nujno je zagotoviti ob avtocesti neka varna
               počivališča, če že sprejemamo take predpise, da naj bi vozniki šli iz kamiona ven.
               Dars se obnaša tako, da prodajate parcele ob avtocesti, ki jih je kupil za dva evra
               in pol kot zlate parcele tako, da še črpalk ni kaj šele kaj drugega, ker seveda se
               nič ne splača, ni rentabilno. To mora nekdo po mizi udariti in reči dati
               investitorjem in se organizirati zakaj so v drugih državah lahko ta varna
               počivališča. Tako kot je prej gospod povedal, če ima šofer na kamionu milijon vreden
               tovor ga ne bo zapustil in imajo težave, potem prevozniki, če se kaj zgodi.</p>
               <p>Kar se tiče samega prometa. Tukaj sem slišal glede prenosa oziroma prestrukturiranje
               prometa na železnico TT omrežje. Mislim, da bi bil že čas, da nekdo izračuna koliko
               državo Slovenijo bi stalo glede na to, da imamo prometni križ prilagoditi železnice
               na te in te pogoje. 100 kilometrov na uro, 22 ton pa pol osnega pritiska in še
               ostalo. Dokler bomo imeli na železnici ta problem, da morajo vsi tovorni vlaki v
               Ljubljano v Zalog pa, potem na zahod ali pa vzhod in proti Jesenicam. Jaz se bojim,
               da bo ta naš križ okoli Ljubljane ratal res velik križ čez nekaj let. Mislim, da v
               Zagrebu je še hujše kot pravijo, ampak zelo hitro se bo to tudi v Ljubljani zgodilo.
               Bi morali res načrtovati kako ta promet čim hitreje spraviti mimo Ljubljane ne pa vse
               v Ljubljano.</p>
               <p>Drugo, kar bi še rad povedal. Zakaj ta promet ne izkoristimo? Zakaj nimamo
               logističnih centrov kot sosednje države? Zakaj je na Madžarskem že logistični centri,
               ki zaposlujemo 100 tisoč ljudi. Pri nas nimamo nič. Lokacij je eden kup. Najprej
               mislim, da naša zakonodaja ščiti špekulativne kupce, ki so kupili pred spremembo
               namembnosti zemljišča po ceni zemljišča in sedaj hočejo prodati za 100 in več evrov,
               za to ni več investitorja, <stage type="mag"/><stage>(nadaljevanje)</stage> gre raje drugam. Jaz vem za eden primer, ker zaradi
               previsoke cene je šlo 400 kvalitetnih delovnih mest boljše kot Magna v Romunijo
               namesto, da so ostali pri nas pa nihče ne vem oziroma nihče ne pove. Dokler bomo
               imeli tako zakonodajo, ki jo sicer sedaj nekaj popravljamo, ampak to ni nič, to so
               kozmetični popravki. Še vedno se ščiti špekulante naprej. Z raznimi nosilci urejanja
               prostorov se blokira. Zakaj za Magno je bilo treba tak zakon sprejeti, ki je povozil
               vso našo zakonodajo pa še na ustavnem sodišču bo verjetno padel? Zato, ker se
               obnašamo tako da res denar raste v bankomatih. Ljudje, ki se pa trudijo in morajo
               delati v tujini v nenormalnih pogojih, da zaslužijo tiste evre mi se tega pa ne
               zavedamo, ne zavedamo se v kakšni poziciji smo. Ko sem pogledal v strategijo razvoja
               prometne infrastrukture, ne vem kdo je sodeloval pri njej, ampak to je na koncu eno
               samo jamranje. Ugotovitev stanja… Za mene je strategija, da na koncu so neki
               zaključki, ki kažejo kako bomo šli naprej ne pa v kakšni klavrni situacijo smo. To so
               zaključki strategije nihče pa ne vidi nič naprej. Imamo še na Dolenjskem ali tretje
               razvojne osi. Mi smo že toliko časa porabili oziroma denarja davkoplačevalcev z
               govorjenjem o teh tretjih razvojnih oseh, kaj smo pa naredili do sedaj. Nič, še nič
               nismo naredili ne na severnem delu, ne na južnem delu. Dol se nam kaže povezava s
               Hrvaško, naprej dol z Bosno. Ali je kdo naredil kakšen korak? Nihče nič. Tretjo
               razvojno os, če gledamo naš proračun načrt razvojnih programov denarja ne bo še 20
               let, se kar prestavlja iz 2010 na 2016 iz 2016 sedaj na 2019, potem bo pa kar
               milijarda od nekod prišla pa bomo gradili, ne bo jo. Namesto, da bi skupaj s
               sosednjimi državami, čeprav smo v nekem konfliktu, Milošević je enkrat rekel: »Narodi
               su oduvek ratovali ali su i trgovali.« Tudi mi se lahko zmenimo kljub temu če nimamo
               meje urejene za kakšno prometno povezavo, če je v korist vsem. Drugi znajo pri nas pa
               ne. Mi, kar čakamo in nekako krpamo tisto, kar so bile ideje pred 20-imi leti nimamo
               pa nobene ideje za v naprej. Nobene viziji kaj šele kakšno strategijo. Zainteresirani
               so Hrvati, so zainteresirani Bosanci. Bosiljevo je avtocestni hrvaški križ. Mi pa kaj
               imamo? Največ problema najbrž most čez Kolpo in potem navezati na Slovenijo. Namesto,
               da bi se dogovorili in zagotovili kakšna evropska sredstva, da Belokranjcem potegnemo
               sodobno ali pa vsaj spodobno cesto. Tako kot je pa sedaj ta projekt zastavljen pa
               grem staviti, da ne bo še 20 let, ker je prebogato zastavljen. Prometno ekonomska
               študija ne bo pozitivna nikoli za Belokranjce in to sami dobro vedo in mečemo samo
               denar. Bistvo je, da projektanti služijo pa lastniki in ne vem še kdo vse in
               zapravimo večino denarja oziroma dosti preveč denarja do tega, da lopato sploh
               zasadimo. Tako več ne gre, ker se bomo zadušili. Potem se pa pogovarjamo še o
               turizmu. Če bomo zablokirali še promet s tem, ker nič ne naredimo, čeprav so nam
               logistika in turizem najbolj perspektivne gospodarske dejavnosti. Ne naredimo,
               hvalimo se z majhnimi koraki na turizmu, ker gre, ampak to niso zasluge politike.
               Isto pa v gospodarstvu se hvalimo z gospodarsko rastjo na plečih naših hlapcev,
               črncev, ki delajo za izvoz po minimalnih cenah, da so konkurenčni drugim državam ne
               znamo pa ločiti…</p>
            </sp>
            <sp xml:id="SDT7-Skupna-2017-07-10.sp18">

               <speaker>PREDSEDNIK IGOR ZORČIČ:</speaker>

               <p>Kolega Lah, jaz bi vas <stage type="mag"/><stage>(nadaljevanje)</stage>
               prosil, da se mogoče malo osredotočite na mobilnostni sveženj Evropske komisije.</p>
            </sp>
            <sp xml:id="SDT7-Skupna-2017-07-10.sp19">

               <speaker>ZVONKO LAH (PS NSi):</speaker>

               <p>Ja, dobro, če niste zaznal, da je to, to, potem pa hvala. Bom končal.</p>
               <p>Mislim, da je treba imeti tudi kakšno vizijo doma ali pa vsaj pogledati čez mejo kako
               sosedje delajo, pa iti po njihovih stopinjah.</p>
            </sp>
            <sp xml:id="SDT7-Skupna-2017-07-10.sp20">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Kolega Jože Horvat, imate besedo.</p>
            </sp>
            <sp xml:id="SDT7-Skupna-2017-07-10.sp21">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Spoštovana gospa komisarka, gospod minister, odlični gostje, kolegice in kolegi, lepo
               vas pozdravljam.</p>
               <p>Transport porabi 25 % vse svetovne energije. Od leta 2000 do danes se je energija, se
               je poraba energije za transport povečala za 28 % in za približno isti odstotek, se
               pravi tudi 28 % se je povečala tudi količina ogljikovega dioksida, torej nekaj delamo
               narobe. Zato je ta mobilnostni sveženj, ki ga je pripravila Evropska komisija, nujno
               potrebno čim prej implementirati in pravzaprav lahko rečemo, da je že skrajni čas in
               jaz to podpiram, te napore Evropske komisije, komisarke, podpiram, seveda pa tako kot
               moj spoštovani kolega Zvone, se tudi sprašujem kako delamo mi doma in kaj doma moramo
               najprej narediti.</p>
               <p>Sam mislim, da moramo predvsem ljudi, naše državljane ozavestiti. Pa bom čisto
               konkreten, tudi glede … Ali … Ja, tudi glede elektromobilnosti. Tukaj smo
               katastrofalno slabi. Zdaj sem poslušal novega ministra za promet, se pravi kolega,
               našega ministra, gospoda Gašperšiča v francoski Vladi, ki je povedal, napovedal, da
               bodo leta 2040 prepovedali vse dizelske in bencinske motorje na cestah. 2040 je
               jutri. In v tem kontekstu mislim, da so naši državljani premalo ozaveščeni kaj
               pravzaprav moramo narediti. Poglejte, mi imamo približno en milijon in 100 tisoč
               avtomobilov registriranih v Sloveniji, od tega jih je samo 500 električnih. Morda mi
               bo kdo očital, zdaj jaz delam reklamo za električne avtomobile. Če kdo to tako
               razume, sem mu hvaležen, da dobro razume. Seveda delam reklamo zato, ker želimo, da
               bodo naši otroci in otroci naših otrok živeli v lepšem okolju, da se ne bodo
               zadušili.</p>
               <p>Se pravi, 500 avtomobilov imamo električnih v Sloveniji, to je 0,45 promila. Od tega,
               od teh 500 mislim, da jih ima 150 električnih avtomobilov v uporabi podjetje I want
               to go - ja, delam reklamo, okej - edino evropsko podjetje, ki se ukvarja s »car
               sharingom«. In tukaj zdaj govorim o ozaveščanju in nadaljujem, da mi pravzaprav
               moramo začeti drugače razmišljati, ko govorimo o prometu. Danes, če gremo v neko
               večjo avtomobilsko garažno hišo, bomo tam prešteli, recimo, na pamet govorim, za
               lažji izračun, tisoč avtomobilov, s katerimi se je tisoč, pa nič več, ljudi
               pripeljalo v službo in tam zdaj tej avtomobili čakajo 10 ur ali 8 ur in potem jih
               ljudje pridejo, jih vklopijo in se peljejo domov. Se pravi, 8 ali pa 10 ur približno
               10 milijonov denarja stoji. Podjetniki, ki so tukaj prisotni, se najbrž za glavo
               držijo. Kaj zdaj to pomeni? To pomeni, da moramo dejansko začeti drugače tudi
               razmišljati. In mi imamo v Sloveniji ljudi, ki napredno razmišljajo. Seveda, kolega
               Zvone je opozoril na nekatere akutne probleme, ki so klasični problem in jih moramo
               najprej rešiti, pa potem nekako začeti propagirati in ozaveščati ljudi kakšna naj bo
               mobilnost, evropska mobilnost prihodnosti. Ja, tudi mene zgrozi podatek, ki ga je
               ničkolikokrat za tem omizjem gospa komisarka že ponovila in ta podatek je, na
               evropskih cestah vsak dan približno 70 mrtvih. <stage type="mag"/><stage>(nadaljevanje)</stage> Grozljivo! V dobi digitalizacije, ko bi se avtomobili
               med sabo morali naučiti pametno voziti. No, to je pa moje prvo vprašanje. Nekateri
               proizvajalci, predvsem električnih avtomobilov, imajo inteligenčne sisteme vgrajene
               tako, da se avtomobili enega in istega proizvajalca med sabo učijo. Se pravi, eden
               drugega opozarjajo kje točno na cesti so ovire. Ali Evropska komisija razmišlja tudi
               o tem, ampak seveda na nivoju Evropske unije, ne na nivoju enega proizvajalca, na
               nivoju vseh proizvajalcev. Zdaj, ovira je lahko tudi, popularno rečeno, ležeči
               policaj. Tudi to je ovira. Zdaj, nekatere druge zadeve so seveda v navigacijskih
               sistemih že tudi rešene. In kot sem povedal, Slovenci se lahko postavimo, smo lahko
               ponosni na nekatere posameznike, ki imajo vizijo avtomobilov prihodnosti in vizijo
               mobilnosti, celo tako dobre rešitve imajo, da jim čestitajo oziroma se jim zahvalijo
               ljudje kot so recimo izvršni direktor SpaceX, to je zelo znana korporacija in če se
               vam izvršni te korporacije SpaceX zahvali, potem ste najbrž dobri. Jaz sem ponosen na
               te Slovence.</p>
               <p>Zdaj, avtomobili kot lastniško sredstvo za prevoz in statusni simbol počasi po svoji
               aktivnosti zamenjujejo nove storitve mobilnosti ter tehnologija iz Silicijeve doline.
               Kdor bo seveda želel imeti avtomobil kot statusni simbol, ga bo imel, bo zanj najbrž
               tudi pripravljen veliko denarja odšteti, sicer je pa to pravzaprav, lahko rečem, neke
               vrste surovina, ki jo bomo morali znati optimalno porabiti. In pri hitrejši
               uveljavitvi v elektromobilnosti je trenutno glavni omejujoči dejavnik celostna
               infrastruktura. En primer - zakaj v Avstriji gre, pri nas pa ne? Zdaj, veste, vedno
               se radi z Avstrijo primerjamo, smo sosedje, smo Evropska unija. Podatek iz prejšnjega
               tedna, občina Hardberg, 21,6 kvadratnih kilometrov površine 6 tisoč 600 občanov, to
               je 68 % velikosti povprečne slovenske občine, torej relativno mala občina, imajo, ne
               boste verjeli 61 polnilnic za električne avtomobile, in ne boste verjeli, drugič, vse
               je zastonj. In vse te polnilnice koristijo sončno energijo in vetrno energijo. Torej,
               zakaj v Avstriji gre, pri nas ne? Pa najbrž to ni edina občina, da se razumemo. Pri
               nas pa seveda, kar sem brez razočaranj, samo 500 električnih avtomobilov in uvozniki
               se pravzaprav kaj dosti niti s tem ne ukvarjajo.</p>
               <p>Torej, avtomobil kot sredstvo postaja v novem digitaliziranem svetu in življenju, kar
               velikokrat ponavljamo, nekako samo še, kot sem že dejal, surovina, dodana vrednost in
               marža pa se selita k tehnološkim platformam. In vse to je to, čemur pravim neko novo
               ozaveščanje, novi koncepti prometa, mobilnosti in jaz upam, da to ta paket, moram
               reči, najbrž v celoti ne zadovoljuje ampak, da bo potrebno to praktično promptno tudi
               nadaljevati. Zanimivo, zdaj, ko se radi pač primerjamo, povem še za Norveško. Država
               za katero vsi vemo, da ima veliko nafte. In si misliš, po neki logiki, ja, kdo se bo
               pa tam ukvarjal z električnimi avtomobili? Ampak dejansko so, praktično prednjačijo,
               kar se tiče električne mobilnosti, prav Norvežani. </p>
               <p>Torej, najprej kar ne bi veliko stalo v Sloveniji, bi morali ljudi ozavestiti, da bi
               začeli drugače razmišljati kar se tiče naše mobilnosti. Tudi rešitve »car sharinga«
               dajejo že zelo konkretne rezultate, pogovarjal sem se s starejšim <stage type="mag"/><stage>(nadaljevanje)</stage> parom, ki je prodal svoj avtomobil.
               Zdaj se vozi po principu »car sharing« in mesečni prihranek je 300 evrov.</p>
               <p>Hvala lepa.</p>
            </sp>
            <sp xml:id="SDT7-Skupna-2017-07-10.sp22">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Kolegica Levičar, imate besedo.</p>
            </sp>
            <sp xml:id="SDT7-Skupna-2017-07-10.sp23">

               <speaker>MARINKA LEVIČAR (PS DeSUS):</speaker>

               <p>Hvala lepa.</p>
               <p>No, ob koncu sem se odločila, da tudi jaz nekaj spregovorim v zvezi s tem mobilnostim
               svežnjem. Jaz mislim, da bo ta mobilnostni sveženj dosegel svoj namen, če ga bodo res
               države članice implementirale in upam, da bo med njimi tudi kmalu Slovenija. Vsekakor
               se mi zdi današnja razprava zelo koristna. Mislim, da bo koristna tudi za evropsko
               komisarko, gospo Bulčevo, predvsem zaradi razprav, ki so jih imeli naši gostje. Jaz
               upam, v nadaljevanju, da bo gospa Bulčeva tudi te njihove pripombe komentirala in da
               bo tudi prispevala k temu, da bo ta mobilnostni sveženj še bolj operativen kar se
               tiče tudi Slovenije, predvsem se mi zdi pomembno, da v Sloveniji to čim prej
               implementiramo in da bo tudi Evropska unija, vse ostale članice, to implementirala,
               kajti potem bomo imeli tudi Slovenci, tako prebivalci kot vsi tisti, ki se ukvarjajo
               poklicno z mobilnostjo koristi od tega.</p>
               <p>V zvezi s tem bi rada komentirala samo še pripombo glede ozaveščenosti, ki so moji
               kolegi predhodno že izrekli. Jaz mislim, da bo na tem področju res potrebno veliko,
               veliko več akcij kot jih je bilo že doslej za ozaveščanje, predvsem kar se tiče varne
               vožnje. Tukaj imamo tudi predstavnika, meni se zdi, vi gospod … Niste več? Včasih ste
               pa opozarjali tudi na te probleme in upam vseeno, da bo Slovenija več naredila tudi
               na tem področju ozaveščanja za varno vožnjo in s tem tudi vse te stroške, ki ste jih
               navedli, gospa komisarka, znižala.</p>
               <p>Hvala lepa, samo toliko.</p>
            </sp>
            <sp xml:id="SDT7-Skupna-2017-07-10.sp24">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Še kdo?</p>
               <p>Kolega Žnidar.</p>
            </sp>
            <sp xml:id="SDT7-Skupna-2017-07-10.sp25">

               <speaker>LJUBO ŽNIDAR (PS SDS):</speaker>

               <p>Hvala lepa, spoštovani predsednik!</p>
               <p>Spoštovana komisarka, minister, ostali … Ostalim vsem prav lep pozdrav!</p>
               <p>Poglejte, samo na kratko dve stvari. Seveda, jaz bi rekel tudi sam zelo pozdravljam
               to predstavitev in prihodnost mobilnosti, ki jo, bi rekel, skupna Evropa vidi, vendar
               bi opozoril na težave, kajti dejansko je treba, bi rekel, te besede implementirati v
               nacionalni okvir. To bo storila vsaka država tudi malo po svoje, tudi malo za zaščito
               svojih interesov, tako na gospodarstvu in tako na vseh segmentih in to v Sloveniji,
               pa ne samo na tem prometnem vidiku ampak dejansko na vseh vidikih premalo znamo
               pogledati na svoj domači vrt in seveda na svoj domači kapital, da ta domači kapital
               zaokroži znotraj nacionalnega okvirja. To je zelo bistvo, kako to zadevo
               implementirati doma.</p>
               <p>Zdaj, kot drugo bi pa res opozoril na, bi rekel, veliko problematiko. Slovenija je
               izjemno tranzitna država in dejansko, bi rekel, moramo ločiti kaj je počivališče in
               kaj je parkirišče za kamione. To, kar se dogaja na bencinskih servisih v Sloveniji,
               to je anarhija. To ni več, bi rekel, normalno stanje. Mi seveda, bi rekel … Jaz
               razumem, da so to dejavniki, ki jih ni bilo moč načrtovati pravočasno, zelo dobro
               vemo, da je tovorni promet prekoračil načrtovane smernice za 400 %, ampak danes, ki
               smo pa pred tem dejstvom, bi pa morali k tem problemom pristopiti hitreje in z nekim
               videnjem. Ker vemo, da dejansko te stvari se čez noč ne dajo rešiti. Seveda tudi s
               pogledom kako bo del gospodarstva v tem segmentu zaslužilo. V Sloveniji nimamo enega,
               niti enega primernega počivališča <stage type="mag"/>
               <stage>(Nadaljevanje)</stage> za kamione, niti enega, ki bi bil urejen in dajal vso tisto ponudbo s
               katero bi lahko tudi gospodarstvo v Sloveniji zaslužilo. To je velik problem. Da ne
               govorim še o ostalih segmentih, pa jih danes ne bi izpostavljal. Izpostavljam samo
               tega, ker to je prava anarhija. Neurejenost je tu, ki prerašča in presega svoje
               okvirje. In ta problematika je zelo hitro naraščajoča in še bolj bo. Samo toliko na
               kratko. Hvala.</p>
            </sp>
            <sp xml:id="SDT7-Skupna-2017-07-10.sp26">

               <speaker>PREDSEDNIK IGOR ZORČIČ:</speaker>

               <p>Hvala. Bom še sam nekaj misli povedal.</p>
               <p>Če se na ravni Evropske unije pogovarjamo o nekih dolgoročnih ciljih, in sicer o
               energetski učinkovitosti, o obnovljivih virih energije, o digitalizaciji, jaz mislim,
               da ta paket, vsaj tak, kot je bil predstavljen, sledi tem ciljem.</p>
               <p>Imam pa določene pomisleke. Pri implementaciji teh novih tehnologij, ki smo jim priča
               v zadnjem desetletju, na primer električnih avtomobilih. Občutek imam, da ta
               avtomobilska industrija nekako sloni pri svojem razvoju in se opira na spodbude
               posameznih držav in morda prav zaradi tega ne naredi pravega koraka v še večji razvoj
               teh avtomobilov oziroma vozil. Zato me mogoče zanima, če so tudi na tem mestu s
               strani komisije predvideni kakšni ukrepi.</p>
               <p>Glede na to, da je poleg cene eden od razmislekov vsakega posameznika pri nakupu
               tovrstnega avtomobila avtonomija teh vozil, torej njihov doseg. Se sprašujem, zakaj
               ne prihaja do nekega poenotenja pri napajanju teh vozil oziroma pri baterijskih
               sklopih. Kolikor mi je znano se postavlja po posameznih državah mreža raznoraznih
               polnilnic, pa mislim, da bi bil glede na stopnje razvoja vseeno nek primernejši
               sistem takšen, ko bi lahko na nekih bencinskih črpalkah pravzaprav samo zamenjali
               baterije na vozilih, ne glede na proizvajalca in bi pravzaprav s tem nekim hitrim,
               recimo temu polnjenjem vozila oziroma s povečanjem dosega vendarle spodbudili
               potrošnike k večji uporabi in tudi nakupu tovrstnih vozil.</p>
               <p>V dobi te digitalizacije je veliko slišati tudi o storitvah na področju prometa. Moja
               ocena je, to je seveda dobrodošla alternativa lastništvu osebnih vozil, pa vendarle
               se mi zdi, da v nek koncept mobilnosti prebivalstva spada tudi ta pravica, da se
               lahko vsakdo privošči neko, recimo temu koliko toliko ekološko nesporno vozilo in da
               ni odvisen samo od nekih storitev. Jaz mislim, da morajo biti tudi te storitve
               alternativa. Če pa želimo, da je vsak posameznik sploh glede na to razpršeno
               poseljenost, na primer v Sloveniji kolikor toliko neodvisen pa, se mi zdi, da mora
               tudi dolgoročna politika strmeti k temu, da si bo lahko vsakdo privoščil, recimo
               temu, neko spodobno vozilo in se odločal o svoji mobilnosti sam po svoji vesti, ne na
               podlagi ponudnikov določenih storitev.</p>
               <p>En, recimo, razmislek, ki, upam da, je vgrajen tudi nastajanje vse te evropske
               zakonodaje je tudi ta, da če bo, recimo da promet želel doseči povečano stopnjo
               obnovljivih virov energije v bruto končni rabi energije, jaz mislim, da tu sicer mi
               zaostajamo pri doseganju svojih ciljev do leta 2020. Da se bomo morali tudi vprašati,
               ne vem, če bo šlo za električna vozila, od kje ta elektrika prihaja. Ali prihaja iz
               obnovljivih virov energije, iz morda hidroelektrarn, sončnih elektrarn ali prihaja
               iz, ne vem, ukrajinski termoelektrarn. Tudi ti razmisleki pri doseganju teh okoljskih
               naporov morajo biti vgrajeni v ta sistem, če želimo, da ti cilji, ki jih pač
               zasledujemo ne bodo v končni fazi pomenili samo prevalitev določenih bremen na neke
               subjekte izven <stage type="mag"/><stage>(nadaljevanje)</stage>
               Evropske unije.</p>
               <p>Kolegica Šergan.</p>
            </sp>
            <sp xml:id="SDT7-Skupna-2017-07-10.sp27">

               <speaker>VOJKA ŠERGAN (PS SMC):</speaker>

               <p>Hvala za besedo.</p>
               <p>Spoštovana komisarka, minister s sodelavci, kolegice in kolegi!</p>
               <p>Sama bi se osredotočila predvsem na to, ker na nek način bodo digitalizacija in nove
               rešitve ter ta sveženj prinesli veliko novosti v implementaciji zakonodaje. Zato se
               mi zdi zelo pomembna ta komunikacija med posameznimi deležniki, še posebej s področja
               logistike in avtoprevozništva, ker se mi zdi, da bo to velik izziv in ta komunikacija
               izrednega pomena, kajti na nek način ta nov pristop, ki bo ta sveženj v bistvu dal
               kot nalogo tudi vsem tem logističnim podjetjem in avtoprevoznikom, glede na to, da
               ponuja številne rešitve, seveda pozitivne, na drugi strani pa bo implementacija zelo
               zahtevna. Še posebej smo v zadnjem času bili priče izzivom, kot je prekarnost na tem
               področju, in se mi zdi, da se da s tem res - to bodo velike rešitve, vendar pa, kot
               sem rekla, pomembna bo komunikacija na eni strani, da teh podjetij, ki jih imamo v
               Sloveniji, ne bomo s to implementacijo nekako zadušili, uničili, in na drugi strani,
               da omogočimo dostojno življenje tudi tistim, ki so v teh delovnih procesih nekako
               vključeni. Tako bi samo na ta del res opozorila, Obrtno-podjetniška zbornica in
               Gospodarska zbornica s svojimi združenji, se mi zdi, da morata imeti tukaj veliko
               vlogo tako v sodelovanju z ministrstvom kot tudi s predstavniki Evropske
               komisije.</p>
               <p>Hvala lepa.</p>
            </sp>
            <sp xml:id="SDT7-Skupna-2017-07-10.sp28">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Želi še kdo besedo od poslancev? Če ne, gospa Bulc, izvolite.</p>
            </sp>
            <sp xml:id="SDT7-Skupna-2017-07-10.sp29">

               <speaker>MAG. VIOLETA BULC:</speaker>

               <p>Hvala lepa.</p>
               <p>Poslanci, minister in vsi gostje!</p>
               <p>Predvsem res iskrena hvala za tako izčrpno podajanje številnih novih predlogov, ki
               sva si jih s kolegico zelo pozorno zabeležili, predvsem tiste, ki vodijo tudi v
               izboljšanje varnosti v cestnem prometu, in imamo še dovolj časa, da jih skupaj
               prediskutiramo in potem morda tudi vključimo v sveženj, ki bo na vrsti naslednje
               leto, se pravi, tretji mobilni sveženj; predvsem tu mislim na to opozarjanje glede
               koordinacije prometnih nesreč, pakiranje tovora in podobne stvari. Tako se vam res
               iskreno zahvaljujem za vse te zelo pomembne podatke.</p>
               <p>Dovolite mi, da najprej samo razjasnim še nekaj vprašanj, ki so direktno vezana na ta
               sveženj. Prvič, slamnata podjetja, kot jim rečemo. To so ta podjetja, ki so
               izkoriščala razlike v socialnih razmerjih med državami članicami na nekorekten način.
               Tu bi zdaj kar podala definicijo, pa morda, da bomo vsi razumeli, na kakšen način
               želimo odpraviti slamnata podjetja. Prvič, sredstva in osebje podjetij bodo morala
               odražati njegovo dejansko opravljanje dejavnosti, ker drugače gre za nezakonito
               opravljanje te dejavnosti. Na primer, število zaposlenih na naslovu družbe in oprema,
               ki je tam na voljo, bo morala ustrezati ravni dejavnosti. Drugič, države članice bodo
               morale pri tem sodelovati, predvsem kadar sumijo, da gre za slamnate družbe, in
               vsakič, ko bo država članica pozvala drugo državo članico, bo morala dobiti dostop do
               informacij in to bo zakonsko dano; v drugem primeru, če ne bo sodelovala, je to
               prekršek in je to potem lahko predmet pravnih postopkov. Tako tu res upamo, da smo s
               tem nagovorili izziv, seveda vas pa vabim, da nam pomagate v primeru, če vidite, da
               so še vedno pomanjkljivosti, ko boste imeli pred sabo predlog v detajlni obliki, da
               morda še izboljšamo, ker tu resnično ne želimo več teh podjetij v Evropski uniji.</p>
               <p>Napotitve delavcev. Mislim, da je tudi tu treba zelo jasno definicijo povedati.
               Direktiva o napotitvi delavcev se uporablja za vse gospodarske sektorje in velja tudi
               za cestni promet kljub njegovi mobilni naravi. Tako delavci zaradi izjemno mobilne
               narave cestnega prometa ne morejo biti izločeni iz socialnega varstva. Ko pa to
               rečemo, pa seveda veste, da je naš predlog, da se pa upošteva izjema pri tranzitnem
               prometu, kar pomeni, tranzitni promet ni <stage type="mag"/><stage>(nadaljevanje)</stage> predmet napotitve delavcev, in pri mednarodnem
               prometu, kar je pa v zdajšnji zakonodaji to novost in ravno zaradi tega države
               članice niso implementirale stare zakonodaje, ki je prepovedovala oziroma je
               zahtevala uporabo napotitvenih delavcev tudi pri mednarodnem prometu, in to so potem
               te tri države tudi izvedle. Ta predlog pravi pa naslednje: da se mednarodni promet,
               torej promet, ko ti iz ene države članice dostaviš robo v drugo državo članico, ne
               upošteva kot napotitveni delavec, in sicer do tri dni na mesec, zato da se seveda
               tega potem ne izkorišča. Z drugimi besedami, če ti dostaviš robo iz Slovenije,
               recimo, v Španijo, se ti začne odštevati to tridnevno obdobje, ko prečkaš špansko
               mejo. In potem imaš ti kumulativno na mesec tri dni možnosti za dostavljanje robe, se
               pravi, lahko dostaviš in greš ven v parih urah, potem so to samo tri ure porabljene v
               tistem mesecu. Vsakič, ko pa ti mednarodno robo dostaviš in želiš delati potem
               kabotažo, seveda lahko začneš delati kabotažo v državi, kamor si robo dostavil, to pa
               je iz prve minute predmet napotitvenih delavcev, ker ti opravljaš, pobiraš robo in
               dostavljaš robo v drugi državi. Tako da to izjemo smo predlagali. Seveda, tu se bo
               zdaj peljala borba, ker nekatere države bi rade obdržale nulo, nekatere države bi
               rade tu imele pet, sedem ali celo več dni. Verjamemo, da je komisija predlagala
               najbolj uravnotežen predlog, in upamo, da se bomo tukaj potem na koncu tudi srečali.
               Bo pa tu gotovo veliko pogovorov in pogajanj, vas pa vabim, da morda tudi sami
               aktivno vstopite v ta pogajanja.</p>
               <p>Kar se tiče, ker je bilo zelo veliko govora o ustreznosti parkirišč oziroma
               počivališč za tovornjake, mislim, da je tukaj Evropska komisija zelo jasna. Pravi, da
               države članice morajo na osrednjem vseevropskem prometnem omrežju, to je tako
               imenovano TEN-T omrežje, na vsakih približno 150 kilometrov zagotoviti varna in
               zavarovana počivališča oziroma parkirišča. Mi se zavedamo, da zavarovalnice
               pogojujejo, da vozniki spijo v tovornjaku zaradi varnosti, in ravno zaradi tega so
               države članice obvezane, da ta počivališča zagotovijo. Za to so tudi namenjena
               sredstva v okviru TEN-T in se ti lahko javiš za sofinanciranje tovrstnih parkirišč v
               okviru CEF-a, se pravi, tega instrumenta za povezovanje Evrope. Zdaj vse države
               članice opozarjamo, da seveda pravočasno do izvedbe te uredbe zagotovijo, da bodo ta
               varna parkirišča tudi na voljo. Tako tu ne bo popuščanj, ker je to preveč povezano z
               varnostjo v cestnem prometu in z zagotavljanjem socialne Evrope, socialnih pogojev za
               voznike. Zato bodo obvezni počitki izven - in upam, da tu ne bo prišlo do kakšnih
               večjih sprememb -, medtem ko krajši počitki bodo še vedno dovoljeni v
               tovornjakih.</p>
               <p>Kar se tiče pomislekov, ki jih velikokrat slišimo, da tudi novo cestninjenje bo
               preusmerilo promet na lokalne ceste oziroma zmanjšalo mobilnost, bi tu povabila
               predvsem k enemu razmišljanju: zaradi kršiteljev pravil ne smemo kompromirati
               sodobnih rešitev, ampak moramo zagotoviti, da se pravila izvajajo, ker ti tovornjaki
               ne smejo na lokalne ceste, in je treba seveda to izvajati, ne pa popuščati in potem
               dopuščati, da prihaja do napačne uporabe pravil. Torej, pravila so zato, da se
               izvajajo, in ne vidim nobenega izziva, da bi zdaj kar naenkrat imeli zasičene lokalne
               ceste, ker obstajajo pravila za lokalne ceste. Bolj pomemben je spet izziv, ali bomo
               mi to izvajali ali ne bomo, to pa je vprašanje. Ampak ne vidim razloga, da bi to
               postalo problem. Enako še enkrat trdim, da za prebivalce se cenovna razmerja ne bi
               smela spremeniti za redne porabnike, zaradi mobilnosti, vezane na delo, se bodo
               izjeme lahko oblikovale oziroma bodo lahko posebni paketi, ki bodo omogočali socialno
               podporo, to se sliši zdaj mogoče malo neustrezno, ampak bodo lahko za redno uporabo
               posebne olajšave. Tako da spet lepo prosim, ne strašiti ljudi, ampak vas vse <stage type="mag"/><stage>(nadaljevanje)</stage> vabim k oblikovanju
               konstruktivnih rešitev, ki bodo seveda pripeljale potem do te končne rešitve, ker
               vsekakor mislim, da tisti, ki onesnažujejo, in tisti, ki uporabljajo cestno
               infrastrukturo, bi morali za njo tudi malo več prispevati, sicer padejo nacionalni
               programi za vzdrževanje in infrastrukturo ter investicije. Spodbujamo države članice,
               da ta denar označijo kot denar za infrastrukturo, za gradnjo, za obnove in namensko
               porabo. Tako da kar se tega tiče, upam, da bomo našli ustrezno rešitev.</p>
               <p>Kar se tiče prostega pretoka ljudi in blaga ter ta ponovni strah, da bo s tem padla
               evropska zgodba. Še enkrat, seveda bomo v pogajanjih zelo senzibilni pri tem, vendar
               ne pričakovati, da bomo čez noč lahko dosegli popolno odprtost evropskega prostora,
               kajti tudi ustavna pogodba oziroma pogodba za Evropsko unijo govori o postopnem
               odpiranju in sproščanju ter premikanju v enotni evropski prostor. Verjamem, da s tem
               paketom bomo postavili čiste temelje, da se lahko potem pogajamo naprej o še večji
               odprtosti, to bo pa vezano na gospodarsko rast vseh ostalih držav članic in je
               povezano tudi z gospodarsko razvitostjo. Mislim pa, da je to dober korak v pravo
               smer.</p>
               <p>Ceste, železnice, kar je kolega vprašal. Evropska unija se je že zavezala v prejšnjem
               mandatu, in mi to nadaljujemo, da spodbujamo premik tovora s cest na železnice. To je
               zelo očitno s sofinanciranjem. Večina, več kot 80 % vsega evropskega sofinanciranja
               je šlo v železnice. Tudi Slovenija je iz tega naslova dobila kar nekaj finančnih
               sredstev za posodobitev železniškega omrežja. Mi zelo spodbujamo, da se razvijajo ti
               cestni križi, pardon, železniški križi ali koridorji in kar nekaj držav že premika
               tovor in celo tovornjake v ekološko občutljivih območjih na železnico in jih
               prepeljejo preko teh ekološko občutljivih območij, zato da zmanjšujejo onesnaženje.
               Mislim, da bo tu prišlo do zelo velikih premikov, še zlasti tudi z novo direktivo za
               kombinirani promet, ki prihaja novembra letos, kjer se bo posebej spodbujalo prehod
               na zelene mobilne rešitve, kjer bodo železnica in voda, torej reke igrale zelo
               pomembno vlogo in se bo to poznalo tudi pri taksah oziroma podobnih ukrepih. Tako vas
               vabim, da si tudi to podrobneje pogledate in da tudi v tem smislu razmišlja morda
               Slovenija, da si zagotovi tovrstne železniške povezave, zato da bo lahko sodelovala
               pri teh sodobnih rešitvah in premiku tovora s cest na železnice, sploh v teh daljših
               razdaljah. Medtem ko bodo tovornjaki še vedno igrali zelo pomembno vlogo pri razvozu
               iz glavnih žil.</p>
               <p>Kar se tiče logističnih centrov. Evropska unija spodbuja nastajanje logističnih
               centrov in se dogaja tudi zelo veliko na reševanju izzivov mest, tako imenovana
               zelena logistika, in zagotavljanje, da se tovor zbira na posebnih logističnih centrih
               na robu mesta, potem pa z zelenimi mobilnimi rešitvami dostavi roba do končnega
               uporabnika. Tako da v to smer večja mesta gredo - slišim, da se tudi v Ljubljani
               tovrstne rešitve pripravljajo, verjetno bo treba to tudi za kakšna druga slovenska
               mesta - in s tem seveda nagovorili ta izziv tovornjakov, velikih tovornjakov, ko
               vstopajo v cestna jedra, ker bo to dejansko več ali manj povsod na nek način
               prepovedano v naslednjem obdobju. Tako tudi tu prihaja do sprememb, ki so evolucijsko
               pogojene in jih komisija v bistvu samo spremlja. V veliki meri tudi ne rabimo kaj
               dosti narediti, ker že ozaveščenost mest tako raste, da te rešitve pripravljajo tudi
               sami.</p>
               <p>Kar nekaj je bilo komentarjev glede zahodnega Balkana. Jaz vam lahko z veseljem
               povem, da smo po 12 letih pogajanj, predvsem po zaslugi tudi kolegice, ki tule z mano
               sedi, Alisse, Mateja in ostalih kolegov iz kabineta kolega Hana, pripeljali pogodbo o
               prometni skupnosti do konca in je jutri uradni podpis v Trstu vseh držav zahodnega
               Balkana. Že leta 2014 je bila podpisana pogodba za podaljšanje hrbteničnega
               evropskega omrežja z zahodnim Balkanom, zdaj imamo pa tudi formalnopravni okvir za
               skupna vlaganja in <stage type="mag"/><stage>(nadaljevanje)</stage> in
               sofinanciranja projektov, zato seveda vabim tudi Slovenijo, da si to pogodbo dobro
               pogleda, in spodbujam poslovni del, da seveda to tudi izkoristi pri oblikovanju novih
               poslovnih priložnosti.</p>
               <p>Kar se tiče načrtovanja in vlaganja v infrastrukturo v Sloveniji. Slovenija je v tem
               obdobju izkoristila vse, kar je imela iz naslova sofinanciranja Evropske unije TEN-T
               omrežja. Moram pa opozoriti, da se je finančni okvir planiral v prejšnjem finančnem
               obdobju, to je 2008-2014, in takrat je bila strateška odločitev Slovenije, da se
               prometu nameni relativno malo denarja, to je pa dejstvo. In seveda, ko si to ti
               enkrat v strateških dokumentih zapisal, se nisi mogel sredi finančnega obdobja več
               pogajati. Letos se že začenjajo pogajanja za naslednje finančno obdobje in vas vabim,
               da se dogovorite in da imate nek politični konsenz, da promet vendarle dobi večjo
               veljavo v strateških dokumentih in potem tudi v virih financiranja, sofinanciranja.
               Tako je treba tudi to imeti v obziru in upoštevati. Predvsem pa vas res vabim, da
               gledate, da bo slovensko prometno omrežje čim bolj se razvijalo v smeri razogljičenja
               in da bodo železnice dobile svojo vlogo v tej zgodbi.</p>
               <p>Kar se tiče - zdaj kolega tu ni več, ampak verjamem, da mu boste mogoče podali to
               informacijo - glede digitalizacije. Z letom 2019 so se evropski avtomobilski
               proizvajalci zavezali k številnim novim funkcijam za digitalizacijo oziroma
               komunikacijo med vozili oziroma varnostnimi funkcijami. 21 bo teh novih funkcij v
               avtomobilih, ki bodo nastajali po letu 2019. Večina od njih je vezanih na varnost. Se
               pravi, da bodo avtomobili drug drugega lahko že začeli obveščati o stanju v prometu,
               in s tem seveda upamo, da bo prišlo do zmanjšanja nesreč. Hkrati pa se ta razvoj
               nadaljuje in se zelo močno poriva v smeri vozil, ki komunicirajo med sabo oziroma ki
               so že avtomatizirana. Zato se bo v letih 2020-2030 - in to je pomembno za novo
               perspektivo - veliko vlagalo v digitalizacijo infrastrukture in seveda vozil. Pri tem
               pa zdaj že začenjamo s projekti razvoja tako imenovane bele škatlice, ki bo
               omogočala, da se bodo tudi stara vozila lahko vključevala v te inteligentne rešitve,
               zato da bo dovoljen kombiniran promet in se bo postopno izločalo stara vozila, se
               pravi, po amortizacijski dobi. Enako velja tudi za evro vinjete. To ne pomeni, da bo
               od jutri naprej digitalna nova rešitev po prevoženih kilometrih, ampak smo naredili
               analizo vseh obstoječih vinjetnih sistemov, in to skupaj s ponudniki teh sistemov, in
               pogledali amortizacijske dobe investiranja opreme in prišli do letnice 2027, ko bo od
               takrat naprej obvezna uporaba digitalnih rešitev. Se pravi, do takrat imajo pa
               članice po našem predlogu možnost prilagajanja. To je predvsem opozorilo novim
               investicijam, da ko se odločajo investitorji za nove investicije, vedo, da je
               smiselno že danes razmišljati, da bodo seveda rešitve, ki jih bodo danes ali pa v
               naslednjih letih do 2027 implementirali, da bodo že v tem novem konceptu; seveda,
               odštevanje se bo začelo od sprejetja direktive pa potem naprej. Tako da tu ni
               komisija vsega tega razmislila in je vsa znanost v Bruslju, ampak je dejansko prišlo
               s strani deležnikov; s številnimi dialogi, številnimi konferencami, številnimi
               pogovori in različnimi delavnicami so se ti predlogi oblikovali.</p>
               <p>Kar se tiče elektrifikacije. Evropska unija je zavezana k uvajanju alternativnih
               virov, predvsem pa s poudarkom na elektrifikaciji. In se tudi zavedamo, da je treba
               delati na obeh krogih, na eni strani je uporabniški dostop, se pravi, vozila,
               razpoložljivost polnilnic in podobno, na drugi strani pa je pridelovanje električne
               energije, ki pa ima malce daljše obdobje kot pa zamenjava vozil, v povprečju se
               vozilo v Evropi zamenja vsakih sedem let, medtem ko bo verjetno potrebnih 15 do 20
               let, da bomo mi lahko <stage type="mag"/><stage>(nadaljevanje)</stage>
               zamenja učinkovito zamenjali tudi pridelavo električne energije. Vendar, kaj lahko tu
               rečem - kot je kolega omenil, ali polnilnice ali baterije -, trenutno je največji
               onesnaževalec pri električnem avtomobilu litijska baterija. In dokler imamo rešitev v
               baterijah, ki so na osnovi litija, to ni prava usmeritev, vendar pa lahko rečem, da
               bo ena največjih investicij na področju raziskav in razvoja na nivoju EU v
               proizvodnjo novega tipa baterije, ki ne bo na osnovi litija in bo potem bistveno
               manjši onesnaževalec, in se bomo potem lahko pogovarjali še o kakšnih drugih
               rešitvah. Zaenkrat pa je poudarek predvsem na hitrih polnilnicah in mislim, da bodo v
               kratkem na voljo polnilnice z nekajminutnim polnjenjem, kar bo enakovredno polnjenju,
               ki ga imamo danes za nafto oziroma za bencin, in bo potem tudi ta način veliko bolj
               sprejemljiv. Mislim, da bo v naslednjih letih na tem področju res ogromno napredka in
               razvoja in bo tudi potem lažje izvajanje teh strateških usmeritev.</p>
               <p>Naj pogledam, ali sem še kaj pozabila. Upam, da sem odgovorila na vsa vprašanja. Če
               še na kaj ni bilo odgovorjeno, pozdravljam vsa pismena vprašanja, na katera bomo z
               veseljem odgovarjali, ker se zelo strinjam z vsemi, ki pozivate h komunikaciji; jaz
               verjamem, da je največkrat ovira za razvoj pravzaprav pomanjkanje komunikacije in
               pomanjkanje usklajevanja. Še enkrat pa iskrena hvala za to priložnost, za vaš
               interes. Vsekakor drži pravilo, če se promet ustavi, se vse ustavi, in mislim, da se
               tega čedalje bolj zavedamo, in verjamem, da je treba prometno infrastrukturo imeti
               razvito, če hočemo tudi uspešno trajnostno se razvijati. Hvala lepa.</p>
            </sp>
            <sp xml:id="SDT7-Skupna-2017-07-10.sp30">

               <speaker>PREDSEDNIK IGOR ZORČIČ:</speaker>

               <p>Hvala lepa za to izčrpno predstavitev in izčrpne odgovore.</p>
               <p>Ker ni več prijavljenih k razpravi, jo zaključujem.</p>
               <p>Ugotavljam, da se je Odbor za infrastrukturo, okolje in prostor na 31. seji seznanil
               z mobilnostnim svežnjem Evropske unije.</p>
               <p>S tem končujem 1. točko dnevnega reda in 31. sejo Odbora za infrastrukturo, okolje in
               prostor.</p>
               <p>Besedo dajem podpredsednici Odbora za zadeve Evropske unije, kolegici
               Levičarjevi.</p>
            </sp>
            <sp xml:id="SDT7-Skupna-2017-07-10.sp31">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Spoštovane kolegice in kolegi, ugotavljam, da se je Odbor za zadeve Evropske unije na
               135. seji seznanil z mobilnostnim svežnjem Evropske komisije.</p>
               <p>Hvala, gospa komisarka. Hvala lepa tudi vam, spoštovani gostje, za vaše razprave in
               predstavitve.</p>
               <p>S tem končujem 1. točko dnevnega reda in 135. sejo Odbora za zadeve Evropske unije. <title>Seja se je končala 10. junija 2017 ob 11.03.</title>
               </p>
            </sp>
         </div>
      </body>
   </text>
</TEI>
