<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZPTZČPIEM-nujna-4-2014-10-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8ACDF9FE5B75C8B9C1257D7700294530</idno>
               <idno type="custom" subtype="day">9AEB48730BBF35B7C1257D7B0033279E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=9AEB48730BBF35B7C1257D7B0033279E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZPTZČPIEM-nujna-4-2014-10-23.KZPTZČPIEM" n="4">
               <name>nujna seja</name>
               <date when="2014-10-23"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZPTZČPIEM-nujna-4-2014-10-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZPTZČPIEM-nujna-4-2014-10-23.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">4. nujna seja</stage>
            <stage type="date">(23. oktober 2014)</stage>
            <stage type="chairman">Sejo je vodila Eva Irgl, predsednica Komisije za peticije ter za človekove
            pravice in enake možnosti.</stage>
            <stage type="time">Seja se je pričela ob 14.03. </stage>
            


            <sp xml:id="SDT7-KZPTZČPIEM-nujna-4-2014-10-23.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni!</p>
               <p>Pričenjam 4. nujno sejo Komisije za peticije ter za človekove pravice in enake
               možnosti. Lepo pozdravljam članice in člane komisije! Lepo pozdravljam tudi vabljene
               na sejo, na kateri se nam verjetno bodo pridružili še v nadaljevanju.</p>
               <p>Na seji kot nadomestni člani oziroma članice s pooblastili sodelujejo. Namesto gospe
               Andreje Katič je z nami gospod Matjaž Han, ki ga lepo pozdravljam na naši seji.
               Namesto gospoda Bojana Dobovška je z nami gospa Jasna Murgelj, ki jo tudi lepo
               pozdravljam na naši seji. </p>
               <p>Prehajamo na določitev dnevnega reda seje. S sklicem seje ste prejeli naslednji
               dnevni red. Izjava predsednika Vrhovnega sodišča Republike Slovenije, Branka Masleše,
               v povezavi z zagotavljanjem nepristranskega in neodvisnega sojenja.</p>
               <p>Prejeli pa smo tudi predlog za umik točke z dnevnega reda in sicer dne, 22. 10. 2014
               sem od Poslanskih skupin  SMC, DeSUS in SD prejela predlog za umik te točke z dnevnega reda. V
               obrazložitvi, ki je enostavčna, lahko razberem, da iz razloga nepristojnosti komisije
               za obravnavanje predlagane zadeve, kar seveda ne drži in ne vzdrži argumentirane
               presoje, ampak več bom lahko povedala v nadaljevanju o tem. Ter iz razloga
               neustreznosti priloženega vsebinskega gradiva za obravnavo, kar seveda tudi ne drži.
               Vsebina je povsem v skladu s Poslovnikom Državnega zbora. Ustreznost oziroma
               neustreznost nekega gradiva pa se presoja v razpravi za izpeljavo točke dnevnega
               reda, pa je gradivo priloženo tako kot zahteva od poslanskih skupin Poslovnik
               Državnega zbora.</p>
               <p>Na podlagi smiselne uporabi desetega odstavka 64. člena Poslovnika, razprave o
               predlogu za umik točke iz dnevnega reda ni mogoča. Lahko pa o temu<gap n="…"/> <stage>/ glas iz ozadja/</stage>
               Lahko dokončam, gospe in gospodje? Boste prišli na vrsto, ni nobenih težav. Vso
               proceduro bomo dali skozi in to popolnoma v skladu s Poslovnikom, tako da se ni
               potrebno pretirano vznemirjati. Torej kot veste, lahko po 64. členu Poslovnika
               oziroma po 64. členu Poslovnika razprava o predlogu za umik točke iz dnevnega reda ni
               možna, lahko pa predstavniki poslanskih skupin povedo svoje mnenje o tem
               predlogu.</p>
               <p>Sedaj pa najprej sprašujem, če želi predlagatelj za umik točke iz dnevnega reda
               podati še kakšno dodatno obrazložitev poleg te enostavčne obrazložitve, ki smo jo
               dobili 22. 10<gap n=".."/> Gospa Murgel iz Stranke Mira Cerarja, izvolite. Kot predlagatelj.
               Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp2">

               <speaker>DR. JASNA MURGEL (PS SMC):</speaker>

               <p>Hvala lepa spoštovana gospa predsednica, spoštovane kolegice in kolegi!</p>
               <p>Jaz bi rada podala obrazložitev našega predloga za umik 1. točke iz dnevnega reda
               komisije. Na podlagi drugega odstavka 64. člena Poslovnika Državnega zbora, Poslanska
               skupina SMC predlaga umik 1. Točke iz dnevnega reda, ker komisija na kateri sedimo
               danes za odločanje o domnevni izjavi predsednika Vrhovnega sodišča oziroma o
               notarskem zapisniku izjavi dveh prič, ki je bila podlaga za uvrstitev omenjene točke
               dnevnega reda na sejo komisije ni pristojna. Pristojnost komisija določa Poslovnik
               Državnega zbora, odlok o ustanovitvi in nalogah delovnih teles Državnega zbora z dne,
               25. 8. 2014 in dogovor o delu Komisije za peticije ter človekove pravice in enake
               možnosti v mandatnem obdobju 2014-2018. Med drugim komisija obravnava vloge, ki se
               nanašajo na posamične zadeve in ukrepa pri pristojnih organih. Kljub temu, da
               omenjena točka zadeva posamično zadevo, bi predstavljala obravnava zahteve, ki je na
               dnevnem redu, poseg v pristojnost sodne veje oblasti. Odlik sicer res določa
               pristojnost komisije v posamičnih zadevah, vendar odlok in zlasti njegova uporaba ne
               sme nasprotovati ustavni in zakonski ureditvi. Delitev pristojnosti med zakonodajno,
               izvršno in sodno vejo oblasti je določena v Ustavi in zakonodaji. V konkretnem
               primeru v Zakonu o kazenskem postopku. Državni zbor oziroma njegova komisija, ne sme
               zlorabljati svojih pristojnosti zato, da odloča o zadevah o katerih poteka oziroma je
               potekal postopek pred sodišči in s tem izvrševati pritisk na sodno vejo oblasti. O
               izjavi, ki naj bi bila podlaga za sprejetje predlaganih sklepov, je v okviru
               konkretne kazenske zadeve vsebinsko odločilo Vrhovno sodišče Republike Slovenije.
               Slednje je zavrnilo zahtevo za izločitev Vrhovnega sodnika Branka Masleše iz postopka
               odločanja o zahtevi za varstvo zakonitosti v zadevi Patria, kot je razvidno iz
               prilog, ki so jih predlagatelji podali k predlogu za sklic nujne seje komisije. Zato
               o navedeni izjavi ne sme odločati Komisija Državnega zbora kot je predlagano, ker je
               ustrezna institucija to zadevo že obravnavala. Udeleženec postopka lahko v
               nadaljevanju postopkov uporabi, v tistem postopku pred sodiščem, pred rednim sodiščem
               ali Ustavnim sodiščem, uporabi razpoložljiva pravna sredstva, ki so namenjena
               doseganju ciljev k dosegu katerih se poziva v predlaganih sklepih. Konkreten postopek
               se torej vodi pred ustreznim sodiščem in komisija ni pristojna posegati vanj.</p>
               <p>Glede samih 
               predlaganih sklepov, glede vsebine predlaganih sklepov, nedopusten je predlog, da bi
               komisija posegala v pristojnost Vrhovnega sodišča tako, da bi se, kot se predlaga v
               prvi točki predloga sklepa, sprejela drugačno ugotovitev kot je to sprejelo Vrhovno
               sodišče v zvezi z izjavo prič, ki je bila zapisana v notarskem zapisniku. Komisija
               Državnega zbora namreč ni organ, ki po Ustavi ali Zakonu o sodiščih oziroma v Zakonu,
               ki bi smel po teh zakonih, po Zakonu o kazenskem postopku spreminjati ali
               razveljavljati odločitve Vrhovnega sodišča Republike Slovenije.</p>
               <p>Nadalje je nedopustno, da bi komisija, kot se predlaga v 2. točki sklepa, pozvala
               ustrezne institucije, da se opredelijo o ravnanju predsednika Vrhovnega sodišča o
               katerem je že v postopku odločanja o izločitvi iz postopka odločilo Vrhovno sodišče
               in da o tem celo poroča Državnemu zboru. Prav tako bi komisija, če bi sprejela
               predlagani sklep pod točko 3, kršila ustavno in kazensko ureditev, ki natančno določa
               postopke za razrešitev predsednika Vrhovnega sodišča Republike Slovenije ter bi s tem
               zlorabila in presegla svoje pristojnosti. <stage>/ glas iz ozadja/</stage></p>
            </sp>
            <sp xml:id="SDT7-KZPTZČPIEM-nujna-4-2014-10-23.sp3">

               <speaker>PREDSEDNICA EVA IRGL:</speaker>

               <p>Jaz bi vas, damo trenutek! Jaz bi vas prosila, poglejte, novinarji opravljajo svoje
               delo in bi prosila, da<gap n="…"/> <stage>/ glas iz ozadja/</stage></p>
               <p>Poglejte, jaz bi prosila, da se vsi skupaj umirimo, in da lahko gospa Murgel pove do
               konca obrazložitev, tako da izvolite, gospa Murgel.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp4">

               <speaker>DR. JASNA MURGEL (PS SMC):</speaker>

               <p>Če osebi, ki sta podali izjavo zapisano v notarskem zapisniku menita, da je storjeno
               kaznivo dejanje s to izjavo, ki jo zatrjujeta, imata možnost vložiti kazensko ovadbo
               in tako sprožiti ustrezen sodni postopek v katerem bo ugotovljeno ali njuna izjava
               drži oziroma ali je morda podan utemeljen sum storitve kaznivega dejanja. Druge
               pravne možnosti za varstvo njunih pravic ni, saj v izjavi ne zatrjujeta dejstva, da
               bi jima morebiti oseba, ki jo izjava zadeva, povzročila kakršnokoli škodo oziroma, da
               bi obstajala kakršnakoli pravna podlaga za njeno civilno odgovornost do njiju. Zato
               tudi nimata pravnega interesa za obravnavo njune zadeve pred komisijo, še manj pa ima
               pravni interes Poslanska skupina SDS. Izjava osebe zapisana v obliki notarskega
               zapisnika o neki njeni zaznavi, ni dokaz v nobenem postopku. V kazenskem postopku
               sodišče samo zasliši priče, v pravdnem postopku pa lahko stranke predložijo pisne
               izjave prič samo, če jih k temu pozove sodišča. Zato takšna izjava prav tako nima
               posebne veljave v upravnem postopku. V Zakonu o notariatu izjava priče v obliki
               notarskega zapisnika, ki bi imela kakšno posebno dokazno moč, ni uzakonjena.</p>
               <p>Zaradi vsega navedenega, menimo da je nedopustno, da se Komisija za peticije ter za
               človekove pravice in enake možnosti zlorablja za upravo zadeve o kateri je že
               odločilo sodišče in s tem poskrbelo za vladavino prava in dosego vseh ciljev za
               katere se zavzema predlagatelj sklepov. V tem smislu predlagamo, da daste na
               glasovanje predlog, da se omenjena točka dnevnega reda umakne iz dnevnega reda. Hvala
               lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Naj vas samo opozorim, da vas nisem prekinjala, ampak bi vas morala po Poslovniku.
               Vaša obrazložitev lahko traja tri minute, ampak sem želela biti benevolentna do vas,
               tako da lahko tisto enostavčno obrazložitev, ki ste nam jo prej podali, vendarle
               razširite. Samo da boste vedeli za v naprej, da se je pa vendarle potrebno pri teh
               zadevah držati Poslovnika. Samo tri minute imate drugače za obrazložitev.</p>
               <p>Sedaj pa sprašujem ali želi kdo od poslanskih skupin obrazložiti predlog<gap n="…"/></p>
               <p>Postopkovno ali obrazložitev? Postopkovno, izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp6">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Skladno z drugim odstavkom 65. člena Poslovnika napovedujem obstrukcijo te seje s
               strani Poslanske skupine Združene levice, ker je očitno, da gre ponovno oziroma zdaj
               že drugič na tej komisiji za izrabo te institucije za nabiranje nekih političnih
               točk. Govorili naj bi o neki domnevni izjavi predsednika Vrhovnega sodišča. V
               Združeni levici ne bomo sodelovali oziroma asistirali pri obstrukciji dela Državnega
               zbora in pri nadaljevanju akcije reševanja vojaka Janše. Tako da, mislim, da bi se
               morali posvečati bolj 
               problemom kot so prihajajoči proračun, finančna luknja, težave s privatizacijo in z
               varčevanjem, ki se napoveduje v zadnje dneve predvsem s strani ministra za finance in
               s tem, da bo vedno več socialno ogroženim skupinam pravzaprav odvzeto veliko pravic,
               zaradi tega napovedujem obstrukcijo Poslanske skupine Združena levica.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp7">

               <speaker>PREDSEDNICA EVA IRGL:</speaker>

               <p>Hvala, gospod Vatovec. Naj samo opozorim, da se absolutno strinjam z vami se pravi
               kar se tiče zadnjega dneva. Bi samo prosila, če za trenutek počakate, zaradi tega,
               ker vam bom obrazložila, da ste sicer ravnali v skladu z 65. členom Poslovnika z
               drugim odstavkom, ampak po Poslovniku je tudi tako, da lahko obstrukcijo napoveste
               šele takrat, ko se posamezna točka dnevnega reda začne obravnavati in ne ob določitvi
               dnevnega reda. Tako da, gospod Vatovec, ker me ni želel poslušati od začetka
               pravzaprav ni ravnal v skladu s Poslovnikom. Mi bi lahko sedaj zahtevali disciplinske
               ukrepe tako, da bi rekli, da je neopravičeno odsoten, ampak jaz tega ne bom naredila,
               sem pa dolžna opozoriti kakšni je Poslovnik DZ in bi bil že skrajni čas, da tudi novi
               poslanci, če že sami ne obvladajo Poslovnika, da vsaj strokovne službe, ki vidim, da
               sedijo tukaj v ozadju in povedo, kaj pomeni obstrukcija. Prvič, ko smo imeli sejo
               nujno Komisijo za peticijo ter za človekove pravice in enake možnosti obstrukcija ni
               bila delno napovedala oziroma prvič je sploh ni bilo, drugič smo mukoma prišli, potem
               s pomočjo gospoda Hana, ki sedaj dviguje roko, mukoma smo prišli do tega, da vendarle
               je potrebno obstrukcije napovedati v DZ, sedaj jo je Združena levica napovedala,
               ampak ne v skladu s Poslovnikom itd. </p>
               <p>Kar pa zadeva to zadnje, kar je gospod Vatovec povedala, da bi se morali ukvarjali s
               finančnimi, gospodarskimi ukrepi popolnoma se strinjam. Že štiri mesece približno ali
               tri mesece pa pol čakamo, da bodo ti ukrepi prišli na mizo, ampak oprostite nimamo pa
               niti gospodarskega ministra. Mislim, da je tukaj problem na izvršilni veji oblasti ne
               pa zakonodajni. Zakonodajna lahko začne delati takrat, ko izvršilna sploh da kaj od
               sebe, ampak več od pojmov o pravni državi in visokih etičnih standardih žal od te
               koalicije ne dobimo, za enkrat. Jaz upam, da se bomo v prihodnje lahko pogovarjali
               tudi o gospodarstvu, kar pa še ne pomeni, da Komisija za peticije ter za človekove
               pravice in enake možnosti, ki je dolžna razpravljati o kršitvah človekovih pravic, ki
               se dogajajo razen, če menite, da se morda ne dogajajo. V nekdanji Jugoslaviji, v
               nekdanji skupni državi je bilo že tako, da se je gradilo Potemkinove vasi in se
               pravilo, da ni nič takega, da vse cveti in vse je leto, ampak sedaj smo v času
               demokracije in v demokraciji imajo ljudje pravico, da povedo kaj menijo ne pa kar jim
               nekdo narekuje.</p>
               <p>Gospod Vatovec, ki ga sedaj ni, jaz se strinjam z njim, jaz upam, da bo tudi v
               nadaljevanju predlagal tako kot koalicija tudi kakšno točko dnevnega reda na tej
               komisiji, sicer pa smo mi s strokovnimi službami tako ali tako tudi zasuti z delom in
               ga tudi opravljamo. Moram reči, da večino peticij sploh v zadnjem času prihaja prav
               na temo kršitev iz pravosodja. Lahko si jih greste ogledati, vsi člani komisije imate
               to možnost, imate vpogled v te peticije in verjamem, da bodo strokovne službe z
               veseljem vam to pokazale in se bomo tudi pogovarjali o teh kršitvah, ki se dogajajo.
               Sedaj dajem besedo gospodu Hanu. Izvolite, proceduralno ste želeli.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp8">

               <speaker>MATJAŽ HAN (PS SD):</speaker>

               <p>Jaz vas bi, spoštovana predsednica, vprašal, če boste vendarle voljna dati na
               glasovanje naš proceduralni predlog, to bi resnično prosil, ker vidim, da poznate
               Poslovnik, ga pa včasih namenoma preslabo preberete. Gospa Murglova je govorila v
               imenu predlagatelja in nima tri minute, ampak jih imam pet minut, ampak vi to dobro
               veste, ampak kljub temu ste pač tudi vi si Poslovnik narobe razlagate.</p>
               <p>Jaz bi vas prosil in moj predlog je, da daste na glasovanje o tem, da točka ni
               primerna za obravnavo.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp9">

               <speaker>PREDSEDNICA EVA IRGL:</speaker>

               <p>Hvala, gospod Han. Jaz sedaj sprašujem, če želi kdo obrazložiti glas kot predstavnik
               poslanskih skupin glede umika točke z dnevnega reda,  ali kdo želi? Nihče, ne želi. Dobro, razen gospoda
               Gorenaka. Izvolite seveda vaše stališče.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp10">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Seveda jaz mislim, da je tega predloga koalicije ni mogoče upoštevati, razlog je v
               tretjem odstavku 59. člena, ki pravi: <q>"Predlog dnevnega reda predsednik DZ analogno
               tukaj predsednica seveda uvrsti na predlog vsake opozicijske poslanske skupine na eno
               zadevo, če ta izpolnjuje pogoje za obravnavo po tem Poslovniku."</q> Potem pa imamo v
               nadaljevanju peti odstavek 64. člena: <q>"Umik ni mogoč za zadeve, ki so bili tako že
               enkrat umaknjeni z dnevnega reda ter za zadeve, ki so bile na dnevni red uvrščene na
               podlagi prvega odstavka 58. člena in tretjega odstavka 59. člena."</q></p>
               <p>Da bom skušal biti čim krajši bom rekel samo še naslednje. Ta koalicija to bo gospod
               Gantar vedel pa gospoda Han, ki sta v tem Državnem zboru že kar nekaj časa ta
               koalicija počne nekaj kar ni počela nobena koalicija. Vi hočete iz dnevnega reda
               Komisije za peticije umakniti vse, karkoli da opozicija na dnevni red želite
               umakniti. Druga zadeva, kar pa pride na dnevni red recimo kakšnega drugega odbora,
               recimo Mandatno-volilne komisije primer Bratušek, pa vaš predsednik z doktoratom
               znanosti reče, prekinjam sejo in odidete. Fotografe pa bomo kmalu začeli pretepati
               ali ne gospa Kusteceva, potem smo pa končali zgodbo? Fotografi imajo verjetno pravico
               opravljati svoj posel pa je to vam všeč, ste lepa ali niste lepa na sliki to nima<gap n="…"/>
               Sedaj imam jaz besedo pa bi prosil, če ste vljudna, jaz sem tudi do vas.</p>
               <p>Točke dnevnega reda preprosto ni mogoče umakniti pa vi naredite karkoli, se pritožite
               kamorkoli. To predsednica menim, da preprosto ni mogoče. Vam priporočam in od vas
               pričakujem, da ste vztrajna in ne samo, da ste vztrajna, da spoštujete Poslovnik. Po
               Poslovniku točke dnevnega reda ni mogoče umakniti, ker v Poslovniku nikjer ne piše,
               da se umakne tisto kar koalicija želi, ker je za koalicijo neprijetno. Ali boste
               ostali tukaj pa boste soočili mnenja ali pa boste šli tako kot je šla Združena
               levica, saj to je konec koncev vseeno. Tudi obrazložitev, ki jo je podala gospa dr.
               Murgel, poglejte sodnica ste, mene je strah takega sodstva. Bila ste sodnica pa menda
               spet boste ali kako že? Popolnoma nemogoča situacija je kako ste vi interpretirali
               sklepe kot da bomo mi nekaj odločali. Mi ne bomo v skladu z nobenim sklepom
               anulirali, preklicali ali kakorkoli ovirali delovanje sodišča. Sodišče deluje
               avtonomno vi pa ste prikazala kot da mi to želimo. Tega mi ne želimo. Mi želimo
               ugotoviti tisto, kar je. Gospod Mavrin dal ženo overoviti pri notarji v povezavi s
               tistim kar se je dogajalo na vrhovnem sodišču. O tem sem jaz pripravljen veliko
               govoriti, zato vas prosim, gospa predsednica, da točke dnevnega reda ne umaknete.
               Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp11">

               <speaker>PREDSEDNICA EVA IRGL:</speaker>

               <p>Gospod Gorenak, ne dvomiti v moje poznavanje Poslovnika. Bomo naredili tako kot
               veleva Poslovnik. Sprašujem ali želi še katera poslanska skupina povedati stališče do
               predlaganega umika točke z dnevnega reda? To lahko po Poslovniku storite, sedaj imate
               možnost lahko poveste kaj vas moti. Gospod Horvat, očitno nihče ne želi več
               obrazložiti, zato sprašujem, ali želite postopkovno?</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp12">

               <speaker>DR. MITJA HORVAT (PS SMC):</speaker>

               <p>Proceduralno. Najlepša hvala.</p>
               <p>Z vsem spoštovanjem, dr. Gorenak, res je, da v 59. členu v tretjem odstavku piše, da
               predsednik DZ uvrsti na predlog vsake poslanske skupine, opozicijske poslanske
               skupine po eno zadevo, če ta izpolnjuje pogoje za obravnavo po tem Poslovniku. Dobro
               veste, da je tukaj mišljeno na ta način, da seveda če je več opozicijskih poslanskih
               skupin, da seveda po eno zadevo od vsake, zato da ne bi po nepotrebnem in pretirano
               obremenjevali delo DZ, ampak poudarek je na tem kar piše tudi v tretjem odstavku in
               je predvsem bistveno v drugem odstavku, da se v predlog dnevnega reda lahko uvrstijo
               le zadeve, za katere obravnavo so izpolnjeni pogoji določeni s tem poslovnikom in na
               to je naša poslanska skupina opozorila.  Kar pa se tiče vprašanja za obstrukcijo Poslanske
               skupine Združene levice pa takole. Vem, da vi razlagate Poslovnik danes, samo namig
               in vprašanje, ker zdaj pa jaz želim govoriti o Poslovniku, to kar vi štejete, kot da
               so to vprašanja ampak jaz pa želim govoriti o Poslovniku. Poslovnik pravi v drugem
               odstavku, 65. člena, da vodja Poslanske skupine lahko napove odsotnost vseh članov
               Poslanske skupine pri obravnavi posamezne točke dnevnega reda. To ne pomeni, da lahko
               šele med obravnavo napove odsotnost ampak napove odsotnost pri obravnavi točke. Še
               nismo pri obravnavi ampak pravim, da vseeno lahko napove odsotnost. <stage>/ oglašanje iz
               dvorane/</stage> Ne, ne, da lahko napove odsotnost šele ko bomo obravnavali. Ni neupravičeno
               in ni vprašanja. Hvala vseeno za prijazno gesto ampak ni bila potrebna. Hvala.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp13">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Ampak poglejte, zdaj bom še enkrat obrazložila. Oba poznava Poslovnik in veva kaj
               pravi drugi odstavek, 65.člena. To je gospod Vatovec naredil popolnoma v skladu s
               Poslovnikom ampak tajming je problem. Tega se moramo pa tudi držati. Ni napovedal
               takrat ko sme napovedati obstrukcijo ampak je to napovedal prej in to je bila vsa
               moja razprava o tem primeru.</p>
               <p>Zdaj pa kot vidim ne želi nihče več obrazložiti stališča glede umika točke z dnevnega
               reda, zato mi dovolite, da obrazložim zakaj ne bom dala tega predloga vašega na
               glasovanje in bom seveda nadaljevala s sejo Komisije za peticije ter za človekove
               pravice in enake možnosti.</p>
               <p>Kot že rečeno, 22.10. 2014 sem od treh poslanskih skupin, torej SMC, DeSUS in SD
               prejela zahtevo, da se umakne ta točka z dnevnega reda torej točka, ki nosi naslov
               izjava predsednika vrhovnega sodišča, Branka Masleša, v povezavi z zagotavljanjem
               nepristranskega in neodvisnega sojenja, zato ste, spoštovani kolegi iz koalicije,
               navedli dva neutemeljena razloga. Prvi razlog je bojda nepristojnost komisije za
               obravnavanje predlagane zadeve. Drugi razlog pa neustreznost priloženega vsebinskega
               gradiva za obravnavo. Uvodoma naj pojasnim, da je sejo komisije zahtevala Poslanska
               skupina Slovenske demokratske stranke, ki je v skladu z drugim odstavkom, 48. člena
               Poslovnika zahtevi predložila gradivo skupaj s predlogi odločitev, torej s sklepi. In
               seveda Komisija za peticije ter za človekove pravice in enake možnosti je dolžna
               govoriti o pravici do poštenega sojenja, o pravici do sodnega varstva, varstva
               pravic, kajti gre za človekove pravice, ki so zapisane v Ustavi Republike Slovenije.
               Tretji odstavek, 59. člena Poslovnika pa smiselno pravi, da se na dnevni red seje
               uvrsti na predlog vsake opozicijske poslanske skupine zadeva, če ta izpolnjuje pogoje
               za obravnavo po tem Poslovniku. To je že pojasnil tudi kolega Gorenak in v konkretnem
               primeru ko je Poslanska skupina Slovenske demokratske stranke zahtevala, da skličemo
               to sejo, ta zahteva izpolnjuje pogoje iz drugega odstavka, 48. člena Poslovnika, saj
               ima tako gradivo, kot tudi odločitve, se pravi sklepe. Imam pa predlog za koalicijske
               poslanke in poslanke v kolikor ne boste seveda obstruirali v nadaljevanju, da
               konstruktivno pristopite k obravnavi te točke dnevnega reda, pogledate malce širše
               vso zadevo, saj ni treba samo ozko gledati ampak malce širše, kaj lahko doprinesemo
               vsi skupaj k tej razpravi, sploh ker imamo precej pravnikov med nami in bi, verjamem
               da, lahko marsikaj zelo dobrih mnenj podali in konstruktivnih v tej razpravi in
               predvsem pa predlagam, da sami predlagate svoje sklepe, lahko tudi na koncu. Ni
               nobene težave. To možnost imate, po Poslovniku lahko to storite tako da bomo potem
               jih dali tudi v razpravo, v kolikor boste jih bili pripravljeni posredovati.</p>
               <p>Zdaj pa samo še glede 59. in 48. člena Poslovnika. Namen teh dveh členov Poslovnika, seveda če izhajamo
               iz izhodišča, da živimo v neki pravni in demokratični državi, je ravno v tem, da
               opozicijske stranke, ki v Državnem zboru nimajo večine, sploh lahko uvrščajo točke na
               dnevni red seje, brez nekega strahu, da bodo preglasovane od koalicijske večine. In
               skrajni čas je že, da tudi v koaliciji prepoznate kaj so elementi demokratičnega
               delovanja, kaj so demokratični postulati in da jih začnete upoštevati in
               spoštovati.</p>
               <p>Ocenjujem tudi, da je Komisija za peticije ter za človekove pravice in enake možnosti
               pristojna za obravnavanje predlagane točke dnevnega reda kar pomeni, da v celoti
               negira to kar ste vi zapisali, da ni razloga za sklic te seje zaradi tega ker nismo
               pristojni, kot komisija, da obravnavamo predlagano zadevo. Če boste pogledali 32.
               člena Poslovnika Državnega zbora, verjamem, da ga vsaj starejši poslanci zagotovo
               zelo dobro poznate, ker ste predsedniki odborov. Tam piše jasno, da znotraj Državnega
               zbora se oblikujejo delovna telesa in potem seveda ta delovna telesa, komisije ali pa
               odbori, lahko obravnavajo na posameznih področjih določene vsebine, pripravljajo
               odločitve o politikah na teh področjih, oblikujejo stališča do posameznih vprašanj in
               mi ne počnemo popolnoma nič drugega kot to kar zapiše 32. člena Poslovnika. O
               konkretnem primeru namreč spremljamo stanje na področju sodstva oziroma pravosodja
               ter oblikujemo tudi stališča komisije na tem področju. In ko gre za kršitve
               človekovih pravic, v tem primeru konkretno v pravosodju, smo dolžni na to opozoriti
               na tej seji komisije. Seveda bomo na tej seji komisije opozarjali tudi na druge
               kršitve človekovih pravic. Verjemite mi, da bomo imeli precej sej na tej komisiji,
               tako da boste lahko pojasnili svoja stališča do različnih kršitev človekovih pravic,
               ne samo do tistih, ki se odvijajo znotraj pravosodja.</p>
               <p>Potem imamo tudi odlok o ustanovitvi in na podlagi tega odloka ima komisija
               pristojnost, da spremlja in uresničuje problematiko človekovih pravi in temeljnih
               svoboščin ter daje tudi pobude in priporočila organom in pravnim osebam. O konkretnem
               primeru bomo obravnavali problematiko zagotavljanja nepristranskega in neodvisnega
               sojenja in dali pobudo oziroma priporočila Ministrstvu za pravosodje in drugim
               pristojnim organom, kar pač izhaja iz predlogov sklepov o katerih bomo govorili
               kasneje.</p>
               <p>Potem imamo tukaj še dogovor o delu. O tem je prej govorila v svoji obrazložitvi
               gospa Murgel in moram povedati, da dogovor o delu je bil soglasno sklenjen prejšnji
               teden na tej komisiji in iz tega dogovora o delu jasno izhaja, da komisija spremlja
               kršitve človekovih pravic tudi na področju pravosodja. In seveda, če mi zaznamo, da
               bi lahko prišlo do kršenja človekovih pravic, potem moramo na to reagirati. Jaz bi
               celo pričakovala, da bodo koalicijski poslanci sami opozorili mene, kot predsednico,
               da nebi vedno opozicija to delala, ampak da bi tudi koalicijski poslanci opozorili,
               da dejansko gre nekaj tukaj narobe.</p>
               <p>Naj pojasnim, da komisija tudi že več mandatov zapored prejema največ vlog prav iz
               področja pravosodja in seveda mi se ne moremo delati gluhe in slepe za te tematike,
               ki pa obstajajo in upam, da ne pričakujete od nas, da ne bomo na to opozarjali.</p>
               <p>Glede na vse navedeno ocenjujem, da gre pri predlogu za umik točke z dnevnega reda s
               strani, kot že rečeno, poslanskih skupin SMC, DeSUS in SD, morebiti, tokrat bom rekla
               morebiti za nepoznavanje Poslovnika, lahko pa razumemo  to tudi kot zlorabo večine. To sem že prej obrazložila zakaj.
               S takšnim ravnanjem se krši tudi nek duh tretjega odstavka 59. člena Poslovnika
               Državnega zbora, ki je želel preprečiti prav takšno zlorabo večine nad manjšino v
               demokratično izvoljenih parlamentih. Ravno zaradi tega je ta točka uvrščena v
               Poslovnik Državnega zbora. In ker na seji, kot je že predsednik Mandatno-volilne
               komisije ugotovil pred menoj, delovnega telesa, predsedujoči razlaga Poslovnik po
               282. členu Poslovnika. Tega ne bom dala na glasovanje, ker sem utemeljila zakaj je
               seja upravičena in da izpolnjuje popolnoma vse poslovniške pogoje.</p>
               <p>Sedaj prehajamo na <title>1. TOČKI DNEVNEGA REDA,</title> to je <title>IZJAVA PREDSEDNIKA VRHOVNEGA SODIŠČA REPUBLIKE SLOVENIJE BRANKA MASLEŠE V
               POVEZAVI Z ZAGOTAVLJANJEM NEPRISTRANSKEGA IN NEODVISNEGA SOJENJA.</title>
               </p>
               <p>Na sejo sem vabila gospoda Branka Maslešo, predsednika Vrhovnega sodišča, se nam je
               opravičil. Gospoda Radovana Marvina, pričo izjave, je z nami, ga lepo pozdravljam.
               Gospo Miro Marvin, tudi pričo izjave. Mag. Gorana Klemenčiča, ministra za pravosodje,
               ki se nam je opravičil. Vabila sem gospoda Janeza Vlaja, predsednika sodnega sveta.
               Sem pričakovala, da bo z nami, pa se je tudi opravičil, žal, škoda. Dr. Aleksej
               Cvetko, vrhovni sodnik, svetnik, se nam je tudi opravičil. Gospa Vlasta Nussdorfer pa
               je očitno upoštevala naše predloga, da je dobro, da varuh človekovih pravic se
               udeležuje takšnih sej, zato je danes z nami namestnik varuhinje gospod Jernej Rovšek,
               ki ga lepo pozdravljam. Z nami je tudi gospod Aleš Primc iz Odbora 2014, ga lepo
               pozdravljam. Vabila sem tudi Jožeta Tanka, kot predlagatelja zahteve, ampak z nami
               predlagatelj zahteve bo v nadaljevanju mislim, da gospod Vinko Gorenak. S sklicem
               seje ste prejeli naslednje gradivo: zahtevo Poslanske skupine SDS z dne 16. 10. 2014,
               ki je objavljena na spletni strani Državnega zbora s sklicem.</p>
               <p>Pričenjam torej z obravnavo te točke. Najprej dajem<gap n="…"/> Postopkovno želite? Gospa Kustec
               Lipicer, izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp14">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednica. Lep pozdrav vsem kolegicam, kolegom. Najprej samo ena kratka
               ocena mojega osebnega pričakovanja in pa tudi videnja te Komisije za peticije in
               človekove v Državnem zboru Republike Slovenije. Moram reči, da ima celotna država
               velike obete in pričakovanja od dela te komisije, ker je ena od konstitutivnih
               komisij, ki naj skrbi v imenu parlamenta za spoštovanje človekovih pravic in tudi
               dolžnosti. Tisto, kar se je žal do sedaj zgodilo v okviru našega dosedanjega
               delovanja je ena zelo žalostna podoba tega, da če za kaj skrbimo, potem zanesljivo ne
               skrbimo z našim dosedanjim izkazanim delom za to. To globoko obžalujem osebno in
               močno upam, da se bo ta podoba spremenila.</p>
               <p>Sedaj pa, če se vrnem na današnjo sejo pa ugotavljam, da ste s to vašo odločitvijo ne
               spoštovali tako proceduralna pravila našega poslovnika, kot tudi vsebinske argumente,
               ki smo jih podali predlagatelji ob premisleku za umik točke z dnevnega reda. Kaj so
               glavna vsebinska sporočila, ki smo jih navedli? Nanašajo se na spoštovanje temeljnih
               ustavnih načel delitve oblasti v demokratičnem sistemu, kakršen je tudi demokratični
               sistem naše države. S potencialno obravnavo te točke dnevnega reda bi pravzaprav
               grobo kršili institucionalne pristojnosti sodne in parlamentarne veje oblasti v tej
               državi. Zato pravzaprav v naši poslanski skupini ne moremo sodelovati pri obravnavi
               kakršnihkoli tovrstnih tematik, ki ste jih dali danes na dnevni red ne danes, ne v
               prihodnje. In iz tega razloga mi je žal, da ugotavljamo, da nam ne preostane zaradi
               zaščite demokracije te države 
               nič drugega kot da izkoristimo drugi odstavek 65. člena tega poslovnika in da v imenu
               članov Poslanske skupine SMC moram napovedati, da pri obravnavi omenjene točke
               dnevnega reda ne bomo sodelovali ne danes, ne v primeru tovrstnih vsebin tudi v
               prihodnje. Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp15">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Mislim, da ste napovedali obstrukcijo. Sedaj pa je
               proceduralno želel gospod Han.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp16">

               <speaker>MATJAŽ HAN (PS SD):</speaker>

               <p>Hvala lepa. Spoštovana predsednica, jaz ne bom tako fin in vljuden, kot je bila
               predhodnica pred menoj. Jaz bom jasno napovedal, da bom obstruiral takšno sejo, ker
               gre definitivno za to, da izrabljate takšne seje in tudi težke, bom rekel, na nek
               način trenutke za posameznike, za svojo politično udejstvovanja. Pa bom povedal tudi
               zakaj. Jaz, ko sem videl vabljene, pa spoštujem gospoda Primca, ampak mi ni v zgodbi,
               zakaj je gospod Primc vabljen na sejo? Kaj ima on s sodnijo? Kaj ima on z Maslešo?
               Kaj ima on z gospodom, ki je prisoten? To mi ni jasno. Gospod Primc bi bil sedaj
               lahko še v službi. Mislim, da imajo naši javni uslužbenci kaj za delati ob 14.41, ne
               pa hoditi na politične seje. Zato jaz na taki seji ne bom sodeloval in napovedujem
               obstrukcijo.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp17">

               <speaker>PREDSEDNICA EVA IRGL:</speaker>

               <p>Najlepša hvala, gospod Han. Naj samo povem, da je bila to zahteva Poslanske skupine
               Slovenske demokratske stranke. Verjamem, da ste tako dosledni že v teh letih in da
               dobro preberete sklice sej, tako da <stage>/ oglašanje iz klopi/</stage> Ja, saj je videti, da je
               niste, ker če ne vas ne bi opozorili na to, da je to zahteva Poslanske skupine
               Slovenske demokratske stranke. Sedaj je želela proceduralno gospa Anja Bah
               Žibert.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp18">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoča. Mislim, da se ta trenutek dogaja huda zloraba
               večine nad manjšino v tem državnem zboru. Ne nazadnje je mogoče celo dobro, da se to
               dogaja na odboru, ki naj bi obravnaval kršitve človekovih pravic. To, kar počne ta
               koalicija je nevzdržno, je nedopustno in je neodgovorno. Spoštovani, po svoje sem
               vesela, da danes spremlja to tudi naša javnost. Česa se pravzaprav ta koalicija boji?
               Neodvisnega in nepristranskega sodišča? Česa se ta koalicija boji, da meni, da
               komisija, ki obravnava kršenje človekovih pravic in svoboščin ne sme obravnavati
               domnevno zlorabo te sodne veje oblasti? In še toliko huje, da to poslušamo od ljudi,
               ki so včeraj sedeli v naših sodiščih. Kam to pelje? Kot poslanka Državnega zbora sem
               se začela te države bati. Jaz se jo bojim. Ali morda mi povzročamo geto? Ali že
               odločamo o tem kdo sme priti na kakšno sejo in kdo ne? Kdo ima pravico sodelovati in
               kdo ne? In kdo naj bi moral biti po nekomu v službi in kdo ne? Kam to pelje? Kje smo?
               Spoštovana predsedujoča prosim, da usmerite vse napore v to, da to sejo izpeljemo, ne
               glede na to, da je večina poteptala oziroma želi teptati manjšino, da z nobeno sejo
               ne bi prišli do konca. Pa vseeno menim, da moramo nadaljevati in da enkrat za vselej
               v tej državi začnemo jemati stvari resno in nimamo dveh držav in dveh hitrosti za
               vsakega posebej in predvsem da živimo v demokratični družbi, kjer pravila tako v
               Ustavi in zakonih veljajo za vse in da nehamo delati državljane na prvo razredne in
               drugo razredne. Teh delitev je bilo dovolj. Ali to naj bi prinesel nov sklic
               parlamenta? Oprostite, mene zagotovo niso izvolili za to. Mene so izvolili zato, da
               delam v dobro vseh državljank in državljanov. In upam, da je tako tudi z ostalimi, ki
               ne nazadnje  imajo to
               tudi kot obveznost v tem Državnem zboru. Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp19">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Proceduralno oziroma postopkovno je želel še gospod Gantar. Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp20">

               <speaker>TOMAŽ GANTAR (PS DeSUS):</speaker>

               <p>Hvala predsednica. Dober dan vsem.</p>
               <p>Torej jaz se seveda z mojo predhodnico ne strinjam. Mislim, da so bili razlogi zakaj
               ne želimo obravnavati te točke dnevnega reda natančno obrazloženi in tudi DeSUS se z
               njimi strinja, zato obstrukcija velja tudi z naše strani.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp21">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Gospod Horvat, samo naj vas<gap n="…"/> Hrovat, samo naj vas opozorim da vi že obstruirate, tako
               je povedala dr. Kustec Lipicer. Če pa želite<gap n="…"/> ampak drugače po Poslovniku vam ne smem
               dati besede, ker že obstruirate, zato so tudi vsi že zapustili ta prostor. <stage>/
               oglašanje iz dvorane/</stage> Tako, da vam žal <gap n="…"/></p>
            </sp>
            <sp xml:id="SDT7-KZPTZČPIEM-nujna-4-2014-10-23.sp22">

               <speaker>DR. MITJA HORVAT (PS SMC):</speaker>

               <p>Razumem in spoštujem vašo odločitev, ker sem se prej prijavil za proceduralno, zato
               sem še počakal.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp23">

               <speaker>PREDSEDNICA EVA IRGL:</speaker>

               <p>Saj ni moja odločitev. To je bila odločitev vaše vodje poslanske skupine, da odidete
               vsi skupaj in ko vodja poslanske skupine napove v skladu s Poslovnikom obstrukcijo
               celotne poslanske skupine potem je to smatramo, kot da ni nikogar več tukaj in ne
               more govoriti.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp24">

               <speaker>DR. MITJA HORVAT (PS SMC):</speaker>

               <p>Razumem in spoštujem.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp25">

               <speaker>PREDSEDNICA EVA IRGL:</speaker>

               <p>Dobro.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp26">

               <speaker>DR. MITJA HORVAT (PS SMC):</speaker>

               <p>Upam pa, da boste spoštovali tudi 52. člena Poslovnika. Najlepša hvala.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp27">

               <speaker>PREDSEDNICA EVA IRGL:</speaker>

               <p>Vedno spoštujemo. Najlepša hvala.</p>
               <p>Sedaj pa pričenjam z obravnavo te točke in najprej dajem besedo predlagatelju zahteve
               za sklic nujne seje komisije, dr. Gorenak izvolite v imenu Poslanska skupina SDS.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp28">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Jaz sem imel v uvodu namen podati, glede na to, da smo prejeli gradivo, namen podati
               relativno kratko obrazložitev pisne zahteve za sklic te izredne seje. Zdaj pa glede
               na dano situacijo v kateri lahko ugotovimo, da koalicijskih poslancev tukaj ni, in da
               ni tistih, ki pravzaprav se na njih nanaša, mislim na sodno vejo oblasti, skratka da
               ponovno jih tukaj ni prisotnih, bi z vašim dovoljenjem, gospa predsednica, podal
               nekoliko širšo zahtevo.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp29">

               <speaker>PREDSEDNICA EVA IRGL:</speaker>

               <p>Kar izvolite gospod Gorenak.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp30">

               <speaker>DR. VINKO GORENAK (PS SDS):</speaker>

               <p>In seveda na nek način tisto kar sem imel prej namen v razpravi povedati, povedal že
               v uvodu pa se potem sploh ne bom več oglašal.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp31">

               <speaker>PREDSEDNICA EVA IRGL:</speaker>

               <p>Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp32">

               <speaker>DR. VINKO GORENAK (PS SDS):</speaker>

               <p>Hvala.</p>
               <p>Uvodoma jaz lahko ugotovim nekaj dejstev. Jaz bi se zelo rad soočil s petimi doktorji
               znanosti, ki sedijo v tej komisiji, pa so že drugič pobegnili iz te dvorane. Človek
               običajno odide kadar mu zmanjka argumentov, kadar ne ve kako bi se z nekom soočil in
               v podobnih primerih. In jaz razumem odsotnost koalicijskih poslancev ter odsotnost
               predsednika vrhovnega sodišča, predsednika sodnega sveta, če želite, in še koga,
               razumem točno v tem smislu, ker nimajo argumentov, ker jih je strah in ker se bojijo
               jih tukaj preprosto ni.</p>
               <p>Kljub vsemu mislim, da moramo sejo izpeljati, kot smo rekli, ste se odločila, za kar
               sem vam hvaležen, zato da tudi javnost pravzaprav vidi kaj se dogaja v tej državi in
               to je tisto pomembno za kar sem hvaležen tudi kolegom, ki so iz SDS-a prišli. Zelo
               sem vesel tudi navzočnosti namestnika varuha človekovih pravic, gospoda Rovška iz
               temeljnega razloga, saj veste, gospod namestnik, da sem bil zelo kritičen do vas in
               do varuhinje človekovih pravic s tega vidika, da vas tudi zdaj ni bilo, vesel sem, da
               ste torej tukaj in bom rekel izražam res zadovoljstvo v zvezi s tem.</p>
               <p>Če grem pa na samo zahtevo. Poglejte, ko se enkrat v državi pojavi ena taka situacija
               kakršna se je pojavila sedaj, namreč da predsednik vrhovnega sodišča, ki se natanko
               zaveda ustavnih, zakonskih in ne vem kakih obveznostih o nepristranskem delu sodišča,
               naš očitno se tega ne zaveda, obstajajo pa te klavzule v zakonodaji, Ustavi,
               mednarodnih konvencijah in tako naprej. On točno ve, da je Janez Janša že leta 1999
                   nasprotoval
               njegovemu imenovanju na vrhovnem sodišču. On natanko ve in je to tudi argumentiral s
               uboji na meji na koprskem. On natanko ve, da je Janez Janša tudi leta 2010, čeprav
               sem takrat nekako jaz prednjačil v imenu Poslanske skupine SDS nasprotoval njegovemu
               imenovanju za predsednika vrhovnega sodišča, pa tudi Janez Janša je nasprotoval, evo,
               v takih okoliščinah on še vedno trdi, da je nepristranski sodnik. Še več. Izven
               razporeda dela sodstva, izven razporeda dela, ki ga sodišče ima za celo leto naprej
               prepisanega, se tri tedne pred odločanjem o tako pomembni zadevi vpiše na razpored
               dela in sam sebe določi, da bo predsedoval senatu o katerem se odloča, o vodji
               opozicije, Janezu Janši. V takih okoliščinah se najdeta pač dva državljana, gospod
               Marvin in pa njegova žena, ki se izpostavita in sta pripravljena pod neko težo
               notarskega zapisa povedati nekaj kar bi si upal malokdo v tej državi. Namreč oba
               pravita, da sta bila v času pred odhodom Janeza Janše v zapor, pri čemer ne navedeta
               gospod Marvin in njegova žena, ne navedeta točnega datuma ampak natanko vpišeta
               prostor lokala, kjer sta pila kavo, odnosno kjer sta se nahajala in natanko opišeta
               situacijo v kateri je gospod Masleša, ki je seveda javno prepoznana oseba in se pač
               ne more skriti, tako kot marsikdo od nas ne, tudi jaz ne, natanko opišeta situacijo,
               prostor, vse tiste rože, ciprese in ne vem kaj vse, in natanko povesta, da je tam
               sedel gospod Masleša, da je tam bila še neka gospa in starejši gospod s sivimi lasmi.
               Namreč in natanko povesta pod notarsko zaprisego pravzaprav, onadva sta kazensko
               odgovorna, moramo vedeti, ker sta pri notarji podala to zadevo in povesta kaj je
               rekel predsednik vrhovnega sodišča o Janezu Janši. Jaz se opravičujem vam,
               predsednica, vsem navzočim, zlasti pa gledalcem, ker ne bom tri pikice pa take
               zadeve, jaz sem neposreden. V narekovajih, torej citiram to kar je v notarskem zapisu
               in to kar je po besedah gospoda Marvina in njegove žene rekel predsednik vrhovnega
               sodišča. Rekel je takole: <q>"Da je Janeza Janšo potrebno, torej sfukati ga je potrebno,
               popolnoma ga je potrebno sfukati"</q>. Se opravičujem za besede, v narekovajih so bile
               izrečene. V takih okoliščinah seveda nastane eno temeljno vprašanje, da tudi to
               predsedniku vrhovnega sodišča ne zadošča, ne zadošča, da bi se izločil iz odločanja o
               omenjeni zadevi. Mene so mnogi ljudje spraševali, v času predno je vrhovno sodišče
               odločalo o tem, kaj ti misliš kaj bo naredil odnosno kaj bodo naredili in mnogim
               ljudem sem tudi odgovoril in sem rekel, jaz mislim, da se bo predsednik vrhovnega
               sodišča izločil zaradi tega, ker je vendarle malo prehudo dokazov zoper to, da bi on
               bil nepristranski, odnosno je več dokazov torej za to, da je pristranski, ki se
               vlečejo vse od leta 1999, pa te izjave gospoda Marvina še nisem poznal. To se seveda
               ni zgodilo, kar seveda kaže na neko drugo zadevo, na neko strahotno hudo stvar v naši
               državi, strahotno hudo stvar v naši državi, ki se dogaja na področju pravosodja.
               Namreč zdaj našel se je nekdo, no, predsednik vrhovnega sodišča, da seveda na tako
               imenovano občno sejo, kjer odločijo o tem ali bi se on izločil ali ne in se seveda ne
               izloči. Še več, tam se najde dr. Aleksej Cvetko, ki je danes vabljen pa ga ni, torej
               se boji priti sem in se prepozna v tej izjavi. Pazite prepozna se v tej izjavi in
               reče, jaz sem tisti gospod s sivimi lasmi. Ne, gospod Masleša pa tako ne govori.
                   In sodniki rečejo,
               ne mi gospodu Marvinu, njegovi ženi ne moremo verjeti, gospod Masleša tako ne govori,
               to potrjuje vrhovni sodnik gospod Aleksej Cvetko. On je res sodnik, jaz imam pa vsaj
               malo policijsko kriminalističnih znanj. Ta človek je, torej gospod Aleksej Cvetko je
               ponudil logičen alibi predsedniku Vrhovnega sodišča, pri čemer je naredil logično
               napako, ki bi jo prepoznal policijski pripravnik, čisti policijski pripravnik, to ga
               že v šoli to naučijo, da bi tako napako prepoznal. Namreč, gospod Aleksej Cvetko
               pravi, torej jaz sem tisti, ki sem tam bil. Pri čemer pa ne pove tega, da gospod
               Marvin in njegova žena ne povesta datuma. In pravite enkrat pred odhodom Janše v
               zapor je to bilo. Torej točno takrat je on tam sedel. Kdaj pa je on tam sedel, kdaj
               je bil tisti datum. Glejte ali je to, to je torej čista logična napaka njegova in sam
               sebe je razkril, da se je zlagal, da je pač ponudil alibi predsedniku Vrhovnega
               sodišča. Ko to problematizirajo mediji, ste videli mediji so to pograbili in so dali
               ven, je v današnjem opravičilu gospod Aleksej Cvetko, ki je vabljen pa ga ni,
               zapisal, da vsak dan pije kavo. Zanimiva zadeva, s predsednikom Vrhovnega sodišča.
               Zdaj je popravil tisto logično napako, ki jo je takrat naredil in jo mora prepoznati
               policijski pripravnik, sicer ne more narediti policijske šole.</p>
               <p>Ampak gremo naprej. Ker se nimam namena potem oglašati, jaz bi vendarle malo
               podrobneje to stvar nadaljeval in bom rekel takole. Glejte, mi smo danes priča
               obstrukciji koalicije, mi smo danes priča temu, da ni ne ministra, ne predsednika
               Vrhovnega sodišča, ne predsednika Sodnega sveta in ne gospoda Alekseja Cvetka,
               vrhovnega sodnika. Nikogar tukaj ni. Imamo pa dve reči. Glejte, imamo napad na
               gospoda Marvina in njegovo ženo, medijski napad in imamo napad gospoda Klemenčiča,
               gospoda Masleše na SDS. Jaz se opravičujem predsednica, ne bi rad bil vulgaren, ampak
               nekatere stvari bom moral citirati, Ivan Petrovič Pavlov, filozof, zdravnik,
               psiholog, leta 1904 je dobil Nobelovo nagrado. On je avtor tako imenovanega Pavlovega
               refleksa. Kaj je ta človek počel? Ta človek je tisti, o njem so nas učili v osnovnih
               pa srednjih šolah, ki je naredil poskus na psu in ta pes je seveda bil v nekem
               prostoru in ko se je tam vžgala neka plava lučka, pa nek zvonec je pozvonil je pes
               postal pozoren in padel je košček mesa. To je ponovil 100-krat ali pa še večkrat. Ko
               pa je 101 samo pozvonil in tista lučka se je vžgala, je pes reagiral, zinil in
               postal, bom rekel, slinast, ker je pričakoval kos mesa, pa tega mesa ni bilo. Se prvi
               on je reagiral na to skozi zvok in svetlobo. Zakaj o tem govorim? V roke mi je prišel
               namreč članek. Moram avtorja citirati, Blaža Vodopivca. Gospod Blaž Vodopivec je
               doktor psihologije, ki je ta članek objavil v Financah, 17. 10. In pravi takole: da
               je pač pretekli teden poslal psa v neko šolo in tako naprej in so ga naučili poleg,
               sedi, pa tiste stvari, da on to zdaj zna. Ampak on pravi, da je to isto vajo na
               Fakulteti za družbene vede pred 40-imi leti uvedel Stane Dolanc. Objekti drila so
               bili študentje novinarstva, prispevek o novih dosežkih delovnega ljudstva, to je bil
               piškotek namreč, je bila štipendija. Prispevek študenta, vedro gnojnice na razrednega
               sovražnika, je bil piškotek, redna zaposlitev pri časopisu. Članek o gnilem
               kapitalizmu, evo, študent je dobil piškotek, dopisništvo v tujini. Lepa naslovnica z
               Josipom Brozom in pionirčki načelu piškotek. Napredovanje. Pretresljiv je vsaj o
               partizanskih junaštvih, piškotek družbeno stanovanje. In kaj se je spremenilo leta 1990?
               Leta 1990 se ni spremenilo nič. Namesto razrednega sovražnika in podobnih zadev, smo
               dobili SDS in Janeza Janšo. In ti novinarji danes, po toliko letih ravnajo popolnoma
               enako. Popolnoma enako kot je ta Pavlov refleks. Popolnoma enako. In jaz se seveda v
               dani situaciji, ko je bila ta seja sklicana, predsednica, smo dobili seveda članek
               Izpod peresa Majde Vuković, napad na SDS, dobili smo članek Izpod peresa Zorana
               Potiča, Sonje Merlak, Sandre Hanžič z Dela. Geneza domnevne Masleševe izjave SF ga je
               treba, napad na gospoda Marvina in njegovo ženo. Zdaj gospod Marvin jaz bom rekel
               tako. Hvala za vaš pogum. Vendar, če bi vi pri notarju overovili izjavo, da ste v
               neki gostilni srečali Janeza Janšo in Vinka Gorenaka, ki sta se menila o nekih
               provizijah. Recimo, da bi vi overil tako izjavo. V skladu s Pavlovim refleksom
               slovenskih novinarjev, bi postal osebnost leta. Vaša žena bi bila obraz Slovenka leta
               mogoče. Skratka, bil bi čaščen. Dobil bi torej s strani novinarjev goro piškotov, bi
               rekel ta gospod od prej. Tako se pa to ni zgodilo. Mene bi zaslišali na policiji,
               bili bi to dokazi, vi bi bil priča in postopki bi stekli in vi bi seveda ostal
               najboljša osebnost leta in tako naprej. V okolju vas bi prepoznali kot najboljšega<stage>(?)</stage>
               humanitarnega delavca. Vsi vaši sosedje, ki vas tukaj zdaj šimfajo, bi rekli, da ste
               najboljša oseba, da vsem pomagate in tako dalje in tako dalje. Glejte, tako, da jaz
               pravim, jaz se ne sekiram, zaradi članka zoper SDS, vi se pa ne sekirajte za članek,
               ki sem ga prej omenil in jemljite vse skupaj v kontekstu Pavlovega refleksa naših
               novinarjev. In čisto nič drugega.</p>
               <p>Zdaj treba je reči v nadaljevanju še naslednjo zadevo. Stvar je absurdna, stvar je
               čisto absurdna. Če za zaključek skušam, potem se praviloma ne bom več oglašal gospa
               predsednica. Jaz moram reči, poglejte, obča seja Vrhovnega sodišča je zapisala
               takole. Vendar pa obča seja Vrhovnega sodišča ob upoštevanju vseh konkretnih
               okoliščin primera ocenjuje, da dvom obsojenega v nepristransko objektivnem smislu ni
               legitimen. Odločitev predsednika, da predseduje kazenskemu ali kateremukoli drugemu
               senatu v času od 8. 9. 2014 zanimivo, do 31. 12. 2014 je bila skladna z letnim
               razporedom, sporočila pa jo je 4. 9. 2014, torej tri tedne, preden je ta senat
               razpravljal. Torej pred odločitvijo dnevnega reda seje v kazenski <gap n="…"/> št. ta in ta
               vrhovni sodniki, ki sestavljajo občo sejo v odsotnosti tudi najmanjšega indica, ki bi
               kazal na namen Branka Masleša zagotoviti diskrecijski vpliv na sestavo senata,
               sprejemajo razlago, da je bila odločitev nujna z vidika delovanja kazenskega oddelka.
               Zanimiva zadeva. Glejte, kako pa jaz vidim pri vsem tem? Naj vas spomnim na
               kronologijo dogodkov, 14. julij, junij 14. vložitev zahteve za varstvo zakonitosti s
               strani odvetnika Janše. 15. junija 2014 spletna stran Vrhovnega sodišča. Potek
               postopkov na Vrhovnem sodišču Republike Slovenije med sodnimi počitnicami <stage>(Patria)</stage>
               seje senata Vrhovnega sodišča potekajo tudi med sodnimi počitnicami, tako tudi
               sodnica poročevalka na zahtevi za varstvo zakonitosti dela v času sodnih počitnic,
               vendar časovna dinamika postopka ne more vpliva, napovedati ali nanjo vplivati. Če bo
               sodnica poročevalka ocenila, da je zadeva zrela za odločanje lahko predlaga sejo
               senata, tudi med sodnimi počitnicami. Prav. 18. junij, spet na spletni strani
               Vrhovnega sodišča, občna seja Vrhovnega sodišča ni bila sklepčna. V ponedeljek, 14.
               7. je zagovornik obsojenega Janeza Janše vložil zahtevo za izločitev predsednika
               Vrhovnega sodišča v čigar pristojnosti so bile odločitve  glede zahtev za izločitev Vrhovnih sodnikov,
               Marka Šorlija, Barbare Zlobec in Vesne Žalik. Seja ni bila sklepčna saj zaradi
               številnih v naprej načrtovanih odsotnosti v času sodnih počitnic ni bil dosežen
               potreben dvotretjinski kvorum, zato o predlagani izločitvi predsednika ni bilo mogoče
               odločiti. STA, 30. 6<gap n=".."/> Navajam to zaradi tega zaključka, ki se mi zdi v zvezi s tem
               pomemben. Predsednik Vrhovnega sodišča, gospod Masleša je sodnici poročevalki, ki ji
               je dovoljena zahteva predsednika SDS Janeza Janše za varstvo zakonitosti v primeru
               Patria ustavil pripad vseh drugih zadev. Zadeva se obravnava torej prednostno.</p>
               <p>21. avgust, spet spletna stran Vrhovnega sodišča. Sklic občne seje glede izločitve
               predsednika Masleše, podpredsednica Nina Betetto, je sklicala občno sejo sodnic in
               sodnikov Vrhovnega sodišča na kateri se bo v sredo, 27. 8. obravnavala srhljiva
               zagovornika Janše za izločitev gospoda Masleše. En teden kasneje. Občna seja zahtevo
               za izločitev Masleše zavrne. Na današnji občni seji so vrhovne sodnice in sodniki
               zahtevo za izločitev predsednika Masleše zaradi nepristranskosti zavrnili.</p>
               <p>4. september, odločitev predsednika Masleše, da predseduje kateremukoli senatu,
               kateremukoli. Do tega datuma se ni spomnil, celo nekateri podatki kažejo na to,
               koliko manj pripada je na Vrhovno sodišče, kar bi pomenilo, da sodniki lahko normalno
               delajo, okoli 6% je manj pripada. Ne. Poglejte, 4. septembra on odloči, odločal,
               skratka bom predsedoval kateremukoli senatu. In s tem seveda se on sam sebe določi,
               da bo predsedoval senatu, ki bo odločil o pritožbi Janše.</p>
               <p>16. september, določitev dnevnega reda o zadevi Patria. 18. september, spletna stran,
               seja o zadevi Patrie je sklicana, Masleša je na predlog sodnice poročevalke o zadevi
               Patria odredil senat in sejo, ki se bo začela 30. Septembra in ji bo predsedoval.</p>
               <p>Poglejte, to je prav neverjetna zadeva. Sam sebe v razmerah, ko je obremenjen s tisoč
               in enim dokazom od leta 1999 naprej, vključujoč s tem kar ste vi dali na zapisnik pri
               notarju, on sam sebe določi, da bo predsedoval in tudi predseduje.</p>
               <p>Sedaj bom, preveč imam še napisanega, predsednica, tako da bom skušal skrajšati. Na
               podlagi, sedaj je treba reči tole, da iz obrazložitve občne seje, 17. točka te
               obrazložitve, izhaja, da predsednik Vrhovnega sodišča v skladu z letnim razporedom
               sodnici, sodnikov, za leto 2014, točka 1, lahko sodeluje torej v vseh senatih kot
               predsednik senata. Bodisi na pobudo predsednika senata ali po lastni odločitvi. V tem
               primeru mora najaviti udeležbo predsednika senata preden je določen dnevni red seje.
               Tako je on postal zakoniti šef tega senata, ki je odločil o Janezu Janši.</p>
               <p>Sedaj na podlagi navedenega obča seja ocenjuje, da dvom v nepristranskost Masleše kot
               predsednika senata o zadevi Patria, ni legitimen. Torej nimate nobene legitimne
               pravice, da govorite to kar govorite. To so odločili sodniki.</p>
               <p>Sedaj, kaj pa jaz mislim. Naš ustavni red zahteva videz nepristranskosti sodnika tako
               v objektivnem kot subjektivnem smislu. Odpravljen mora biti tudi najmanjši dvom v
               nepristranskost sodnika. Sodnik mora ves čas dajati objektivni in subjektivni videz
               nepristranskosti. Dr. Klemen Jakič je rekel, enkrat tamle je sedel kjer zdaj vi
               sedite, prof. prava, tisti ki v Ameriki poučuje ameriške sodnike, v Sloveniji so mu
               pa rekli, da ni primeren, da bi bil asistent na fakulteti, pravni fakulteti. On
               pravi, ni dopustno, da bi odvetnik pa sodnik spregovorila dve besedi v dvorani, izven
               dvorane, na ulici, kjerkoli, brez navzočnosti recimo obdolženega. Ali pa, da bi bilo
               obratno, da bi z obdolženim dve besedi, kjerkoli, brez da bi tožilec to videl. Kaj se
               pa pri nas dogaja, pa vidimo. Samo dejstvo, da je predsednik Vrhovnega sodišča
               sporočil svojo odločitev, da bo predsedoval seji v zadevi Patria, še pred določitvijo
               njenega dnevnega reda, pomeni samo in zgolj formalnost, ki pa na videz nepristransko
               se zdi v tej zadevi seveda ne vpliva. Sedaj, prav tako je v jesenskem času, ko je
               dobro vedel, da bo odrejen senat in sklicana seja o zadevi Patria in tudi  je bila, dne 18. 9., seja
               pa se je pričela 30. 9., se je predsednik Vrhovnega sodišča odločil, da predseduje
               vsem senatom. Od 8. 9. Do 31. 12., zelo zanimivo. Zakaj se pa ni v prvi polovici
               leta? Predsednik Masleša je torej šele v drugi polovici leta, 4. 9. 2014, to je zdaj
               čisto naključje, da to pada v ta senat, sam sebe postavi na to čelo. Jaz sem mislil
               na tej točki še ministra kaj vprašati, pa ga seveda ne morem, ker ga tukaj ni.</p>
               <p>In za zaključek, predsednica, da ne bom predolg. Jaz lahko ugotovim samo eno stvar.
               Mi z našimi sklepi v ničemer, poudarjam, v ničemer nismo, ne bomo vplivali na
               odločitev sodišča. Saj konec koncev tudi nismo stranka v postopku in tega ne moremo
               narediti. Vendar v povezavi s tem kar je govorila gospa Murgel, je treba zelo jasno
               reči, da naši sklepi gredo zgolj in samo v smeri priporočil in predlogov. Mi ne
               moremo Vrhovnemu sodišču nalagati, mi ne moremo ministru nalagati, mi lahko, glede na
               delitev oblasti med sodno in zakonodajno vejo oblasti, lahko mi zgolj priporočamo
               sodiščem ali pa apeliramo na Vlado, itd. Predstavljeno je bilo pa popolnoma drugače.
               Jaz predloga sklepov ne bom bral, ker jih boste tako in tako vi brala. Po moji oceni
               stojijo in jaz sem vesel, da seveda se točka obravnava in vam tudi predlagam, da če
               obstajajo seveda pogoji, da daste sklepe na glasovanje, koalicija pa lahko
               korespondenčno potem pove svoja stališča. Toliko z moje strani. Praviloma se ne bom
               oglašal več. Hvala.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp33">

               <speaker>PREDSEDNICA EVA IRGL:</speaker>

               <p>Najlepša hvala gospod Gorenak.</p>
               <p>Kot predlagatelj v imenu Poslanske skupine SDS, ste obrazložili sklic te točke
               dnevnega reda.</p>
               <p>Sedaj pa prehajamo na, bom dala besedo ostalim vabljenim na to sejo. Najprej bom dala
               besedo gospodu Radovanu Marvinu kot priči izjave gospoda Masleše.</p>
               <p>Izvolite gospod Marvin.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp34">

               <speaker>RADOVAN MARVIN:</speaker>

               <p>najprej najlepši pozdrav vsem skupaj in hvala lepa, da ste me povabili. Opravičujem
               mojo ženo, pride ob štirih, ker je v službi, v zasebnem sektorju in ne more si
               privoščiti odsotnosti. Porabila je že ves dopust, ker sva letos bila v Camino in ne
               more niti ene ure vzeti ven.</p>
               <p>Jaz bom najprej sam konkreten dogodek povedal, potem bom pa še zraven, če mi
               dovoljujete, gospa predsednica, še opisal, zakaj nimam dneva natančnega. Torej, v
               jutranjih urah, malo pred odhodom gospa Janše v zapor, sva z ženo bila v Ljubljani.
               Naj povem to, da stanujemo približno 22 kilometrov ven iz Ljubljane. Žena dela v
               Ljubljani in jaz jo v povprečju dvakrat tedensko vozim z avtom v Ljubljano zato, da
               potem opravim svoje opravke v Ljubljani, drugače se pa žena vozi z vlakom iz Laz do
               Ljubljane. No, takrat v juniju, ker sva se pripravljala na odhod, na romanje v
               Camino, po Španija, sem v bistvu zadnjih dvajset dni, 18 dni bil vsak dan v
               Ljubljani. In tako sva nekje tam med pol osmo in osmo uro bila na Čufarjevi ulici,
               pred lokalom Ambient. Jaz ženo navadno peljem še na kavo in da poje kakšen rogljiček
               predno gre delat, in sva se tam usedla. V bistvu tam je že predsednik Vrhovnega
               sodišča sedel, imam sliko v bistvu pred seboj, če si predstavljate, na Čufarjevi
               ulici je lokal, spredaj ima poleti odprto tudi tole pivnico ali kako naj bi rekel, ki
               je obkrožena s temi cvetličnimi koriti. In če gledam iz, da kažem hrbet Žitu, ki je
               prodajalna tam v bližini in gledam v smeri Ambienta, je  sedel predsednik Vrhovnega sodišča pri mizi ob vogalu
               tega prostora. Zraven je bil pa, jaz teh sodnikov ne poznam, Maslešo pač poznam, ker
               je dosti v medijih, ker se ga dosti vidi in tako naprej, in je vpadljiv človek, bi se
               reklo. Bil je starejši moški, sivo grivo, s sivimi gostimi lasmi in ena ženska. Moja
               žena dela v pravni službi, je pri odvetnikih, in nekoliko bolj pozna te osebe. Vendar
               za žensko mi je nekaj pač govorila kdo bi lahko bil. Glede moškega pa tudi ona ga ni
               spoznala na noben način. Midva sva se usedla v bistvu k mizi, ki je bila v neposredni
               bližini te mize, kjer je bil predsednik Vrhovnega sodišča in sva se pač pogovarjala
               kaj je potrebno še vse urediti za to, da bova imela vse urejeno, ko greva v Camino.
               Moram tudi to povedati, da smo bili ljudje v tistih dnevih zelo nervozni zaradi tega,
               ker se je Janša moral iti v zapor. Tudi, ko smo se pogovarjali. To vzdušje je bilo na
               momente tako, da bi ga lahko kar rezal. Zelo neprijetna zadeva. In smo bili nervozni,
               bi se reklo. Med tem, ko sva se z ženo pogovarjala najine zadeve sem jaz parkrat
               slišal besedo <q>"Janša"</q> pri tisti mizi in sem postal pozoren. Jaz nimam namena
               komurkoli prisluškovati, ker me to niti ne zanima kaj se drugi pogovarjajo, takrat ko
               popijejo karkoli že. Poslušam tisto besedo <q>"Janša"</q> in potem nenadoma slišim tista dva
               stavka: <q>"Sfukat ga je treba. Popolnoma ga je treba sfukati."</q> In jaz enostavno
               obstanem in študiram kaj pravzaprav sedaj sem slišal tu pri vsej tej zadevi. In potem
               vprašam ženo: Ali si ti to slišala kaj se je sedaj tule izgovorilo? Ja, pravi, sem
               slišala. Sem rekel, pa to ni normalno. Pa nisva bila edina v tistem trenutku. Če
               imate to Čufarjevo ulico pred seboj, tam je zelo prometno sploh v drugi polovici
               junija se neprestano premikajo ljudje, tudi dijaki, študentje, ker se zaključuje, bi
               se reklo, v juniju delo. Tudi tisti prostor je bil precej zaseden. In je par pri
               sosednji mizi so ustali in pogledali proti tej mizi in je padla opazka, saj ne boš
               več dolgo in tako naprej, proti Masleši konkretno. Midva sva potem, ker sva že prej
               plačala kavo, sva ostala in sem jo pospremil do službe. Moja žena je precej
               občutljiva in je vsa se tresla in sem rekel: Pomiri se Mira, pojdi sedaj v službo,
               opravi svoje. Zvečer, ko prideš domov se bova pogovorila kaj narediti v tem primeru.
               Ali biti tiho ali povedati ven, na kakšen način povedati to ven? V bistvu to je bil
               sedaj ta konkreten primer.</p>
               <p>Zakaj sem jaz v bistvu bil vsak dan tam in se dejansko ne morem spomniti? Ker če bi
               bila samo tista dva dneva, ko jaz navadno prihajam v Ljubljano, to je sreda ali
               ponedeljek ali sreda pa petek, bi povedal natančno kateri datum. Ampak pri meni se je
               to dogajalo sedaj, ker sva bila na tem, da 30. junija popoldan odpotujeva proti San
               Jeanu Pied de Portu s kolesi s kombijem, sem pač moral te drobnarije urejati, ki jih
               je bilo nujno potrebno. In dejansko ne vem ali je bilo to 13., ali je bilo to 12., ti
               delavniki, ali je bilo 16. ali je bilo 17., resnično ne vem tega, ker je toliko teh
               dni bilo. Zakaj ravno Ambient? Tako kot sem dal tudi jaz izjavo, da je to pač čisto
               slučaj bil, da sva se midva tam pojavila. Midva se v Ljubljani dosti premikava. Lahko
               gre žena na Trubarjevi lokalov, lahko je pri tem Čufarjevi, lahko je na Cigaletovi,
               recimo, na dosti mestih konkretno, tudi zaradi tega, ker preden gre v službo, recimo,
               opravi določene zadeve,  ki jih mora, da potem steče zadeva v službi normalno in
               potem spet gre ven. Tako da v bistvu je bil resnično slučaj, da sva tam naletela na
               predsednika Vrhovnega sodišča. V meni je ta zadeva več čas klela, 30. junija sva
               dopoldne še bila v Ljubljani, da sva poravnavala določene račune in sva se ustavila
               na Miklošičevem parku, prvič sem se srečal takrat z vztrajniki in z gospodom Princem
               in z eno gospo še, ne vem točno katera je bila, in takrat sva povedala kaj sva
               pravzaprav midva doživela. On je bil prvi, ki je to slišal od naju. Smo se malo
               pogovarjali kaj bova midva naredila. Jaz sem povedal, danes popoldne potujemo, ne
               morem karkoli sedaj vreči ven, ker ne vem kakšen bo odziv ta hip mene pa ne bo v
               Sloveniji pa me bodo, potem klicali po Španiji in ne vem kaj blatili, počakajte, da
               pridem nazaj in bom, potem ukrepal na neki način. Za tisti dan točno vem, zaradi
               tega, ker sem gledal na to ljubo naše Ljubljansko sodišče, mogoče se gospod Princ
               tudi spomnite, dve zastavi tam visita, Slovenska zastava in zastava Evropske unije,
               vmes je bila rdeča zastava s srpom in kladivom, še nisem kaj takega videl. Se
               spomnite tega, kako je do tega prišlo? Potem, ko sva bila v Španiji ves čas, ko sva
               se vozila s kolesom mi je žena vedno govorila ali boš kaj naredil ali pa ne boš nič
               naredil in 22. julija sva prišla nazaj in tako sem, potem do začetka avgusta sestavil
               osnutek članka, ki sem ga potem dopolnil z naslovom "<stage>/ nerazumljivo/</stage> vadi samostojna
               Slovenija" in sem ga poslal v uredništvo Dela in Družine. Družina mi je takoj
               sprejela in tudi so objavili, z Delom smo se pa prigovarjali dober mesec dni, da so
               to objavili ali jim je bilo predolgo, ali ni bilo v skladu z določenimi zadevami
               itd., saj poznate to zgodbo kako in kaj, potem so končno to objavili s tem, da so mi
               vrgli dva ali tri stavke ven brez, da bi se z menoj pogovorili kako in kaj. Ko je
               bilo to objavljeno je žena, potem oba članka fotografirala in poslala gospodu Matozu
               in ga vprašala po mailu, ali lahko kako pomaga pri tej situaciji, da bi Maslešo
               izločili iz postopka na Vrhovnem sodišču? On je vprašal, če sva pripravljena dati
               notarsko overjeno izjavo in to sva, potem tudi opravila, meni se zdi, da je bilo to
               istega dne 29. zjutraj ob 8. uri, če se ne motim, saj piše gor in tako je ta zadeva v
               bistvu prišla ven. Čim je bilo to zunaj, moram to povedati, da me je kar nekaj
               novinarjev klicalo, eni so bili zelo pošteni, so se lepo pogovarjali. Klical me je
               tudi gospod Potič, tik preden je napisal tisti članek, on me je precej napadel, me je
               skušal diskreditirati, da bi podal izjavo, da tega nisem slišal in ko je videl, da z
               menoj ne more manipulirati na nobeden način je rekel, da me lepo pozdravlja in da naj
               še naprej živim v svojem svetu. Kakšen je tisti moj svet jaz sicer ne vem, ampak moj
               svet je to, da imam poštene sodnike, ki bodo pošteno sodili, ki ne bodo vezani na eno
               opcijo ali je to SD ali je to DeSUS ali SDS itd., ampak da dela, da ščiti objektivno
               resnico. Ker sem sam doživel in jih še doživljam imam težave, resnično, s sodišči še
               v času razprava Jugoslavije in sedaj kar se tudi dogaja je on v bistvu zelo
               pristransko skupaj s Sonjo Mernjak vrgel ven preko tega članka Geneze itd. nekaj kar
               sploh ne drži, on se niti približno ni usedel z nami in da bi se z nami pogovoril, da
               bi izvedel kaj je pravzaprav objektivna resnica. Tako sva  potem skupaj z ženo napisala odgovor na to kar
               nam nočejo objaviti. Mi se sedaj podajamo vsak teden z odgovorno urednico Matejo
               Babič Strmetski, da bi to zadevo objavili, obvestili smo tudi Inšpektorja za medije,
               ampak žal ne pridem nikamor, tako da morava uporabiti spletno stran Dela, da se na
               neki način poskušam vsaj nekako izvleči iz vsega tega. Dejstvo je, da imamo pač
               problem v Sloveniji, da nimamo neodvisnega sodstva, da nimamo objektivnih sodnikov.
               Meni je strašno žal, da se danes nisem mogel srečati tukaj z gospodom Maslešo pa
               ostalimi. Toliko sem hotel povedati. Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp35">

               <speaker>PREDSEDNICA EVA IRGL:</speaker>

               <p>Hvala, gospod Marvin. Sedaj bom dala besedo še ostalima dvema vabljenima, ki sta se
               udeležila današnje seje.</p>
               <p>Na podlagi sedaj te zgodbe in na podlagi te izjave gospoda Branka Masleša pa tudi
               nekaterih drugih izjav mogoče naj rečem samo to, glede na to, da bom, potem dala
               besedo gospodu Jerneju Rovšku iz Urada varuhinje človekovih pravic, da se v Slovenski
               demokratski stranki seveda opravičeno sprašujemo ali je v konkretnem primeru, ko se
               predsednik Vrhovnega sodišča gospod Branko Masleša negativno celo zelo sovražno
               opredeljuje do Janeza Janše je zagotovljeno enako varstvo pravic in enakost pred
               zakonom. Sprašujemo se tudi ali je takšno ravnanje predsednika Vrhovnega sodišča
               skladno z Zakonom o sodiščih in sodnim redom ter načelom zakonitega sodnika. Predvsem
               pa se sprašujemo ali je s tem zagotovljeno spoštovanje ustavne pravice iz 22. člena
               Ustave RS, ki govori o enakem varstvu pravic ter ali je s tem zagotovljeno
               spoštovanje ustavne pravice iz 14. člena, ki govori o enakosti pred zakonom. Če
               povzamem, ključno je, ali je v tem primeru dejansko nekemu posamezniku pa recimo, da
               ni to Janez Janša kdorkoli bi lahko bil na tem mestu, ali mu je v takem primeru, ko
               pride do take obravnave zagotovljena nepristranska obravnava. Jaz menim, da je tukaj
               šlo ne samo za to, da bi gospod Masleš moral izločiti iz postopkov, ki so vezani na
               gospoda Janeza Janšo, ampak da gre tukaj tudi za veliko vprašanje kršitev človekovih
               pravic iz členov Ustave, ki sem jih sedaj naštela.</p>
               <p>Sedaj dajem besedo gospodu Jerneju Rovšku iz Urada varuhinje človekovih pravic,
               namestnik varuhinje izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp36">

               <speaker>JERNEJ ROVŠEK:</speaker>

               <p>Hvala lepa za besedo, gospa predsednica. Varuhinja se ni mogla udeležiti seje prav
               tako ne pristojni namestnik, ki pokriva področje pravosodja, zato sem se sam udeležil
               te seje.</p>
               <p>Varuh se je odzval na vprašanj oziroma pismu poslanske skupine Slovenske demokratske
               stranke z odgovorom z dne 9. 10. 2014, odgovor je bil poslan tudi poslancem, mislim
               da so poslanci dobili ta odgovor in da so z njim seznanjeni, objavljen je tudi na
               spletni strani varuha. Jaz bom samo v nekaj besedah poskušal povzeti ta odgovor. V
               tem odgovoru opisujemo na kakšen način si varuh prizadeva za nepristransko, neodvisno
               sodstvo in na kakšen način lahko stranke, ki niso zadovoljni s sojenjem uveljavljajo
               svoje pravice. Namreč v konkretnih zadevah je očitke o kršitvah postopka in tudi
               glede nepristranskosti sodnikov potrebno uveljaviti v konkretnih sodnih postopkih z
               rednimi in izrednimi pritožbenimi sredstvi. V tem odgovoru smo na kratko opisali tudi
               dolgoletna prizadevanja varuha za hitro, kvalitetno in nepristransko sojenje. Ta
               prizadevanja so predvsem razvidna iz letnih poročil varuha in na tej podlagi
               priporočil. Napisali smo nekaj teh priporočil, ki jih ponujamo DZ in DZ lahko ta
               priporočila tudi sprejme, pred tem se lahko obravnavajo na sejah delovnih teles in
               tudi Državnega zbora in pa poslanci lahko tudi sami dodajo k tem priporočilom še
               dodatno svoja priporočila, tako da pričakujemo, da bo tudi v našem naslednjem
               poročilu kjer je tudi velik del namenjen področju sodstva opravljena tako kot doslej
                   kvalitetna
               obravnava na sejah delovnih teles in Državnega zbora. Varuh pri tem ko obravnava
               pritožbe oziroma mi rečemo pobude na področju pravosodja, zelo pazi, da ne posega v
               samo vsebino sojenj oziroma da ne nalaga sodnikom kako naj v konkretnih zadevah
               odločajo, zato so naša priporočila predvsem usmerjena v izboljšanje razmer in v
               ukrepe, ki jih mora sprejeti predvsem ministrstvo in vlada, da je sojenje hitro,
               kvalitetno in učinkovito. Tudi Državni zbor v tem okviru pač lahko predlaga tudi
               svoja priporočila in zato menimo, da je predvsem s temi priporočili, sistemskimi in
               pa s sprejemom kvalitetne zakonodaje najbolj mogoče vplivati na to, da bo sojenje v
               prihodnje še boljše, kvalitetno in tudi pravično. Namreč če je zakonito je tudi v
               načelu pravično. Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp37">

               <speaker>PREDSEDNICA EVA IRGL:</speaker>

               <p>Najlepša hvala tudi vam. </p>
               <p>V kolikor bi se v razpravi morda pojavilo še kakšno vprašanje, upam, da boste lahko
               tudi odgovorili.</p>
               <p>Sedaj pa dajem besedo gospodu Alešu Primcu iz Odbora za človekove pravice 2014.
               Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp38">

               <speaker>ALEŠ PRIMC:</speaker>

               <p>Hvala lepa gospa predsednica. Jaz se vam zahvaljujem za to današnjo sejo in hkrati
               obžalujem, da predstavnikov koalicije in vrha slovenskega pravosodja danes ponovno ni
               tukaj. Mi smo že večkrat povedali, da si želimo odkrite, spoštljive, kulturne javne
               razprave o stanju v slovenskem pravosodju in o tem kako to stanje izboljšati. Žal
               očitno v koaliciji, pa tudi v vrhu pravosodja, kljub temu, da so nekajkrat že dali
               signale, da so se pripravljeni pogovarjati, te resnične pripravljenosti za začeti ta
               dialog še ni tako da, gospa predsednica, jaz vam čestitam za to, da ste kljub temu,
               da je koalicija odšla iz dvorane, se odločili nadaljevati sejo, ker mislim, da je
               pomembno, da se o teh stvareh pogovarjamo in da bo tudi koalicija spoznala, da je ta
               pogovor nujen.</p>
               <p>Kar zadeva očitka gospoda Hana, zakaj sem danes jaz tukaj. Naj povem, da imam danes
               dopust. Za razliko od njega, jaz ko pridem v parlament, dajem svoj prosti čas, svoj
               dopust, on pa je za svoje nedelo, recimo sedaj ko je zapustil sejo, plačan s starani
               davkoplačevalcev, tako da cenim pa njegovo skrb za proračun Republike Slovenije in
               upam, da bo tudi pri vsem svojem siceršnjem delu skrbel za to, da bo denar
               davkoplačevalcev kar se da racionalno porabljen.</p>
               <p>Danes sem tukaj kot predstavnik Odbora za človekovih pravic in temeljnih svoboščin
               odbora 2014, zato ker smo trdno prepričani, da se je Janezu Janši poleg tega, da se
               mu je o vsem doseganjem postopku dogajala krivica in da so mu bile kršene temeljne
               človekove pravice, to zgodilo tudi v občni seji Vrhovnega sodišča Republike
               Slovenije, 29. septembra 2014. Odločitev vrhovnih sodnic in sodnikov, da Branka
               Masleše ne izločijo, je zelo napačna odločitev z vidika tega, ker je ta odločitev več
               kot očitno v nasprotju s tem, da bi to sojenje pod vodstvom Branka Masleše lahko
               imelo vsaj videz nepristranskosti. To, če bi imelo videz nepristranskosti, še zdaleč
               nebi pomenilo, da bi bilo v resnici nepristransko, vendar pa so s tem ko niso
               izločili Branka Masleše, ki je več kot očiten javni nasprotnik Janeza Janše in to ne
               od včeraj, to njuno nasprotovanje, njune prekrižane poti segajo že daleč nazaj v
               preteklost in so javno znane, da kljub vsem tem javno znanim dejstvom vrhovne sodnice
               in sodniki niso tega opazili in opazili vsaj to, da videz nepristranskega sojenja ob
               Branku Masleši, kot predsedniku senata ne more biti zagotovljen, je po mojem trdnem
               prepričanju velika napaka. Seveda dejstvo je, da z Brankom Maslešo po našem trdnem
               prepričanju tudi nepristransko sojenje ni bilo zagotovljeno ampak enako kot je po
               našem trdnem prepričanju škandalozna odločitev o tem, da se Branko Masleša ne izloči
               iz postopka senatnega sojenja v zadevi Janeza Janše, je škandalozen tudi sklep
               vrhovnega sodišča, ki ga je
               sprejela občna seja. Najprej naj povem kaj iz tega sklepa veje ven. Diskriminacija
               Janeza Janše na vsakem koraku. Ta diskriminacija se dogaja že na ravni besed. Janez
               Janša je v tem sklepu ves čas obsojenec. Obsojenec, obsojeni Janez Janša. Branko
               Masleša je v tem sklepu ves čas predsednik Vrhovnega sodišča, ali tudi samo
               predsednik. Ampak Branko Masleša v tem postopku ni bil noben predsednik Vrhovnega
               sodišča. Branko Masleša je bil v tem postopku stranka v postopku, neke vrste tožena
               stranka oziroma sodnik, za katerega se zahteva izločitev. In edino to bi bilo
               primerno poimenovanje Branka Masleše v tem konkretnem postopku in v tem konkretnem
               sklepu. Ampak Branko Masleša se kozi čisto celoten sklep pojavlja kot predsednik
               Vrhovnega sodišča. In popolnoma jasno je, da nek obsojenec, ki se sooči s
               predsednikom Vrhovnega sodišča nima nikakršne možnosti.</p>
               <p>Naslednja stvar. Vsa argumentacija skozi sklep gre nekako takole: Obsojenec sicer
               nekaj trdi, sodišče pa mu ne verjame. Ampak niti za eno od teh stvari v kateri se
               obsojencu ne verjame, sodišče oziroma vrhovni sodniki na občni seji ne predstavijo
               niti enega samega dokaza. To bom potem podkrepil, seveda, tudi s primeri. Mi smo v
               Odboru 2014 čutili za potrebno, da smo danes tukaj in da predstavimo novo konkretno
               kršitev, ki se je zgodila v primeru obsodbe Janeza Janše v tem konkretnem primeru na
               občni seji vrhovnih sodnic in sodnikov.</p>
               <p>Poglejmo kaj piše v 3. točki tega sklepa: Navedbe, da je za presojo negativnega
               odnosa do obsojenega pomembno tudi obsojenčevo javno nasprotovanje v postopku
               imenovanja za predsednika Vrhovnega sodišča Republike Slovenije so uveljavljene
               prepozno, saj gre za dogajanje iz leta 2010. Ta trditev pa je tudi nelogična, saj
               zahteva za izločitev v tem delu temelji na odklonilnem stališču obsojenega do
               predsednika Vrhovnega sodišča in ne morebiti obratno. Če bi sledili takemu gledanju
               bi lahko osebe, ki bi se znašle v kazenskih postopkih z negativnimi izjavami o
               sodnikih pomembno vplivale na to, kateri sodnik bo odločal o njihovi zadevi.
               Poglejte, Janez Janša o Branku Masleši ni izjavljal kakršnihkoli izjav. Janez Janša
               je nasprotoval imenovanju Branka Masleše za predsednika Vrhovnega sodišča. Se pravi,
               Branko Masleša, če bi bilo tako kot je stvari videl Janez Janša ne bi nikoli zasedel
               tega mesta. In med ljudmi je žal tako, da ko si prekrižamo poti vmes ostane pač neka
               grenkoba, neka zamera, neki neporavnani računi. Tako je praviloma. In Janez Janša kot
               je potem razvidno tudi iz nagovora predsednika Vrhovnega sodišča Branka Masleše na
               sodniških dnevih ima z Brankom Maslešo neporavnane račune. Imata neporavnane račune z
               obeh strani. In to vidi vsa Slovenija, razen občne seje vrhovnih sodnic in
               sodnikov.</p>
               <p>Potem Branko Masleša pravi, da to, da se je odločil, da bo predsedoval vsem kazenskim
               senatom od 8. 9. 2014 naprej, da to v ničemer ni povezano s primerom sojenja Janezu
               Janši. Takole je zapisano v sklepu: Predsednik Vrhovnega sodišča Republike Slovenije
               pojasnjuje, da je njegovo začasno sodelovanje na sejah senata kazenskega oddelka,
               pristojnega za odločanje o izrednih pravnih sredstvih, z vidika delovanja oddelka
               nujno. Zato je predsedniku senata 4. 9. 2014 sporočil, da bo sodeloval na sejah tega
               senata, ki bodo v času od 8. 9. 2014 do 31. 12. 2014 s čimer je seznanil tudi vse
               sodnike kazenskega oddelka. Se pravi, nujno je  njegovo sodelovanje. Ampak človek bi pričakoval, da bi
               bili tu navedeni neki razlogi. Se pravi, da se ne bo predsedniku Vrhovnega sodišča
               kar tako na besedo verjelo, da je to nujno, posebej če je ta njegova odločitev, da
               sodeluje v tem senatu z vidika stranke v postopku problematična. Ampak da bo navedel
               nekatere konkretne razloge zakaj je to nujno. Tega Branko Masleša ne navede v svoji
               izjavi. Navede pa, to je zanimivo, potem občna seja, v kakšnih primerih je lahko
               odločitev predsednika o nujnosti sodelovanja v senatih sprejeta. Nujnost
               predsedovanju senatu je lahko pogojena z različnimi položaji, na primer, z nizko
               učinkovitostjo ali storilnostjo oddelka, pomanjkljivimi metodami dela ali načeto
               komunikacijo med sodniki oddelka, kar otežuje senatno sojenje. In sedaj jaz mislim,
               da minimalno kar bi moral Branko Masleša, ko je povedal, da je nujno, da on sodeluje
               na seji tega senata povedati, je kateri od teh razlogov je bil pri njem vključen
               zato, da se je on odločil, da bo v tej seji senata sodeloval. Se pravi, ali ocenjuje,
               da je kazenski oddelek Vrhovnega sodišča nizko učinkovit in storilen, ali da ima
               pomanjkljive metode dela in bo on s svojim pristopom prispeval k temu, da bodo metode
               dela boljše, ali pa da je v kazenskem oddelku Vrhovnega sodišča načeta komunikacija
               med sodniki oddelka in po njegovem mnenju to otežuje senatno sojenje. Poglejte, niti
               enega od teh razlogov Branko Masleša ni navedel. Navedel ni tudi nobenega drugega
               razloga, zakaj je po njegovem mnenju nujno, da on predseduje temu senatu. Ampak
               zadosti je bila njegova beseda. In vrhovni sodnici in sodniki so temu slepo
               verjeli.</p>
               <p>Če gremo naprej, kako so vrhovni sodnice in sodniki ugotovili, da ne verjamejo
               gospodu Marvinu: V svoji izjavi v zvezi z dopolnitvijo zahteve za izločitev
               predsednik Vrhovnega sodišča Republike Slovenije navaja, da besed o obsojenem Janši
               ali o kom drugem navedenih v citatu ni nikoli izrekel in da gre za popolno neresnico.
               Dodaja, da drugega, kar bilo relevantno za presojo utemeljenosti trditev iz notarske
               izjave nima navesti. Se pravi, na eni strani je bila beseda predsednika Vrhovnega
               sodišča, ki je zatrdil, da teh besed, ki jih je povedal gospod Marvin ni nikoli
               izrekel. Poglejte, če bi, in seveda sodnice in sodniki Vrhovnega sodišča so
               predsedniku, seveda, predsedniku Vrhovnega sodišča, ne pa stranki v postopku verjeli
               na besedo. Jaz sem prepričan, če bi sodniki tako verjeli na besedo vsem obtožencem v
               kazenskih postopkih ali kakršnihkoli drugih postopkih bi bila sojenja izjemno kratka.
               Velika večina obsojencev namreč krivde ne priznava. In če bi sodniki ravnali tako,
               kot so ravnali v primeru Branka Masleše oziroma njegove izločitve, da so mu verjeli
               na besedo, bi tudi sodniki v vseh ostalih postopkih lahko svoje postopke zaključili
               izjemno hitro. Ampak mi vemo, da sodniki ne verjamejo kar tako na besedo, in zato
               tudi slovenski postopki tečejo zelo dolgo. Ta postopek je trajal zelo kratek čas,
               tudi zato, ker so vrhovni sodnice in sodniki verjeli Branku Masleši na besedo.</p>
               <p>In potem gremo naprej. Potem nastopi še ena ključna priča, ključna priča dogodka, ki
               je seveda prepričala vrhovne sodnike in sodnice. To je gospod, ki se je prepoznal v
               opisu gospoda Marvina, starejšega gospoda z gostimi sivimi lasmi. Občna seja v 13.
               točki sklepa takole piše: Občna seja ne sledi navedbam obsojenega, da se je
               predsednik Vrhovnega sodišča Republike Slovenije preden je obsojeni odšel na
               prestajanje zaporne kazni pred lokalom Ambient na Čuferjevi ulici  v Ljubljani, o njem sovražno
               izražal. Izjavo Radovana in Mire Marvin z dne, 29. 9. 2014, podano v obliki
               notarskega zapisa, je ovrgel Vrhovni sodnik svetnik, dr. Aleksej Cvetko, ki se je
               prepoznal v osebi starejšega gospoda z gostimi sivimi lasmi. Izključil je, da bi
               predsednik Vrhovnega sodišča Republike Slovenije kadarkoli izrekel sporne sovražne
               besede. Tudi sicer pa gre za vulgarno izrazoslovje, ki predsedniku Vrhovnega sodišča
               Republike Slovenije ni lastno in ga nikoli ne uporablja.</p>
               <p>Jaz mislim, da je sedaj zelo pomembno, da preberemo še enkrat notarski zapis,
               notarsko overjeno izjavo, ki jo je dal gospod Marvin. In seveda njegova žena gospa
               Mira Marvin. Se pravi, podpisana Radovan Marvin in Mira Marvin izjavljava, da sva
               nekaj dni pred odhodom gospa Janeza Janše v zapor, ob približno 7.40 uri, sedela pred
               lokalom Ambient na Čufarjevi ulici 3 in 5 v Ljubljani, ki stoji nasproti pekarne
               Žito. Poleg je stavba RTV. Bife ima prostor tudi zunaj, kjer so razporejene mize in
               stoli za goste, po vogalih pa so nameščene zelene rastline, misliva da so to ciprese
               ali nekaj podobnega. Gospod Masleša je sedel na vogalu tega zunanjega prostora.
               Gospod Masleša je bil v družbi še neke gospe in še nekega starejšega gospoda z
               gostimi sivimi lasmi. Midva sva sedela za mizo nasproti gospoda Masleše, kar pomeni
               zelo blizu, da sva bila priča dogodkom oziroma sva slišala gospoda Maslešo, kako
               sovražno se je izražal zoper prvaka SDS, gospoda Janeza Janšo. Bilo je več kot
               očitno, da se v svoji družbi pogovarja o Janezu Janši, saj je dejal, navajava
               dobesedno: <q>"Sfukati ga je potrebno, popolnoma ga je potrebno sfukati."</q> Midva sva bila
               o tej njegovi izjavi popolnoma šokirana iz zaprepadena, in tako naprej gre potem
               notarski zapis.</p>
               <p>Se pravi, gospod Marvin, se ne spomni natančno katerega dne v Ljubljani je ob znani
               uri sedel na znanem kraju. In zanimivo, da se Vrhovni sodnik, gospod Aleksej Cvetko,
               spomni, da je točno znanega dne, ko je bil gospod Marvin tudi v lokalu, zraven, in da
               gospod Branko Masleša tega kar trdi gospod Marvin, ni nikoli izrekel. Sedaj se jaz
               seveda sprašujem ob tem in mislim, da se bi morali vprašati, tudi vrhovne sodnice in
               sodniki, predno so odločili o zadevi, če gospod Marvin ne ve točnega dne, kdaj se je
               to zgodilo. Gosod Aleksej Cvetko, ali vi hodite z gospodom Branko Maslešo vsak dan ob
               isti uri na kavo? Ali takrat, ko greste na kavo, greste morda kdaj na stranišče?
               Ampak zadeva je še bolj zanimiva, ker gospod Aleksej Cvetko trdi, da Branko Masleša,
               če citiram izjavo, njegovo, še enkrat. Se pravi, gospod Aleksej Cvetko je v svoji
               izjavi, ki jo je dal vrhovnim sodnikom, izključil je, da bi predsednik Vrhovnega
               sodišča Republike Slovenije kadarkoli izrekel sporne sovražne besede. Sedaj pa me
               zanima ali je v toku življenja Branka Masleše bil gospod Aleksej Cvetko, Vrhovni
               sodnik, v vsakem trenutku navzoč ob Branku Masleši tudi takrat, ko spi, tudi takrat,
               ko je Branko Masleša s svojo ženo ali s svojimi otroki, tudi takrat, ko je Branko
               Masleša ne vem kje, na dopustu? Se pravi, gospod Aleksej Cvetko, Vrhovni sodnik, je
               dal izjavo vsem vrhovnim sodnicam in sodnikom v Sloveniji, da garantira, da Branko
               Masleša te izjave ni izrekel kadarkoli. In jaz se sprašujem, kako vrhovni sodniki in
               sodnice niso te njegove izjave razumeli vsaj kot sporno izjavo, kot izjavo v kateri
               manjkajo temeljne predpostavke, da bi lahko bila resnična. Ampak ne. Vrhovne sodnice
               in sodniki so verjeli izjavi neke vrste obtoženca Branka Masleše, da je to rekel. On
               je rekel, da tega ni rekel, se pravi, obtoženi je rekel, da tega ni nikoli rekel, in
               verjeli  so, verjeli
               so izjavi priče, ki je več, ki je dala izjavo, ki je več kot nasprotna sami sebi, ki
               več kot ne more zdržati, ne more zdržati resne presoje resničnosti. Se pravi, izjava,
               ki jo je dal dr. Aleksej Cvetko, ne more zdržati minimalnega testa in preizkusa
               resničnosti. Zanimivo pa je, da je bilo vrhovnim sodnicam in sodnikom zadosti, da so
               verjeli besedi obtoženega, in da so verjeli besedi priče, katere izjava je logično
               nekonsistentna, niso pa povabili na zaslišanje priče, ki je trdila nasprotno od teh
               dveh. Gospod Marvin ni bil povabljen na občno sejo vrhovnih sodnic in sodnikov, prav
               tako ga predsedujoča občini seji, gospa Betettova ni pozvala, da bi predstavil svoje
               stališče in bi ga lahko eventualno tudi ona kasneje predstavila občni seji. Se pravi,
               Vrhovno sodišče je več kot očitno, ne samo na ravni izrazoslovja, besed, ko Janeza
               Janšo vedno poimenuje obsojenec, Branko Maslešo kot stranko v postopku pa nikoli
               drugače kot predsednik Vrhovnega sodišča oziroma samo predsednik, diskriminiralo v
               celem postopku in mu ni dejansko omogočilo enake obravnave. Ni mu omogočilo, da bi
               lahko dokazal, ni mu omogočil, da bi lahko dokazal utemeljenost svoje zahteve za
               izločitev Branka Masleše kot predsednika oziroma kot člana in predsednika Senata v
               zadevi Janeza Janše. Po našem mnenju gre v tem primeru za očitno kršenje človekovih
               pravic. Za očitno kršenje postopka, ki so si ga privoščili, tokrat pa ne samo en
               sodnik ali pet sodnikov, tokrat si je privoščilo grobo kršenje postopka in zelo
               neprofesionalno delovanje. Praktično meni je žal, da moram to povedati. Telo, ki
               predstavlja cvet slovenskega pravosodja, kar po mojem mnenju bi morali biti vrhovne
               sodnice in sodniki. Kako se je lahko vrhovnim sodnicam in sodnikom v postopku zgodilo
               kaj tako nezaslišanega, da so tako grobo poteptali temeljne človekove pravice enega
               obsojenca, sam enostavno ne morem razumeti. Tako, da za mene, če me vprašate, je
               enako škandalozno kot je izjava, ki jo je slišal gospod Marvin, to kako so vrhovne
               sodnice in sodniki izvedli postopek izločitve oziroma ne izločitve Banka Masleše iz
               postopka sojenja Janezu Janši. Tako da, meni je zelo žal, ampak dejstvo je, da takemu
               sodišču, ki ga predstavlja tak cvet vrhovnih sodnikov in sodnic, enostavno ni čudno,
               da državljanke in državljani ne zaupajo. Zato vam še enkrat, gospa predsednica,
               hvala, da ste sklicali današnjo sejo, in da odpiramo te razprave, v katerih bomo drug
               drugemu predstavili argumente, jih predstavili slovenski javnosti in verjamem, da
               tudi slej kot prej spodbudili dialog, ki bo prinesel spremembe v slovenskem
               pravosodju, da se take stvari, da se take grobe kršitve človekovih pravic, ki bi se
               mimogrede lahko zgodile komurkoli izmed nas, ne bodo več dogajale. Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp39">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Primc.</p>
               <p>Sedaj odpiram razpravo poslank in poslancev. In najprej ima besedo gospod Breznik.
               Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp40">

               <speaker>FRANC BREZNIK (PS SDS):</speaker>

               <p>Najlepša hvala. Spoštovani gostje, tiste ki ste še ostali. Hvala vam za pogum, hvala
               vam za to, da ste to zadnjo zgodbo v tej kompletni proceduri kršenja celo vrsto
               človekovih pravic in temeljnih svoboščin v sodnih postopkih, da ste nekako zgodbo, ki
               ste jo danes, gospod Marvin, omenili, lahko rečemo samo vrh vsega kar smo doživljali
               teh nekaj let.</p>
               <p>Jaz bi pa vseeno hotel za svojo razlago nekako argumentirati, da tudi, na žalost tudi
               vaša zgodba v bistvu v kolikor sodišče sprejme ali ne ali kakorkoli se zgodi, da v
               bistvu sploh ni relevantna v tem postopku. Jaz bi rad opozoril na neke minimalne
               standarde obnašanja sodnikov, tožilcev in tožilk v Evropski uniji. Vi ste omenili, ko
               ste bili pred sodiščem, ste videli vsaj nekajkrat dve zastavi, torej slovensko
               zastavo in evropsko.
               Evropska <stage>/ nerazumljivo/</stage> na nivoju bi naj povedala, da ko smo stopili na tla Evropske
               unije, da smo stopili v neki drugi prostor, neki prostor, kjer pa države okrog nas,
               ki si države vsaj v večini zahodne demokracije, zahodnih norm etičnih standardov, da
               imajo nekatere dolgoletne demokratične prakse in da smo zavezani tudi z številnimi
               deklaracijami in ostalim evropskim dokumentom in temu se zaveda ne samo naši vsi
               organi, ampak predvsem tudi slovenska sodišča, sodniki in tudi tožilci.</p>
               <p>Tisto, kar nismo omenili, kar bi rad danes v svoji razpravi nekako obelodanil je, kaj
               se je dogajalo v tem sodnem postopku in katere v bistvu deklaracije so bile kršene.
               Jaz bom danes omenjal predvsem Bordojsko deklaracijo Svete Evrope z naslovom Sodniki
               in tožilci v demokratični družbi in v kateri je med drugim zapisano. Ta Bordojska
               deklaracija Sveta Evrope ima v svojem 1. členu napisano sledečo dikcijo: <q>"V interesu
               družbe je, da vladavina prava zagotovljena s pravičnim, nepristranskim in učinkovitim
               delovanjem sodnega sistema. Državni tožilci in sodniki morajo v vseh fazah postopka,
               ponavljam v vseh fazah postopka, zagotoviti, da so zajamčene posameznikove pravice in
               svoboščine in da je zaščiten javni red. To vključuje popolno spoštovanje pravic
               obtožencem in žrtev."</q> To je samo 1. člen. Če gremo v 36. člen, ki je zelo pomemben:
               <q>"Delovanje in obnašanje državnega tožilca in sodnika ne sme zbujati dvoma v njuno
               objektivnost in nepristranskost."</q> 40. člen Bordojske deklaracije Sveta Evrope:
               <q>"Sodniki in državni tožilci naj se vzdržijo vsakršnega dejanja in obnašanja, ki bi
               lahko spodkopalo zaupanje v njihovo neodvisnost in nepristranskost. Primeri, ki so
               jim dodeljeni morajo obravnavati s primerno skrbnostjo v razumnih časovnih rokih
               objektivno in nepristransko."</q> 41. člen Bordojske deklaracije: <q>"Državni tožilci se
               morajo vzdržati javnih komentarjev in izjav v medijih, ki bi utegnili vzbuditi vtis
               neposrednega ali posrednega pritiska na sodišče, da sprejme določene odločitve, ki bi
               lahko oviralo pravičnost postopka."</q> 69. člen Bordojske deklaracije nekako je
               univerzalen, kjer govori: <q>"Za demokratično družbo je temeljnega pomena, da sodišča
               uživajo zaupanja javnosti."</q> 72. člen, ki bi ga še rad omenil te Bordojske
               deklaracije: <q>"Mediji kot tudi sodniki in državni sodniki morajo spoštovati temeljna
               načela kot so domneva nedolžnosti in pravica do pravičnega sojenja, pravica do
               zasebnega življenja oseb, ki so udeležene v postopku, izogibanje kršitve načela in
               videza nepristranskosti sodnikov in državnih tožilcev, ki se ukvarjajo s primerom."</q>
               Kot vidite Bordojska deklaracija največkrat govori predvsem zbujanje tega občutka v
               družbi nepristranskosti.</p>
               <p>Menim, da v razpravi, ki ste jo kot gostje, kot moji kolegi poslanke in poslanci že
               danes govorili je ves ta postopek kar se tiče te Bordojske deklaracije kazal ravno na
               te pomanjkljivosti, če pustimo določena dejstva, če pustimo temu, da je človek bi
               obsojen brez vsakršnih dokazov, da govorijo o nekem indičnem krogu, ki nikoli ni bil
               dokazan, potem poglejmo samo to, da bi se vsaj samo trudili ti sodniki in sodnice in
               tudi tožilci, da bi vsaj se trudili, da bi to kot ste vi povedali kolega Primc, da bi
               se trudili, da bi pokazali vsaj navidezen neko nepristranskost, niti temu se ne
               trudijo, niti trudijo se ne, da bi prikazali neko navidezno nepristranskost, ki bi
               bila nekako zapakirana v neki celofan, da bi vsaj ta občutek imeli. Toliko so
               pogumni, toliko so samovoljno, da niti v tej fazi se niti temu več ne trudijo, to pa
               gre za totalno zlorabo te Bordojske deklaracije. Samo, da ljudi ali pa tiste, ki nas
               gledajo preko televizijskih sprejemnikov spomnim še enkrat na postopek glede predvsem
               tega zbujanja nepristranskosti. Prvič. Obtožni predlog ne obtožnico torej obtožni
               predlog, ki ga lahko vloži takoj na okrajno sodišče, ne obtožnico, ki mora prestati
               preizkus obtoženca to je na okrožnem sodišču, je vložila tožilka Branka Zobec, katere
               mož je bil kot uslužbenec nekdanje službe državne varnosti torej človek je aretiral
               Janeza Janšo torej tožilka vloži obtožni predlog. Že ta prva točka pade pred
               Bordojske deklaracije, smo že tukaj zaključili, ne potrebujemo niti vas niti sodnih
               postopkov že samo 
               obtožni predlog je bil sporen glede te deklaracije in sploh ne rabimo več razlagati.
               Mož torej najbližji član tožilke je bil v službi državne varnosti. Že na tej točki.
               Če pogledam, zakaj so tudi kolegi in kolegice danes, ki zagovarjajo, ki so tudi
               zagovarjali v prejšnjem sklicu, ko smo imeli tukaj cele vrste kršitev torej načinov
               in dela službe je bil še v službi državne varnosti, ko so jih nekako zagovarjali kot
               so govorili, tudi predsednico napadali in vse ostalo, češ nimamo pravo, zlorabljamo
               to komisijo. Danes potekajo postopki in v Avstriji in v Nemčiji. Kolega Gorenak je
               prej govoril o slovenskem novinarstvu, ki ga je ustanovil Visoka šola za novinarske
               vede, ki je ustanovila v bistvu skupščina SRS, ampak tisti glavni protagonist tega je
               bil gospod Stane Dolanc. Zakaj to razlagam? Zato, ker se je v petek torej pred nekaj
               dnevi v Nemčiji začel proces na katerem sta obtoženca torej dva visoka predstavnika
               službe državne varnosti in na katerem je bilo prisotnih 118 svetovnih novinarjev. Sem
               gledal v petek prispevek tistih bombončkov, ki jih je prej razlag, torej eden
               prispevek je bil enega novinarja, jaz mislim da bo tudi dobil eden bombonček, 15
               mislim da 18 sekund je bil prispevek, da gre to za neko hrvaško zgodbo in da nima
               veze s Slovenijo. V tem smislu so obranili to sojenje. Nobeden ni nihče poročal, da
               prve besede obrambe na tem sojenju gospoda Nobile torej odvetnika gospoda Perkoviča
               so bile, <stage>/ nerazumljivo/</stage> je dobesedno bil ukazan s političnega vrha ukazal ga je
               gospod Stane Dolanc. To je bila prva beseda torej človek je ustanovil tudi to našo
               novinarsko fakulteta. To je ta indični krog, to je krog naše slovenske moderne
               družbe, kjer se nahajamo v tem krogu. Zakaj govorimo okoli vsega tega? Zato ker
               recimo tudi kolegica Jasna Murgel pač je navedla celo vrsto razlogov, zakaj mi
               zlorabljamo to komisijo. Povedala ni, da je sama bila sodnica torej prišla je kot
               poslanka torej je morala pol leta pred tem že voditi neko svojo kampanjo torej
               ukvarjala se je s politiko, bila je pristranska lahko rečemo morda v cele vrste
               postopkov torej poglejte cela vrsta policistov, vojakov, ki delajo na neprimerno
               nižjih funkcijah in so seveda pomembni nikoli ni še kandidiralo ali pa svoje
               kandidature ni peljalo iz svoje sedanje službe torej iz policistov, vojakov, itd.
               Danes se razganja kompletno slovensko pravosodje v celi vrsti teh postopkih. Če gremo
               naprej. Na eni izmed prejšnjih sej smo lahko govorili tudi o večih teh Udbovskih
               umorih <stage>/ nerazumljivo/</stage> kolega na mariborskem okrožnem sodišču je sodeloval leta 1980
               v umoru Nikola Štedula, bil je eden izmed tistih Udbovcem, ki so potem to akcijo
               peljali, mislim da smo ga večkrat imenovali ne bom ga več omenjal, ampak poglejte
               tako vse to deluje.</p>
               <p>Tisto kar je pomembno, kar se dogaja okoli sveta okoli tega našega sodstva, ki je
               zaprto v tem slovenskem prostoru. Torej sodni prostor ali pa evropski pravni prostor
               je seveda drugačno. To je neko drugo tkivo, kjer ta naša, jaz pravim, da je to
               <q>"rakovo"</q> tkivo in nekako ne odgovarja več tukaj notri in zaradi tega imamo mi velike
               probleme. Oni se čutijo nekako osamljene. Dva dni nazaj, nova zadeva. Evropsko
               sodišče za človekove pravice izda za mene izredno pomemben sodni edukat, gre za
               primer Naidineja proti Romuniji z številko 381 62/0.7 <stage>(?)</stage>, sodba je bila izdana 21.
               10. 2014 soglasno. O čem govori? Govori o tem, da evropska konvencija o človekovih
               pravicah torej ima pa nično toleranco do bivših pripadnikov službe državne varnosti
               in da nimajo nobene pravne zaščite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp41">

               <speaker>PREDSEDNICA EVA IRGL:</speaker>

               <p> Gospod Breznik, jaz vas ne želim omejevati pri razpravi, ampak vendarle, ampak se
               osredotočite na točko dnevnega reda. Se pa strinjam z vašo razpravo.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp42">

               <speaker>FRANC BREZNIK (PS SDS):</speaker>

               <p> <gap n="…"/> da sodniki, funkcionarji in vsi ostali nimajo kaj iskati in ne nudi tudi Evropsko
               sodišče za človekove pravice nobenih pravic. Pri nas cela vrsta ljudi, ki so
               sodelovali v teh sistemih, ki so množično kršili človekove pravice pa je normalni
               trdni del slovenskega pravosodja. To je zaključen krog. Kamorkoli se obrnete seveda
               so ljudje iz tega pravosodja, nekako se čutijo vedno ogrožene. To je njihov normalni
               potek tega ne more biti boljše.  Ne more biti boljše in zdaj vidimo, stalno bolj
               ugotavljamo, kaj se dogaja, zakaj nismo imeli mi Sloveniji torej lustracije. Tisto,
               ker je pri tej zadevi še pomembno je torej, totalno kršenje Bordojske deklaracije,
               katero sem danes omenil. Torej, ves svet okoli nas ali pa vsaj ta evropski, zahodno
               civilizacijski svet gre neko svojo pot, deluje po nekih drugih načelih, sodniki in
               sodnice, tožilci in tožilke delujejo po čisto drugih načelih, kot ste danes omenili
               gospoda Maslešo in celo vrsto drugih sodnikov, torej vsaj gospod Masleša bi moral se
               izločiti že s tega vidika, da zavaruje Vrhovno sodišče in tudi da neko kredibilnost
               svojim kolegicam sodnikom in sodnikom v tem postopku. Vsaj v tem primeru bi se moral
               zavarovati in tega ni storil. To je zdaj tisto vprašanje, na katerega pa danes lahko
               odgovarjamo in danes ko govori o tem, da mi zlorabljamo to komisijo, treba še dati,
               treba povedati, da kam se naj ljudje, ki so jim tako množično kršene človekove
               pravice, naj še obrnejo. Kot vidimo Sodni svet ne pride niti na našo komisijo. Ne
               deluje, Sodni svet je dal polno soglasje za celo vrsto tudi sodnikov, ki so bili
               pripadniki Službe državne varnosti. Tudi tukaj se bo trebalo vprašati, kaj so delali
               ljudje, ki so bili v Sodnem svetu. In še nekaj, tisti, ki so bili žrtve Službe
               državne varnosti, prvi, eden izmed členov Ustave, ki je zelo pomemben, torej človeško
               dostojanstvo posameznika uživa najvišji vrh v ustavnem redu Republike Slovenije.
               Torej vsak dan žrtve še 20, 30 let nazaj, doživljajo, da ti ljudje, ki so bili nekoč
               sodniki, so danes sodniki. Nekdo, ki je bi profesor kazenskega prava, kot gospod
               Bavcon uživa veliko veliko veliko nastopa še vedno po televiziji in uživa nek sloves
               nekega vrhunskega kazensko pravnega strokovnjaka. Torej to je današnje slovenska
               družba s sistem pravosodja, s sistema tudi prava, sistema torej pravne filozofije, in
               to je vse tisto, kar nas pelje v nek začaran krog, v katerem se nahajamo. Primer
               Janeza Janše je samo primer, ki je danes svetel zaradi tega, ker gre za enega
               politika, ki je izredno trmast, ki vztraja, ki se zaveda svoje nedolžnosti in ki
               vztraja za svojo zgodbo, ampak tukaj je še cela vrsta postopkov proti ljudem v
               gospodarskih sporih, je cela vrsta postopkov proti ljudem, recimo v
               denacionalizacijskih postopkih, ki niso rešeni in ne bodo rešeni, zato ker je cela
               vrsta sodnikov, ki ima tudi mnenje, ki so iz prejšnjega režima, da je bilo to dobro,
               da so jim odvzeli premoženje povojni, da je to nekaj <gap n="…"/> <stage>/ nerazumljivo/</stage> zavlačujete
               postopke, delajo direktne strokovne napake. In imam celo vrsto, lahko rečem ljudi, ki
               se obračajo name, ki so v denacionalizacijskih postopkih, ki po 20-ih letih ne dobijo
               svojega zadoščenja in mi bomo, ko se bo to enkrat končalo, bomo mi kot država
               Republike Slovenije tudi plačevali celo vrsto odškodnin tem ljudem, tudi to še vse
               pride za nami. Torej sodni sistem v tem primeru, ne da povzroča množično kršenje
               človekovih pravic, kot v primeru, ki ga danes obravnavamo, ampak povzroča enormne,
               dodatne stroške. Če se samo spomnimo za sodišče evropske, torej za človekove pravice
               v Strasbourgu, cela vrsta postopkov kršenja pravic, torej v postopkih, kjer so
               dolgotrajni sodni postopki v Sloveniji, cel vrsto odškodnin, ki smo jih že plačali in
               kjer smo, lahko rečem tedensko na tem sodišču, kot država, kjer izgubljamo te
               postopke, je mislim, da alarmantno stanje. Mislim, da imamo mi alarmantno stanje
               glede delovanja pravosodja. Ko sem na začetku omenil Bordojsko deklaracijo, če nekako
               nadaljujem potem, da se spomnimo, jaz sem omenil gospo Zobec Hrastarjevo, ki bi v
               trenutku, naj ne bi smela biti sploh tožilka v tem primeru, v kolikor so tudi bili
               neki dokazi, potem višja sodnica Bergant Rakočević, strokovni reviji je čestitala
               sodnici Barbari Klajnšek. Spomniti se moramo, da gospod Masleša, če pustimo tudi to
               njegovo dejanje v tem gostinskem lokalu, da se na dnevih slovenskih pravnikov jasno
               pogovarjal v Portorožu, kaj si misli o gospodu Janši in kako bo šel ta postopek.
               Torej vse tisti načela Bordojske deklaracije so bila že kršena pred tem dejanjem, ki
               naj bi ga storil tega in tega dne v tem gostinskem lokalu. Da se še spomnimo tudi
               Vesno Pavlič Pivk, ki se je udeležila tiste znamenite zabave, kjer je imela na sebi
               kot sodnica, ki naj bi bila nepristranska, torej neke simbole bivšega totalitarnega
               režima, ki jih je jemala kot zelo simpatične in se nekako poistovetila z njimi, to
               ljudje samo kažejo svojo naravo, kažejo svojo nepristrankost, torej svojo
               pristranskost, svojo nekako pravno filozofijo, ki je nekako bližje pravni filozofiji
               bivšega totalitarnega režima in kaže na vso, lahko rečemo, kompletni asortiment vsega, ker se nam dogaja v
               pravosodju. Mi potrebujemo v pravosodju, spoštovane kolegice in kolegi, temeljito
               očiščenje. Očiščenje ljudi, mladih, ljudi, ki so se predvsem izobraževali v tujini na
               najvišjih vrhovnih instuticijah. Taki morajo zavzeti predvsem mesta na pravni
               fakulteti in taki ljudje morajo priti v Republiko Slovenijo in zavzeti mesta na
               najvišjih vrhovih sodnega sistema, kot je kolega Primc danes omenil, Vrhovno sodišče,
               ki je v bistvu v rednem sodnem sistemu najvišja instanca. Ustavno sodišče ni del
               rednega sodnega sistema, ampak je posebno sodišče, ki se ukvarja samo z ustavnimi
               kršitvami. Toliko z moje strani.</p>
               <p>Jaz verjamem, da so takšne razprave pomembne. Da so pomembne do tistih ljudi, ki se
               jim vsi ti postopki kršijo in da se ti ljudje zavedajo, da obstaja neka komisija, da
               obstajajo neki ljudje, ki so pripravljeni ljudem prisluhniti. To je Komisija za
               človekove pravice in temeljne svoboščine tu v Državnem zboru. Verjamem, gospa
               predsednica, da bo ta komisija to delo opravljala še naprej v takšnem duhu, do
               spoštovanja vseh in da se ne bomo ozirali tudi na ljudi, ki nam s svojim delom nekako
               ovirajo delo te komisije, da bi bila nepristranska in da bi ljudem odpirala neko
               možnost, da povedo kaj si mislijo, da lahko te besede, predvsem pa njihova, lahko
               rečem, neka dejanja ali pa občutki, ki so jih v družbi doživeli ali pa v svojih
               osebnih zgodbah, lahko pride pred to komisijo in to povedo. To je zadnje neko
               zatočišče demokracije. Nek zadnji bran nečesa, da ljudje vedo, da ta družba vseeno
               ima še nekaj. In dokler bomo, mislim, da kolegi poslanci in poslanke Slovenske
               demokratske stranke tu bodo na te stole prišli cela vrsta državljank in državljanov
               in da jim bomo prisluhnili. Najlepša hvala.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp43">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj bom dala besedo gospe Anji Bah Žibrt, potem gospodu
               Branku Grimsu, potem pa bom počasi zaključila razpravo, razen, če bi še kdo želel kaj
               podati po teh dveh razpravah. Izvolite, gospa Bah Žibert.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp44">

               <speaker>ANJA BAH ŽIBERT (PS SDS):</speaker>

               <p>Predsedujoča hvala lepa za besedo. Spoštovani gostje tudi vam, da ste se odzvali
               povabilu, kajti menim, da je tema več kot pomembna in potrebna za državo.</p>
               <p>Včeraj smo namreč na Odboru za pravosodje več ur razpravljali o poročilu uspešnosti
               in učinkovitosti sodišč za leto 2013. Razprava je bila na neke trenutke precej burna.
               Namreč, nekako je delovalo kot da želimo na eni strani nekateri govoriti, da nekaj ni
               v redu, na drugi strani smo poslušali predstavnike naših sodišč, nekako iskanje
               izgovorov in predvsem tisto zatiskanje oči, saj ni tako hudo kot morda izgleda.
               Izpostavljena je bila tudi problematika neodvisnosti sodišč. Namreč, ne nazadnje je
               znana mednarodna lestvica, kjer je Slovenija na 91. mestu in smo že številnimi
               eksotičnimi državami, pa jih ne bi izpostavljala, ker bi verjetno to ne bila dodana
               vrednost. Dodana vrednost pa bi bila danes gotovo širša razprava, če bi se jo
               udeležile tudi koalicijske stranke. Moram žal povedati, da imamo v Državnem zboru
               koalicijo pod A in koalicijo pod B. Pod A je tista, ki formalna. Pod B je pa tista,
               ki nekako ves čas deluje skupaj. Predstavnik Združene levice, ki nekako deluje pod
               koalicijo B je to sejo zapustil z besedami, češ, v Sloveniji je preveč drugih
               pomembnih zadev. Imamo krizo, imamo težave v gospodarstvu, nezaposlovanje in tako
               naprej, ki bi se z njimi veljalo ukvarjati tesneje. Z njim se več kot strinjam in
               zato sem prepričana, da bi danes moral sedeti tukaj z nami. Prav tako sem prepričana,
               da bi morali sedeti tudi vsi ostali in bom sedaj tudi obrazložila zakaj.</p>
               <p>Namreč, EU vidi ravno sodstvo kot bistven segment, ki lahko pripomore k odpravi
               krize. Se pravi, če želimo reševati krizo v Sloveniji,  je to, da bo pravosodni sistem deloval v
               skladu z Ustavo in vsemi temelji, tiso kjer lahko začnemo vsi skupaj. In meni je
               danes žal, da ni predstavnikov, tako ministra za pravosodje kot seveda vrhovnega
               sodnika, kakorkoli že, in pa predsednika sodišča, ki bi lahko odgovoril na nekatera
               vprašanja in seveda pripomogel k temu, da bi Slovenija delovala na tem področju
               neodvisno. Dovolite mi, da v duhu tega kar sem začela, o problemu povezave sodstva in
               pa tudi krize, navedem še en alarmantni podatek. Podatek je po oceni svetovne banke
               <q>"doing business 2013"</q>, Slovenija, to že tako in tako vsi dobro vemo, ima na
               prebivalca največ sodnikov kot članice Evropske unije. Kajti ta raziskava oziroma
               podatki govorijo, da je Slovenija v gospodarskih sporih kar se tiče trajanja, daleč
               daleč pred ostalimi državami. Povprečen gospodarski spor v Sloveniji traja okvirno
               1290 dni ali 3,5 let in je Slovenija med 183. državami, na 172. mestu. Naj omenim, da
               je za Slovenijo v tem pogledu, ni nobene evropske države. Se pravi, kot negativno, da
               ne bo nesporazuma. Govorim slabše, se pravi, ali pa, če kontra povem, tudi Afganistan
               je tej lestvici pred Slovenijo. Toliko v uvodu in tem, kako zelo je pomembno
               Pravosodje in kriza v Sloveniji.</p>
               <p>No, kot drugo, je danes, mislim da točka dnevnega reda bila povsem jasna. Govorimo o
               nepristranskosti in neodvisnosti sodišč oziroma sojenja. Ravno zaradi tega bi
               pričakovala, da bi bila koalicija tukaj, ki je v svoji koalicijski pogodbi večkrat
               govorila o velikem pomenu novih etičnih in moralnih norm in pomenu delovanja države.
               Danes jih ni tukaj ravno na temo, ker govorimo o neodvisnosti sodstva, o neodvisni
               veji oblasti, o problemih, ki jih ima naša Slovenija in tistim, ki so državljani in
               državljanki zaupali največjo podporo, ta tema očitno ni pomembna. Očitno ni pomembna.
               In zaradi tega sem seveda na eni strani vesela, da smo s to sejo danes nadaljevali in
               slišali tudi vaša spoštovana mnenja, na drugi strani pa z velikim obžalovanjem in
               žalostjo ocenjujem, da danes ni z nami tistih, ki bi to morali najbolj slišati in
               poslušati. Ne nazadnje tudi to, da je bil pred meseci ustanovljen Odbor 2014, ki
               govori o problemu človekovih pravic in svoboščin, pomeni da je v naši državi nekaj
               močno narobe. In da nikogar ne ga ne to, da ta odbor zboruje praktično vsak dan pred
               sodiščem in terja pravično državo. Ne. Ta seja naj bi za nekatere pomenila poseg v
               njihove pravice. Kakšne pravice? Ali o tem, da ne smemo govoriti, da je nekaj v
               državi narobe? Da pravosodni sistem ne deluje? Pa saj številke o tem govorijo.
               Številke, ki jih poznajo tudi sami. Pred čim in pred kom si zatiskamo oči.</p>
               <p>Dovolite, da tudi sama citiram dvojnega dr. Klemena Jakliča, ki je bil danes že
               izpostavljen. Predsednik sodišča Masleša, se je z najavo, da bo predsedoval vsem
               sejam do konca leta, dejansko postavil senat, ki bo odločal o zadevi  Patria, postavil se je v
               senat. S tem pa je kršil ne le po duhu ampak tudi po vsebini izrecno določbo letnega
               razporeda, ki zagotavlja, da se predsednik in nobeden sodnik ne morejo razporejati v
               senat na znano konkretno zadevo. Se pravi gospod Masleša je tukaj kršil neka osnovna
               načela.</p>
               <p>Naprej. Ugotovljeno je, in to so podatki Odbora 2014, ki so jih pridobili in jih
               zgolj povzemam, da je gospod Masleša štirinajstkrat kršil Ustavo Republike Slovenije
               pri svojem delovanju in seveda kljub temu, oprostite, postal predsednik vrhovnega
               sodišča ampak štirinajstkrat kršil Ustavo Republike Slovenije. Danes pa naj ga nebi
               bilo zato tukaj med nami, ker bi lahko to pomenilo pritisk. Govorimo zgolj o dejstvih
               in sprašujemo kaj se v naši državi dogaja. Očitno danes niti predsednika vrhovnega
               sodišča več ne smemo nič vprašati, kajti to pomeni hud pritisk.</p>
               <p>Sedaj pa sprašujem drugače. Kakšen pa je odnos do spoštovanega gospoda, ki je povedal
               kaj je slišal in na nek način tudi videl, kakšen pritisk pa se danes preko medijev in
               preko veje oblasti, neodvisne veje oblasti, dogaja nad njim? Kje so tukaj človekove
               pravice spoštovani? Dovolite mi, da vam tudi jaz čestitam za pogum, namreč sama,
               dovolite, predsednica, da to omenim, sem veliko razmišljala ko sem to prebrala v
               javnosti, da ste zbrali pogum, to povedal tudi pred notarjem, overovil. Namreč pred
               časom sem se sama udeležila enega od zborovanja pred sodiščem, ker me je bolelo, da
               država ne deluje v skladu z Ustavo Republike Slovenije in sem bila tudi s strani
               medijske hiše ne napadena ampak lahko rečem, da je bila o meni osebno narejena cela
               analiza. Od tega ali sem primerno oblečena, da sem pred sodiščem, kakšna očala nosim
               in ali morda moje poteze, ki izražajo čustva so pristne ali niso pristne. O tem
               mislim, da če se ne motim, je celo podala analizo ena od psihiatrinj. Kam smo prišli
               se sprašujem. Kam smo prišli? Nikogar ni zanimalo zakaj smo se tam zbrali, kaj je
               narobe v tej državi ampak je bil problem tisti, ki smo tam bili, tisti smo bili
               problem. In jaz se vam globoko v svojem osebnem imenu zahvaljujem za zbran pogum in
               dovolite, da se vam zahvalim tudi v imenu svojih otrok oziroma svojega otroka
               zaenkrat, namreč če bo to pripomoglo k temu, da bodo naša sodišča dejansko delala
               tisto za kar so poklicana, potem smo korak bližje k demokratični državi Sloveniji in
               tega si seveda kot državljanka in poslanka, ki naj bi delovala v zakonodajni veji
               oblasti želim in se bom za to tudi z vso močjo borila. Vam pa seveda naprej uspešen
               dan v dopustu.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp45">

               <speaker>PREDSEDNICA EVA IRGL:</speaker>

               <p>Najlepša hvala gospa Bah Žibert.</p>
               <p>Sedaj pa dajem besedo gospodu Branku Grimsu. Izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp46">

               <speaker>BRANKO GRIMS (PS SDS):</speaker>

               <p>Hvala za besedo.</p>
               <p>Pravica do poštenega sojenja je ustavna pravica. To seveda v širšem pomenu besede
               pomeni pravico do nevtralnega sojenja, pravico do poštenega sojenja, pravico do
               spoštovanja postopka v vseh njegovih delih in da svojo odločitev sprejema sodnik, ki
               je v zadevi dejansko nevtralen in neodvisen. Kaj to v praksi pomeni opredeljuje kar nekaj aktov v
               slovenskem pravnem redu in konec koncev ima o tem kot avtonomna veja oblasti, sodišče
               tudi svoj lasten pravilnik. Iz vsega tega izhaja zelo jasno in nedvoumno sporočilo,
               da v ničemer ne sme kakršnakoli povezava ali predhodno dogajanje ali predhodna zveza
               v kakršnemkoli pomenu besede dajati senco videza pristranskosti v postopku ko gre za
               odnos sodnik obtoženec. Ko gre za kazenski proces je ta standard še toliko
               pomembnejši, še toliko bolj odločilen, kajti spoštovanje vseh standardov v kazenskem
               pravu je toliko pomembnejše.</p>
               <p>V danem primeru je torej vprašanje ne samo konkretnega ravnanja ampak sploh ali
               slovensko pravosodje sodi skladno z ustavnim redom Republike Slovenije? Če tega ne
               zagotavlja, kot mehanizem, vsakokrat in vedno znova v vseh primerih, potem je očitno,
               da je nekaj narobe in da gre že v samem delovanju pravosodnega sistema za kršitev
               Ustave, kar bi bilo katastrofalno spoznanje. Vendar poglejmo konkreten primer. Če
               sodi v neki zadevi sodnik, ki mu je oseba v trenutku ko je kandidirala za neko
               funkcijo oziroma ko je sodnik kandidiral za neko funkcijo, javno nasprotovala, ostro
               glasovala proti njemu, potem bi moral biti zagotovo skladno s temi standardi tak
               sodnik iz tega procesa izločen, poiskati bi bilo treba pač druge sodnike. V danem
               primeru torej neodvisno od vsega o čemer smo danes govorili, bi že samo dejstvo, da
               se je v parlamentu s strani poslanke in poslance izrecno in ostro nasprotovalo
               gospodu Masleši z argumenti kršenja človekovih pravic, ki so v Evropi bistveni ko gre
               za zagotavljanje neodvisnosti in nepristranskosti pravosodja, zadoščalo, da bi se
               takega sodnika moralo brezpogojno umakniti iz celotnega procesa, kaj šele da bi en
               del postopka vodil.</p>
               <p>Potem gremo naprej. Zagotavljanje poštenega in nepristranskega sojenja zahteva tudi
               skladno z akti in pravilniki, da se ne sme sodnik v zadevi, o kateri sodi ali bi
               lahko kasneje sodil, vnaprej javno opredeljevati. Ne sme. V danem primeru, o katerem
               vsi govorimo, je seveda točno do tega prišlo na pravniških dnevih. Saj, ne samo
               enkrat, o tem obstaja kolikor želite prič, pa tudi zapisi, ki so bili v medijih,
               nihče ni zanikal, o tem javno razpravljalo in se dajalo tudi vrednostne sodbe. Kar
               seveda pomeni, da tisti, ki je to tam aktivno počel, nikakor nebi smel sodelovati v
               postopku sojenja kasneje. Točno to se je v tem primeru zgodilo.</p>
               <p>In še tretjič. Izražanje kjerkoli v javnosti, vnaprej opredelitve kaj je potrebno z
               nekom storiti, kakšen bi moral biti izid predno je postopek pravnomočno zaključen, je
               seveda spet sam po sebi zadosten in nujen razlog za izločitev takega sodnika iz
               nadaljnjega postopka v celoti, kaj šele da bi ga vodil. O vsem tem sem trdno
               prepričan, nikakor ni dovolj, da se danes pogovarjamo tu o vsem tem, bi moralo svojo
               besedo in upam, da jo bo, izreči ustavno sodišče, kajti gre za grobo kršenje enega
               najbolj temeljnih načel demokracije ko gre za vprašanje avtonomne sodne veje oblasti,
               pravice do poštenega in nevtralnega sojenja v celoti. In pridružujem se čestitkam, ki
               so jih že izrekli kolegi ampak želel pa bi, in to javno povem, izreči čestitko
               Ustavnemu sodišču Republike Slovenije, ko bo in da bi čim prej zbralo pogum in svoje
               izreklo v tej zadevi in da bo o tej zadevi dosledno, tako kot je bilo v podobnih
               primerih, ki so bile že kar nekaj, v preteklosti, kajti trdno sem prepričan, da si
               nihče ne želi, da bi se zadeva spet za državo Slovenijo katastrofalno končala  nekje v Evropski uniji,
               konkretno v tem primeru v Strasbourgu. Jaz mislim, da je bila ena totalna blamaža,
               mednarodna blamaža Slovenije, ranga Alenka Bratušek v Bruslju, za Slovenijo dovolj in
               preveč.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp47">

               <speaker>PREDSEDNICA EVA IRGL:</speaker>

               <p>Besedo dajem še gospodu Primcu, izvolite.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp48">

               <speaker>ALEŠ PRIMC:</speaker>

               <p>Hvala lepa, gospa predsednica.</p>
               <p>Jaz sem v svojem prejšnjem nastopu žal eno stvar pozabil. Jaz sem želel potrditi
               navedbo gospoda Marvina v tistem delu, ki se nanaša name. Gospod Marvin je res k meni
               pristopil enkrat ob koncu junija, mi razložil kaj je doživel in vprašal kaj naj zdaj
               narediti. In jaz sem takrat rekel: Gospod, čim prej napišite. Tako sem mu rekel, tako
               da nekateri zdaj v medijih govorijo o tem, češ doživel je neko zadevo tam sredi
               junija, potem pa se je konec septembra spomnil in šel k notarju overiti. Jaz, kot
               živa priča potrjujem, da je gospod Marvin prišel do mene, mi razložil zadevo in sem
               mu jaz rekel, da naj čim prej napiše. To je ta del zgodbe, da se razjasni, da
               dejansko gospod Marvin se tega prav gotovo ni izmislil 29. septembra, in sem tudi
               trdno prepričan, glede na to, da je prišel v hudem šoku še k meni takrat in mi zelo
               prizadeto povedal, opisoval kaj se je dogajalo, da se je to tudi v resnici
               zgodilo.</p>
               <p>Tako, da tudi jaz se vam, gospod Marvin ob tej priložnosti zahvaljujem, da ste prvič
               takrat prišli k meni in tudi da ste potem te stvari notarsko overili.</p>
               <p>Hvala lepa.</p>
            </sp>
            <sp xml:id="SDT7-KZPTZČPIEM-nujna-4-2014-10-23.sp49">

               <speaker>PREDSEDNICA EVA IRGL:</speaker>

               <p>Tudi sicer vemo, da sta oba zakonca Marvin sicer kazensko in materialno odgovorna, v
               kolikor to ne bi držalo. Tako, da ljudje morajo to vedeti in da ne greš notarsko
               overoviti neke izjave kar tako, zato ker nimaš drugega dela.</p>
               <p>Dobro. Zaključujem razpravo, ker ni več prijavljenih k razpravi.</p>
               <p>Naj povem, da je Slovenska demokratska stranka v zahtevi pripravila tudi tri sklepe,
               vendar žal o njih ne moremo odločati, zaradi tega, ker nas ni dovolj.</p>
               <p>Bom pa vseeno prebrala kakšni so ti sklepi o katerih bi morali odločati, v kolikor bi
               bili še ostali prisotni.</p>
               <p>Prvi sklep pravi takole: Komisija za peticije ter za človekove pravice in enake
               možnosti se je seznanila z izjavo predsednika Vrhovnega sodišča Republike Slovenije
               Branka Masleše o povezavi z zagotavljanjem nepristranskega in neodvisnega
               sojenja.</p>
               <p>Drugi sklep govori takole: Komisija za peticije ter za človekove pravice in enake
               možnosti poziva vse pristojne institucije, da se zavzamejo za vladavino prava,
               spoštovanje človekovih pravic in temeljnih svoboščin, za nepristranskost in
               neodvisnost sodstva ter se javno opredelijo do omenjenih ravnanj predsednika
               Vrhovnega sodišča Republike Slovenije in kršitev navedenih v omenjenih sodbah.
               Komisija za peticije ter za človekove pravice in enake možnosti od pristojnih
               institucij pričakuje, da ji v roku enega meseca sporočijo ukrepe za vzpostavitev
               odgovornosti v sodstvu ter ukrepe za odpravo kršitev človekovih pravic in temeljnih
               svoboščin v sodnih postopkih.</p>
               <p>In še tretji sklep: Komisija za peticije ter za človekove pravice in enake možnosti
               poziva ministra za pravosodje, da sproži postopke za razrešitev predsednika Vrhovnega
               sodišča zaradi večkratnega kršenja človekovih pravic in temeljnih svoboščin v sodnih
               postopkih ter pristranskosti pri odločanju v sodnem postopku, kjer postopek še
               traja.</p>
               <p>To so torej trije sklepi, ki jih je v zahtevi za sklic nujne seje meni, kot
               predsednici, predložila Poslanska skupina Slovenske demokratske stranke. Kot že
               rečeno, o njih ne moremo glasovati, lahko pa še jaz povem, da sem zadovoljna, da smo
               opravili današnjo sejo, da smo ponovno odprli nekatere stvari, ki so vezane predvsem
               na neodvisnost sodstva in na to, da takrat ko dejansko nekdo sovražno govori o neki
               osebi in je ta v postopkih, da se potem najmanj kar je, sam izloči iz odločanja o tej
               osebi v sodnih postopkih.</p>
               <p>Ker ni več prijavljenih torej k razpravi, razpravo zaključujem.</p>
               <p>Ugotavljam oziroma zaključujem to točko dnevnega reda in zaključujem tudi današnjo
               sejo komisije.</p>
               <p>Vabljenim, ki ste prišli na to sejo, se zahvaljujem.</p>
               <p>Lep vas pozdravljam in vam želim še naprej prijeten dan oziroma prijetno sredo.</p>
               <p>Srečno. <stage type="time">Seja se je končala 23. oktobra 2014 ob 16.34.</stage>
               </p>
            </sp>
         </div>
      </body>
   </text>
</TEI>