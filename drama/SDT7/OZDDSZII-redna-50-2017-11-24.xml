<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-redna-50-2017-11-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6F9AD9A03A6B0A08C12581D100462A43</idno>
               <idno type="custom" subtype="day">C6567C7053B087A9C12581E800316697</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C6567C7053B087A9C12581E800316697</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-50-2017-11-24.OZDDSZII" n="50">
               <name>redna seja</name>
               <date when="2017-11-24"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-50-2017-11-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-50-2017-11-24.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE </stage>
            <stage type="session">50. seja</stage>
            <stage type="date">(24. november 2017)</stage>
            <stage type="chairman">Sejo sta vodila Jasna Murgel, podpredsednica Odbora za delo, družino, socialne
            zadeve in invalide.</stage>
            <stage type="time">Seja se je pričela ob 9.04.</stage>
            


            <sp xml:id="SDT7-OZDDSZII-redna-50-2017-11-24.sp1">

               <speaker>PODPREDSEDNICA DR. JASNA MURGEL:</speaker>

               <p>Spoštovani kolegice in kolegi, poslanke, kolegi poslanci, vsi vabljeni in prisotni na
               današnji seji odbora prav lepo pozdravljeni!</p>
               <p>Pričenjam 50. redno sejo Odbora Državnega zbora za delo, družino, socialne zadeve in
               invalide, ki je sklicana na podlagi 47. člena Poslovnika Državnega zbora.</p>
               <p>Obveščam vas, da so zadržani in da se seje ne morejo udeležiti naslednji člani
               odbora: Uroš Prikl, Julijana Bizjak Mlakar, Marija Bačič, Iva Dimic, Jelka Godec,
               Janja Sluga in Marijan Pojbič. Na seji se kot nadomestni člani odbora sodelujejo:
               Ivan Prelog nadomešča poslanko Janjo Slugo, poslanko Suzano Lep Šimen… Nada Brinovšek
               nadomešča … Nado Brinovšek nadomešča … Zdaj sem malo pomešala.  Suzana Lep Šimenko nadomešča Nado
               Brinovšek.</p>
            </sp>
            <sp xml:id="SDT7-OZDDSZII-redna-50-2017-11-24.sp2">

               <speaker>GOSPA______:</speaker>

               <p>Ravno obratno.</p>
            </sp>
            <sp xml:id="SDT7-OZDDSZII-redna-50-2017-11-24.sp3">

               <speaker>PODPREDSEDNICA DR. JASNA MURGEL:</speaker>

               <p>In obratno. Ljubo Žnidar nadomešča Marijana Pojbiča.</p>
               <p>Prehajamo na <title>določitev dnevnega reda</title> seje odbora. S sklicem seje, dne 10.
               11. 2017 ste prejeli predlog dnevnega reda seje odbora. Torej odločamo o Predlogu
               zakona o spremembah Zakona o minimalni plači po skrajšanem postopku, in druga točka
               je točka razno. Ker v poslovniškem roku ni bilo predlogov za spremembo dnevnega reda,
               je določen takšni dnevni red kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O SPREMEMBAH ZAKONA O
                  MINIMALNI PLAČI,</title> ki ga je Državnemu zboru v obravnavo predložila skupina
               poslank in poslancem s prvo podpisanim Luko Mesecem je objavljen na spletni strani
               Državnega zbora. Kolegij predsednika Državnega zbora je na 111. seji dne 6. 11. 2017
               določil, da se predlog zakona obravnava po skrajšanem postopku.</p>
               <p>Kot gradivo, ki ga imamo objavljenega na strani, na spletni strani Državnega zbora,
               je na voljo še mnenje Zakonodajno-pravne službe z dne 10. 11. 2017, mnenje Državnega
               sveta z dne 20. 10. 2017 in mnenje Vlade Republike Slovenije z dne 23. 11. 2017.</p>
               <p>K tej točki so povabljeni predlagatelj predloga zakona, prvo podpisani poslanec Luka
               Mesec, Ministrstvo za delo, družino, socialne zadeve in invalide, predstavnik
               Državnega sveta Republike Slovenije, Zakonodajno-pravna služba, dr. Andreja Černač
               Meglič iz Kabineta predsednika Vlade Republike Slovenije, Zveza svobodnih sindikatov
               Republike Slovenije in Delavska svetovalnica. Dodatno so bili še povabljeni
               Ministrstvo za finance, Ministrstvo za gospodarski razvoj in tehnologijo ter
               Ministrstvo za javno upravo.</p>
               <p>V poslovniškem roku so bili vloženi amandmaji, ki jih je vložila Poslanska skupina
               Levica, in sicer k 2., 4., 5. in 6. členu predloga zakona.</p>
               <p>Pričenjamo <title>drugo obravnavo</title> predloga zakona, v kateri bomo opravili razpravo
               in glasovanje o amandmajih in členih predloga zakona. Na tem mestu bi odboru
               priporočala, da se razprava o vseh členih in amandmajih združi v skladu s prvim
               odstavkom 128. člena Poslovnika. Po opravljeni razpravi bi opravili glasovanje o
               amandmajih, nato pa še glasovali o vseh členih skupaj. Ali kdo temu nasprotuje? Torej
               štejemo, da ni nasprotovanja.</p>
               <p>Besedo dajem predlagatelju predloga zakona in sicer za dopolnilno obrazložitev.
               Poslanec Luka Mesec, izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp4">

               <speaker>LUKA MESEC (PS Levica):</speaker>

               <p>Hvala za besedo in lep pozdrav!</p>
               <p>Zdaj kot veste imamo v državi že 4. leto gospodarsko rast, kazalci so boljši kot
               kadarkoli po krizi in v Levici smo prepričani, da bi se to moralo začeti poznati tudi
               na blaginji vseh prebivalk in prebivalcev te države, začenši z najrevnejšimi.
               Minimalna plača se je za čas tega mandata, se pravi mandata Cerarjeve Vlade, povečala
               za dobrih 15 evrov in je še vedno pod pragom revščine. V Levici smo zato pripravili
               zakon s katerim spreminjamo tri stvari.</p>
               <p>Prvo je, da spreminjamo definicijo minimalne plače. Druga je, da postavljamo znesek
               minimalne plače nad prag revščine, na 700 evrov in tretja je, da določamo formulo s
               katero bo minimalna plača stalno nad pragom revščine, se pravi, da ljudi, ki bodo
               delali polni delavnik ne bodo dobili samo praga revščine ampak 20 % več. Bom zdaj na
               kratko razložil rešitve za vsako od teh treh zadev in razloge zakaj to počnemo.</p>
               <p>Zdaj najprej, če se dotaknem definicije. Kot sem rekel, v Sloveniji je trenutno
               minimalna plača pod pragom revščine in kar je še bolj boleče, je to, da številni
               ljudje, ki delajo polni delavnik, nimajo osnovne plače niti v višini zakonsko
               določene minimalne plače, torej 613 evrov, ampak so pod tem. Če vzamete na primer
               kolektivno pogodbo delavcev na slovenskih železnicah, boste videli,  da se ta začne pri 314 evrih. Če
               vzamete plačni sistem javnega sektorja boste videli, da je, če se ne motim 16 plačnih
               razredov določenih pod minimalno plačo, se pravi ti ljudje imajo osnove plače, lahko
               tudi samo 400 ali nekaj takega evrov, potem pa do minimalne plače, se pravi do
               zakonsko določenega zneska pridejo šele z izplačevanjem dodatkov kar konec koncev
               pomeni tudi to, da se jim dodatek za delovno dobo všteva v teh 613 evrov in starejši,
               ko so pač več tega dodatka prejemajo, manj pa osnovne plače in pač stagnirajo na teh
               613 evrih, se pravi sploh ne z leti ne dobijo višje plače tako kot vsi ostali
               delavci. Zato v Levici predlagamo rešitev, ki jo je tudi že javno predlagala Zveza
               svobodnih sindikatov, torej, da se znesek minimalne plače izenači z minimalno osnovno
               plačo, se pravi nobena osnova plača ne sme biti nižja od zakonsko predpisane
               minimalne, to je prvi ukrep, pomagal pa bi 42 tisoč zaposlenim v javnem in zasebnem
               sektorju, ki trenutno prejemajo plače manjše od minimalnih. Če vam tukaj dam še eno
               ilustracijo ta institut tako kot je zdaj definirana minimalna plača se tudi grobo
               izkorišča. Do nas so prihajali različni ljudje, med drugim recimo varnostniki, ki so
               imeli takole plačno listo, osnovna plača 240 evrov, potem nekaj dodatkov za delovno
               in tako naprej, kar je zmanjkalo do minimalne plače je bil pa dodatek, ki se kar
               imenoval doplačilo do minimalne plače. Kar je prvič groba kršitev zakona, drugič
               izigravanje socialnih blagajn in proračuna in tretjič izigravanje tega zaposlenega,
               to se mu konec koncev pozna tudi pri pokojnini in ta človek, ki mi je to plačilno
               listo dal je bil star 58 let, se pravi je pred upokojitvijo. Tako, da že iz teh
               razlogov mislim, da bi ta zadeva, se pravi izenačitev osnovne plače z minimalno plačo
               morala biti sprejeta. Druga zadeva, kot sem rekel, da dvigamo minimalno plačo na 700
               evrov z letom 2019, potem pa določamo formulo po kateri bi morala biti minimalna
               plača vsaj 20 % višja od minimalnih življenjskih stroškov, bom na kratko se dotaknil
               še tega. Zdaj minimalni življenjski stroški so nekak minimalni eksistenčni stroški,
               ki jih izračunava Ministrstvo za delo, družino in socialne zadeve, trenutno so
               določeni pri 613 evrih in mi smo prepričani, da bi zaposleni, ki delajo poln delavnik
               morali dobiti znesek nad tem, se pravi 20 % več kot je predpisan oziroma izračunan
               minimum v tej državi. Če bi sledili našim določbam bi s tem pomagali približno 121
               tisoč zaposlenim v javnem in zasebnem sektorju, ki trenutno prejemajo plačo manjšo od
               700 evrov. Učinki tega bi bili sledeči, izdatki javnega sektorja bi se zaradi višjega
               izplačila plač ljudem, ki so trenutno pod 700 evrov, teh je 29 tisoč povečali za 40
               milijonov evrov, ampak po drugi strani pa bi celokupno gledano z dohodnino in
               socialnimi prispevki v naše javne finance zbrali 50 milijonov evrov več, se pravi bi
               bil, bi bile javne finance s tem ukrepom za 10 milijonov na boljšem. Poleg tega bi
               izdatki javnega sektorja se povečali za 121 milijonov evrov, ker je trenutno 91 tisoč
               500 v zasebnem sektorju, ki imajo plačo manj kot 700 evrov, ampak naj vas to
               prestraši, to je obvladljiv strošek, če vam karikiram z dvema številkama, lani so
               bili čisti dobički brez espejev, se pravi vseh slovenskih podjetij brez espejev, 3,2
               milijardi evrov, torej pomeni, da bi povečanje mase plač za 121 milijonov evrov
               zasebni sektor stalo ca. 4
               % čistega dobička oziroma relevantna številka je tale. Lani so stroški dela v
               zasebnem sektorju znašali 12,2 milijarde evrov, torej bi povečanje mase plač za 121
               milijonov evrov pomenilo povečanje stroškov dela za manj kot 1 %. To govorim zato,
               ker bomo verjetno slišali, da bo zasebni sektor obremenjen in tako naprej, želim
               pokazati, da se pogovarjamo o spremembi mase plač v rangu 4 % čistega dobička, ki ga
               je zasebni sektor realiziral oziroma 1 % povečanja celokupnih stroškov dela v tem
               sektorju. V takih gospodarskih okoliščinah kot jih imamo smo prepričani, da to ne bi
               smel problem in, da ima država moralno dolžnost, da v tem času poskuša z gospodarsko
               rastjo vplivati na blaginjo, predvsem tistih, ki imajo najmanj oziroma, ki zdaj
               delajo polne delavnike pa ne pridejo s tem niti do preračunanega življenjskega
               minimuma v tej državi. Če vas skrbi učinek na gospodarstvo zaradi tega zvišanja bom
               povedal še tole, zadnji večji dvig minimalne plače je bil leta 2010, takrat smo bili
               sredi najhujše krize po drugi svetovni vojni, minimalna plača pa se je z marcem
               zvišala za 137 evrov. Mi zdaj predlagamo podoben dvig, se pravi 136 evrov z zamikom
               13 mesecev, začelo bi veljati 1. 1. 2019, torej bi imelo gospodarstvo precej časa
               zato, da se na nove okoliščine prilagodi gospodarska rast, vse relevantne inštitucije
               od evropske komisije, SURS in tako naprej pa napovedujejo, da je ta rast trenutno
               stabilna in, da bo zagotovo v tem obdobju, ki ga mi obravnavamo še trajala oziroma,
               da se bodo pač njeni učinki še zgoščali. Tako, da, če s tem zaključim, bi rekel, da
               za slovensko gospodarstvo v takih okoliščinah, dvig minimalne plače na 700 evrov neto
               oziroma 941 bruto z letom 2019 ne bi smel biti problem kot tudi ne bi smel biti
               problem uporaba naše nove formule, se pravi, da je minimalna plača vsaj 20 % višja od
               minimalnih življenjskih stroškov, ki bi začela veljati 1. 1. 2020, takrat pa bi
               minimalna plača znašala 736 evrov neto oziroma 1028 evrov bruto.</p>
               <p>S tem zaključujem, povedal bi samo še to, da nas je podprla komisija Državnega sveta,
               tam sta proti našemu predlogu glasovali samo gospodarska in trgovinska zbornica, vsi
               ostali so predlog podprli. Zdaj glede na to, da imamo v parlamentu veliko strank, ki
               se razglašajo za socialne, mislim, da tudi v, na tem omizju razprava o tem predlogu
               ne bi smela biti problematična in, da bo naš predlog sprejet.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp5">

               <speaker>PODPREDSEDNICA DR. JASNA MURGEL:</speaker>

               <p>Hvala lepa kolega Mesec.</p>
               <p>Zdaj pa predajam besedo predstavniku Vlade in sicer predstavniku resornega
               ministrstva državnemu sekretarju Petru Pogačarju.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp6">

               <speaker>PETER POGAČAR:</speaker>

               <p>Hvala za besedo gospa predsedujoča, lep pozdrav tudi v mojem imenu.</p>
               <p>Vlada je obravnavala mnenje k predlogu zakona o spremembah Zakona o minimalni plači,
               ki ga je Državnemu zboru predložila skupina poslank in poslancev. Vlada Republike
               Slovenije v zvezi s predlogom ugotavlja. V Republiki Sloveniji je bistven temelj
               urejanja plač predstavljajo kolektivne pogodbe, sklenjene na različnih ravneh, ki so
               predmet svobodnih pogajanj med predstavniki delavcev in delodajalcev, ki avtonomno v
               kolektivnih pogodbah odločajo tudi o višinah izhodiščnih oziroma osnovnih plač za
               različne zahtevnosti dela. Z Zakonom o minimalni plači pa se na državni ravni določa
               zgolj višina minimalne plače, ki jo morajo vsi delodajalci spoštovati pri plačilu
               delavcev za njihovo opravljeno delo.  Zakon o minimalni plači veljavni, ki je nastal v
               sodelovanju s socialnimi partnerji zasleduje načelo, da mora biti delavcem
               prejemnikom minimalne plače zagotovljeno dostojno življenje. Skladno z zakonom se pri
               določitvi minimalne plače upošteva rast cen življenjskih potrebščin, gibanje plač,
               gospodarske razmere oziroma gospodarska rast, gibanje zaposlenosti kar je vse tudi
               skladno z določili konvencije mednarodne organizacije dela, št. 131, ki jo je
               ratificirala tudi Slovenija, o minimalnih osebnih dohodkih z posebnim oziroma države
               v razvoju. Ne pozabimo, leta 2010 je bil sprejet Zakon o minimalni plači, ki je
               bistveno povečal znesek minimalne plače, zakaj? Ker se je določila v vrednosti
               košarice minimalnih življenjskih potrebščin. Znesek minimalne plače je tako določen z
               zakonom in se vsako leto usklajuje z rastjo cen življenjskih potrebščin, ta znesek
               predstavlja najnižjo mesečno plačo, ki pripada zaposlenemu za polni delovni čas,
               tudi, če bi bila njegova plača po kolektivni pogodbi ali po kolektivni pogodbi, ki je
               stvar dogovora med predstavniki delodajalcev in predstavniki sindikatov sicer nižja.
               Velja opozoriti, da morajo biti posebni dodatki za delo v posebnih pogojih dela, ki
               izhajajo iz razporeditve delovnega časa, povračila stroškov in drugi prejemki izvzeti
               iz minimalne plače. Vlada si je pri urejanju vprašanja minimalne plače vseskozi
               prizadevala za ureditev in določitev minimalne plače, ki bi zagotavljala dostojno
               življenje in hkrati, ne pozabiti tega, tudi za konstruktiven socialni dialog, tako
               pri usklajevanju zakona kot tudi ob vsakoletnem, vsakoletni določitvi zneska
               minimalne plače. Tudi pri spremembi Zakona o minimalni plači v letu 2015, ki je bila
               sprejeta na pobudo sindikatov z uporabo instituta ljudske iniciative, ko so bili z
               opredelitvijo minimalne plače izvzeti še trije dodatki, ki izhajajo iz razporeditve
               delovnega časa in sicer dodatek za nočno delo, dodatek za delo v nedeljo in dodatek
               za delo na praznike in dela proste dneve je Vlada podprla predlagane spremembe. Pri
               čemer pa si je prizadevala za socialni dialog in obžalovala, da takrat ni prišlo do
               soglasja med socialnimi partnerji na tem področju oziroma, da je sprejetje teh
               zakonskih dopolnil zaradi neusklajenosti med socialnimi partnerji privedlo celo do
               odstopa predstavnikov delodajalcev od sklenjenega socialnega sporazuma. Zato je
               socialni dialog pri vprašanju plačne politike tako zelo pomemben, ne pozabimo,
               socialni sporazum, ki je bil sklenjen med, na nacionalni ravni je izrecno določal, da
               je temelj politike plača v tej državi stvar kolektivnih pogodb med delodajalci in
               sindikati, Vlada pa z, država pa z minimalno plačo določa zgolj najnižji znesek. Kot
               sem danes že povedal, zakon določa obvezno uskladitev minimalne plače z rastjo cen
               življenjskih potrebščin, seveda pa se morajo upoštevati tudi drugi dejavniki. V vseh
               letih gospodarske krize, ko ostali podatki niso bili pozitivni oziroma se je
               usklajevala samo z rastjo cen življenjskih potrebščin. V letošnjem letu pa je prav na
               pobudo ministrstva za delo prišlo do višjega dviga zneska minimalne plače in sicer za
               1,8 %, inflacija na primer v preteklem letu pa je bila 0,5. Pa ne glede na to, ob
               usklajevanju zneska minimalne plače v zadnjih dveh in ob vsakem posvetovanju z
               socialnimi partnerji o višini uskladitve o določitvi zneska minimalne plače se je
               jasno izkazala tudi na tem odboru Državnega zbora potreba po vnaprej določeni formuli
               za usklajevanje minimalne plače, ki bo predvidljiva in bo vnaprej upoštevala vse
               relevantne kazalnike skladno z konvencijo mednarodne organizacije dela hkrati pa
               zagotovila, da bo znesek minimalne plače presegal znesek minimalnih življenjskih
               stroškov. Upoštevaje navedeno je tudi ta odbor Državnega zbora sprejel sklep s
               katerim Vladi Republike Slovenije predlaga, da v dialogu s socialnimi partnerji
               pripravi predlog formule za izračun minimalne plače s katero bi zagotovili, da so pri
               določanju zneska minimalne plače upoštevani minimalni življenjski stroški ter
               relevantni kazalniki trga dela tako kot to določa konvencija mednarodne organizacije
               dela. Ministrstvo je že pristopilo k pripravi predloga formule za izračun minimalne
               plače in bo v kratkem predmet usklajevanja med socialnimi partnerji.  Morda na tem mestu, če lahko
               počasi sklenem razpravo, svojo, kolegi iz drugih resorjev me bodo dopolnili. Vlada
               poudarja, da bo skladno z že izpostavljeno ratificirano konvencijo mednarodne
               organizacije dela, ki med drugim določa tudi obveznost izčrpnih posvetovanj,
               uporablja izraz <q>»izčrpnih posvetovanj«</q>, s socialnimi partnerji v zvezi z določanjem
               in usklajevanjem minimalne plače in dosedanjo prakso ureditev temeljnih vprašanj s
               področja delovne zakonodaje, tudi v bodoče področje minimalne plače moralo biti
               prvenstveno predmet usklajevanja med socialnimi partnerji in Vlado. Obenem
               pričakujemo, pa to ni v pristojnosti Vlade in Državnega zbora, pričakujemo, da si
               bodo tudi socialni partnerji posameznih kolektivnih pogodb še naprej prizadevali tudi
               področje osnovnih oziroma izhodiščnih plač na katere opozarja predlagatelj,
               dogovoriti na način, ki bo najbolj upošteval njihove skupne interese. Glede na
               navedeno, Vlada Republike Slovenije predlagane spremembe ureditve minimalne plače ne
               podpira, saj tako občutljiva vprašanja kot je opredelitev minimalne plače in
               uskladitev zahteva temeljit socialni dialog, s podrobno proučitvijo različnih
               argumentov, relevantnih okoliščin ob hkratnem upoštevanju učinkov spremembe na
               gospodarski razvoja. Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp7">

               <speaker>PODPREDSEDNICA DR. JASNA MURGEL:</speaker>

               <p>Hvala lepa, gospod državni sekretar. Sedaj predajam besedo predstavnici
               Zakonodajno-pravne službe, ki je pripravila pisno mnenje v zvezi z zakonom, gospe
               Metodi Hrovat Pirnat. Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp8">

               <speaker>MAG. METODA HROVAT PIRNAT:</speaker>

               <p>Hvala lepa za besedo.</p>
               <p>Zakonodajno-pravna služba je skladno s pristojnostjo, ki jo ima, pripravila mnenje.
               In v mnenju splošno pripombo, in sicer odpira vprašanje obravnave minimalne plače v
               neto znesku glede na sicerjšnjo določitev plač v bruto znesku. Nadalje je podala še
               pripombe k 1., 2., 4. in 5. členu. Ugotavljamo, da je Poslanska skupina Levice
               pripravila amandmaje k predlogu zakona, vendar je v zvezi z njimi vendar še potrebno
               povedati oziroma izpostaviti dodatno podane pripombe z vidika jasnosti in
               razumljivosti. Na podlagi predlaganih amandmajev, na primer, ni jasna zgornja višina
               minimalne plače. In v nadaljevanju še ostaja pripomba z vidika zasnove minimalne
               plače, saj jo določa v neto znesku, tudi ta rešitev ostaja v predlogu zakona. Toliko,
               hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp9">

               <speaker>PODPREDSEDNICA DR. JASNA MURGEL:</speaker>

               <p>Hvala lepa. Preden nadaljujemo sejo samo še eno postopkovno obvestilo. Poslanko
               Marijo Bačič nadomešča poslanec Jan Škoberne, poslanko Julijano Bizjak Mlakar
               nadomešča poslanka Marinka Levičar.</p>
               <p>Predajam besedo predstavniku Državnega sveta, in sicer Komisije za socialo, varstvo,
               delo, zdravstvo in invalide, gospodu Tomažu Hrovatu. Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp10">

               <speaker>TOMAŽ HROVAT:</speaker>

               <p>Hvala lepa za besedo. Lep pozdrav vsem skupaj.</p>
               <p>Komisija za socialno varstvo, delo, zdravstvo in invalide Državnega sveta je predlog
               zakona obravnavala na 85. seji in ugotovila, da se v okviru obravnavane vsebine
               soočajo zahteve po krepitvi socialne države na eni strani in opozorila o
               nesprejemljivosti dodatnih obremenitev kapitala na drugi strani. Komisija je že na
               75. seji 13. junija 2017 ob obravnavi novele istega zakona slednjega načelno podprla,
               predvsem z namenom spodbuditve socialnega dialoga v zvezi z urejanjem področja
               minimalne plače. Ob obravnavi aktualne novele pa ugotavlja, da so v vmesnem času
               socialni partnerji o omenjeni problematiki še niso uspeli uskladiti in da
               predstavniki interesov delodajalcev in delojemalcev v Državnem svetu glede vprašanja
               minimalne plače zaenkrat ostajajo vsak na svojem bregu. V razpravi sta namreč
               predstavnika interesov delodajalcev v Državnem svetu vztrajala pri tem, da se mora to
               področje urejati izključno v okviru socialnega dialoga, med tem ko je predstavnik
               delojemalcev opozoril, da se na to temo v okviru socialnega dialoga že leta ne da
               skleniti nobenega dogovora. Delodajalci opozarjajo tudi na negativne posledice
               takšnega neusklajenega posega v plačna razmerja na ravni podjetij in na čas, ki ga
               potrebuje gospodarstvo za izvedbo tako velikih posegov v sistem. Po drugi strani pa
               je bilo izraženo stališče, da argumenti o preveliki stroškovni preobremenjenosti
                   gospodarstva in
               posledični nekonkurenčnosti zaradi morebitnega dviga minimalne plače ne zdržijo
               presoje, tako z vidika izgube dobička kot stroškov dela. Statistični podatki in
               izračuni namreč kažejo drugače. Komisija je menila, da kljub temu, da predlagane
               rešitve niso rezultat dialoga med socialnimi partnerji vendarle ponujajo odgovore na
               kar nekaj problemov izpostavljenih v preteklih letih, med drugim na neenakopravno
               obravnavo različnih kategorij delavcev, ki prejemajo minimalno plačo glede na njihove
               izhodišče plače. Komisija razpravlja tudi o pozitivnem vplivu, ki bi ga lahko imel
               dvig minimalne plače na aktivacijo prejemnikov denarne socialne pomoči in posledično
               tudi dvig prejemkov iz tega naslova. K predlogu zakona je bila v razpravi izrečena
               podpora tudi zaradi zavedanja o velikem številu mladih, ki za svoje delo daljše
               časovno obdobje prejemajo zgolj minimalno plačo, kar bo na dolgi rok lahko imelo
               zanje resne in negativne posledice, predvsem v povezavi z višino prejete pokojnine.
               Komisija dodatno poudarja, da se z nesprejemljivimi nizkimi prejemki ne soočajo samo
               v zasebnem, ampak tudi v javnem sektorju v okviru katerega pa bi bilo najbrž treba
               posebno pozornost posvetiti razrešitvi vprašanja vpliva predlaganih rešitev na
               trenutno vzpostavljena plačna razmerja. Po opravljeni pestri razpravi in nekaterih
               diametralno nasprotujočih si stališčih je komisija predlogu zakona o glasovanju
               izrekla podporo. Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp11">

               <speaker>PODPREDSEDNICA DR. JASNA MURGEL:</speaker>

               <p>Hvala lepa. Prehajamo na predstavitev stališč vabljenih na sejo, pri čemer bomo…
               Predlagatelj? Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp12">

               <speaker>LUKA MESEC (PS Levica):</speaker>

               <p>Hvala za besedo. V bistvu bi samo odgovoril na par stvari, ki so bile izrečene.</p>
               <p>Sekretar Pogačar je večkrat poudaril, da je to vprašanje, ki bi moralo biti razrešeno
               v socialnem dialogu. Kot smo ugotovili zadnjič na komisiji Državnega sveta se v
               okviru ekonomsko-socialnega sveta že leta glede tega vprašanja ne da premakniti
               nikamor. In jaz tu poudarjam, da sicer so res plačna razmerja povsem stvar dogovora
               med zaposlenimi in delodajalci, kolektivno ali individualno, z izjemo ene plače. In
               to je minimalna. Minimalna plača se ne bo spremenila kar sama od sebe. Minimalno
               plačo lahko spreminja samo pač v ekonomsko-socialnem svetu, kjer smo na mrtvi točki
               in mislim, da je lahko to poštena ocena vseh nas, da tam do sprememb ne bo prišlo,
               ali pa jo pač spremenimo mi. In mi smo predlagali, da se izkoristi ugodno gospodarsko
               klimo, zato da se ljudem omogoči, da dobijo več kot samo minimalnih življenjskih
               stroškov. To je pa rešitev na kateri, po mojem, nerazumno vztraja Ministrstvo za
               delo, družino in socialne zadeve. SE pravi, da je minimalna plača izenačena z
               eksistenčnim minimumom. Tu mogoče kar uvodno vprašanje za sekretarja. Zakaj samo
               minimum? Zakaj ne moremo ljudem privoščiti vsaj malo čez to? To je, konec koncev,
               povezano tudi s tretjo zadevo, ki smo jo naslavljali v Državnem svetu in to so mladi
               in pa eksodus iz države. Poglejte, v vsaj dveh naših sosednjih državah so plače,
               vključno z minimalno, bistveno višje kot v Sloveniji. In trend izsiljevanja v zadnjih
               letih poznate. Če ne bomo v tej državi začeli sistematično delati na tem, da ljudem
               omogočimo dobro življenje v smislu dobrih plač, dostopnosti stanovanj, enostavnega
               prevoza zadelo in tako naprej, mislim, da lahko upravičeno pričakujemo, da se bo ta
               trend nadaljeval, pri čemer bodo verjetno odhajali ravno ljudje, ki jih naša država
               najbolj potrebuje. Tukaj se lahko spomnim tudi na izjavo ministrice za delo, 23.
               avgusta, v Dnevniku, ki je rekla, da v podjetjih že prihaja do boja za kadre in konec
               koncev sem včeraj bral v obvestilih Državnega zbora, da je tudi Evropska komisija
               opozarjala na to, da je trenutno največji izziv za Slovenijo in slovenska podjetja so
               ravno kadri. Ljudje pa nam, brezposelnost se približuje 5,8 %, v letu 2019, ko po
               trenutnih ocenah odhajajo iz države. In lahko jih obdržimo samo s tem, da jim začnemo
               sistematično omogočati  
                boljše življenje. Tudi
               zato je bila konec koncev zadnjič naša pobuda v Državnem svetu sprejeta, z izjemo
               gospodarske in trgovinske zbornice, ki pa očitno še ne znata na celotno zadevo
               pogledati drugače kot na to, da je delo v njihovih knjigovodskih bilancah enostavno
               strošek. Ampak to je formulacija od katere se moramo začeti oddaljevati.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp13">

               <speaker>PODPREDSEDNICA JASNA MURGEL:</speaker>

               <p>Hvala lepa.</p>
               <p>Lahko, izvolite poslanec.</p>
            </sp>
            <sp xml:id="SDT7-OZDDSZII-redna-50-2017-11-24.sp14">

               <speaker>JANI (JANKO) MÖDERNDORFER (PS SMC):</speaker>

               <p>Spoštovana predsednica, jaz bi rad, da bomo danes to sejo tudi končali, ampak vidim,
               da bo to zdaj diskusija… Mi do razprave danes sploh ne bomo prišli, in zato bi
               prosil, najprej naj tako kot je uveljavljeno s parlamentarno prakso na vseh odborih
               predstavijo vsi svoja stališča, ne da imamo vmesnik ponge, ker že vidim, da bo tudi
               zdaj Vlada hotela odgovarjati že na predlagatelja. Mi sploh ne bomo prišli do
               razprave. To je neracionalno, neproduktivno niti nič. Vsi naj povedo najprej, ki so
               povabljeni kot gostje, potem so povedali svoja stališča, končana diskusija, potem
               pridemo na razpravo in potem lahko teče ta diskusija kot se jo je zamislil
               predlagatelj. Ker drugače, poglejte, bom jaz tole poslušal danes štirikrat eno in
               isto zgodbo. Najprej na začetku potem malo vmes, ko bomo skakali, potem se bomo v
               razpravi spet še enkrat srečali z isto vsebino, ves čas bomo govorili o eni in isti
               temi. Dajmo priti do razprave. Ker v končni fazi, odbor je namenjen izključno najprej
               razpravi poslancev, ostalo so samo predstavitve stališč, kjer v resnici ne poteka
               prosta debata in zato prosim, dajmo spoštovati Poslovnik in predvsem tudi opozorilo
               na predlagatelja. Saj pozna Poslovnik. Naj ne izkorišča to diskusijo za to, da bo
               zdaj prezentiral petkrat in šestkrat eno in isto temo, z vsem spoštovanjem
               predlagatelja, kar seveda želi doseči.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp15">

               <speaker>PODPREDSEDNICA JASNA MURGEL:</speaker>

               <p>Hvala lepa kolega Möderndorfer.</p>
               <p>Če bi me pustili do besede, bi jaz to zdaj povedala. Torej prehajamo na razpravo, na
               predstavitev stališč in mnenj še ostalih vabljenih na seji, pri čemer bomo dosledno
               upoštevali drugi odstavek 51. člena Poslovnika Državnega zbora, ki pravi, da lahko
               tisti, ki so vabljeni na seji, lahko izjavijo in obrazložijo svoja mnenja in stališča
               in to je to, potem bomo pa prešli na razpravo poslancev.</p>
               <p>Torej zdaj predajam besedo kolegici Evi Štraus iz Ministrstva za gospodarstvo.
               Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp16">

               <speaker>EVA ŠTRAVS PODLOGAR :</speaker>

               <p>Hvala lepa za besedo spoštovana predsedujoča. Spoštovane poslanke in poslanci!</p>
               <p>Dovolite mi, da vam na kratko predstavim tudi mnenje Ministrstva za gospodarski
               razvoj na Predlog zakona o spremembah Zakona o minimalni plači. Ministrstvo je
               pripravilo pregled dejavnosti na katere bi predlagane spremembe vplivale, saj se
               moramo izogniti posploševanju, ki je možno ob analizi splošnih statističnih podatkov.
               Dejstvo je, da bi povišanje minimalne plače vplivalo na poslovanje vsaj 18
               dejavnostih v katerih posluje skoraj 11 tisoč poslovnih subjektov in je bilo konec
               leta 2016 zaposlenih preko 25 tisoč ljudi. Potrebno je poudariti, da je Slovenija že
               sedaj med tremi državami članicami Evropske unije, torej skupaj ob Franciji in
               Portugalski, kjer minimalna plača predstavlja visok odstotek povprečne mesečne bruto
               plače. Dejstvo je, da bi predlagane spremembe spremenile višino bruto minimalne plače
               spreminjale formulo, ki pa ima seveda posledico tudi širše. Predlagana sprememba bi
               vsekakor pomenila povečano obremenitev za delodajalca, kar bi lahko bistveno vplivalo
               tudi na njihovo poslovanje, zato bi te spremembe morale, kot je bilo že poudarjeno,
               biti usklajene v dialogu s socialnimi partnerji. Predlagatelj v obrazložitvi oceni
               zgolj finančne posledice zakona za državni proračun in druge javna sredstva, ne pa
               tudi z vidika vpliva na gospodarstvo. Zato predlagamo, da se gradivo dopolni s
               presojo vpliva posledic podpisa na gospodarstvo z MSP testom, predvsem z vidika
               vpliva na mala in srednje velika podjetja. MSP test se je ob vsakem novem zakonu
               izvede s pomočjo aplikacije, ki je dostopna na spletu preko našega ministrstva. Zato
               Ministrstvo za gospodarski razvoj in tehnologijo nasprotuje predlagani spremembi
               zakona, smo pa seveda mnenja, da je potrebno  v nadaljevanju iskati možne dogovore v soglasju s
               socialnimi partnerji, kar pa bo zahtevalo podrobno preučitev različnih argumentov in
               okoliščin ter upoštevati učinke teh sprememb na družbeno blaginjo in gospodarski
               razvoj in, kot je predstavil že kolega državni sekretar Pogačnik iz MDDSZ-ja, se ti
               dogovori predvidevajo že v začetku prihodnjega leta.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-50-2017-11-24.sp17">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Besedo predajam gospodu Tilnu Božiču iz Ministrstva za finance. Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp18">

               <speaker>TILEN BOŽIČ:</speaker>

               <p>Hvala za besedo.</p>
               <p>Državni sekretar Peter Pogačar je že nekako predstavil mnenje Vlade, jaz bi dopolnil
               samo tisti del iz vidika Ministrstva za finance oziroma tisto, kar nekako spada v naš
               delokrog. Gre za štiri zadeve, ki bi jih želel izpostaviti.</p>
               <p>Prva reč, se pravi, da ima dvig minimalne plače neposreden pritisk na stroške dela
               javnega sektorja za zaposlene z minimalno plačo oziroma tisti, ki so blizu minimalne
               plače, sočasno pa tudi na način, kot je zastavljeno, pride do pritiska na celoten
               plačni sistem javnega sektorja, ker se določena razmerja s tem spreminjajo.</p>
               <p>Druga reč je s področja davčne politike. Neposredno, ob takšni spremembi bi prišlo do
               dodatne obremenitve teh zavezancev preko višje davčne obveznosti iz vidika prispevkov
               za socialno varnost, kot tudi seveda dohodnine. Vendar tu ne gre za tako ekstremen
               vpliv, bi pa povedal predvsem to, da je bilo v preteklosti več potez potegnjenih v
               smeri, da se ravno tiste, ki imajo najnižje dohodke oziroma jih prejemajo, da se jih
               razbremenjuje. Pred časom je že bila znižana dohodninska stopnja najnižjega razreda,
               se pravi iz 17 na 16 %, uvedena je bila tudi povečana splošna olajšava. Sami najbrž
               veste tudi, da je v postopku v Državnem zboru sprememba Zakona o dohodnini, ki se
               ukvarja s povečano splošno olajšavo in to na način, da notri ne bi bilo več stopnic.
               Se pravi, da se tiste, ki prejemajo najnižje dohodke, govorimo tam od 11 tisoč 166 do
               12 tisoč 570, da bi imeli vsi nekako več, enako ali celo več od te dodatne splošne
               olajšave. Zakaj pa to omenjam? Zaradi nadaljnje analogije. Ker omenjeno je bilo, tudi
               s strani predlagatelja, da bi javne finance seveda imele dodatne prilive z naslova
               prispevkov kot tudi dohodnine, vendar je pri tem treba posebej opozoriti, da gre
               sočasno… Se pravi, s temi gibanji pride do znatnega povečanja pritiskov za znižanje
               obremenitve teh najnižjih dohodkov na tak način, da bi od tega povečanja imeli tisti,
               ki se jih ta dohodek tiče, kar največ, kar pomeni, da iz prakse izhaja, da ta
               povečanja prilivov v javne finance ne bi bila takšna oziroma bi bila ravno zaradi teh
               nadaljnjih tenzij znatno nižja.</p>
               <p>Kot tretja velja omeniti, kar se tiče večjih stroškov dela, kar se potem tiče tudi
               morebitnega vpliva na davčni primež, da bi vsaj iz vidika mednarodne konkurenčnosti
               in tistega, s čimer se poskušamo proslaviti, ko se tudi skuša pritegniti dodatne
               investicije v državo, v nekoliko slabšem položaju. Ne gre zdaj tukaj, da bi se
               proslavljali s tem, da imamo izjemno nizke dohodke, ampak gre za to, da ravno skozi
               dodatne investicije, ki prihajajo v Slovenijo, se bodo te plače ne zaradi prisile ali
               pa neke uravnilovke, ki jo sprejme Vlada, ampak zaradi tega, ker bodo takšne zahteve
               in takšno, lahko rečemo tudi, pomanjkanje delavcev na trgu delovne sile, ki se na nek
               način že odlaga, se pravi, samodejno začelo vplivati na to, da se bodo povprečne,
               torej plače v povprečju začele tudi dvigovati.</p>
               <p>Kot zadnja reč pa je posreden vpliv tudi na to, kakšen bo pritisk na zahteve po še
               hitrejši konsolidaciji javnih financ. Se pravi, potem lahko prihaja do indikacije, da
               se gospodarstvo pregreva. Zaradi tega je treba potem, tudi glede na Zakon o fiskalnem
               pravilu, potegniti določene poteze, ki začnejo… Se pravi, pridemo potem v fazo, ki
               preprečuje, da bi prišli do težke situacije, ko bo prišlo do ohlajanja. Zaradi tega
               bi tudi na <q>»izdatkovni«</q> strani proračuna najbrž moralo priti do dodatnih potez.</p>
               <p>Tako da, če na kratko povzamem. Kar bi poudaril, je seveda negativni vpliv na
               zaposlitvene možnosti ranljivih skupin. Tu seveda, če že ne rasti števila
               brezposelnih, zagotovo upočasnitev zaposlovanja,  novega, tukaj predvsem pri mladih. Druga reč,
               povečanje stroškov dela in problematika konsolidacije oziroma zagotavljanja sredstev
               ob sočasnem pritisku na nižjo obremenitev. In nazadnje sem tudi povedal še, kar se
               tiče zvišanja davčnega primeža in vpliva na uravnoteženje javnih financ.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp19">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Besedo predajam gospodu Branku Vidiču, predstavniku Ministrstva za javno upravo.</p>
            </sp>
            <sp xml:id="SDT7-OZDDSZII-redna-50-2017-11-24.sp20">

               <speaker>MAG. BRANKO VIDIČ:</speaker>

               <p>Hvala lepa, predsedujoča. Lepo pozdravljeni, spoštovane gospe in gospodje poslanci in
               pa tudi kolegi predstavniki vladne strani.</p>
               <p>Zdaj, sam prihajam iz Ministrstva za javno upravo, kjer sem vodja sektorja za plače v
               javnem sektorju in v tem sektorju izračunavamo poleg ostalih nalog tudi vse učinke
               posameznih ukrepov na področju plač, ki se seveda tičejo javnega sektorja. Seveda se
               bom v svojem izvajanju, ki bo zelo kratko, omejil izključno na javni sektor. Nekaj o
               tem je povedal že gospod Božič. Želel bi postreči z nekaterimi podatki, ki bi potem
               pomagali poslankam in poslancem morda za lažje odločanje glede predloga zakona.</p>
               <p>Zdaj, mi smo z odpravljanjem anomalij pri vrednotenju delovnih mest in nazivov v
               javnem sektorju, torej, ko govorimo o osnovnih plačah, kajti anomalije pomenijo
               seveda osnovne plače, smo število zaposlenih prejemnikov minimalne plače znižali iz
               približno 8 tisoč 600 na 6 tisoč 100. Zadnji podatki, ki jih imamo za mesec
               september, to kažejo, kar pomeni, da je od približno 165 tisoč zaposlenih v javnem
               sektorju 6 tisoč 100 zaposlenih takšnih, ki prejemajo minimalno plačo. Predlog zakona
               pomeni, da bi se, če bi bil zakon tako uveljavljen, to razmerje spremenilo, in sicer
               bi število prejemnikov minimalne plače zrastlo na 22 tisoč 400 od skupaj 165 tisoč
               zaposlenih. Morda še podatek glede razmerja, ko govorimo o plačah v javnem sektorju …
               Ob prehodu v nov plačni sistem v letu 2008 smo imeli razmerje med najvišjo <stage>(zdaj
               seveda govorim o osnovni plači)</stage> in minimalno plačo <stage>(ki ni osnovna plača, to je sedaj
               predlog predlagatelja, pa vendarle je to nek podatek)</stage> ena proti deset, približno.
               Predlog zakona, kot je predlagan, bi to razmerje postavil na ena proti šest.</p>
               <p>Naslednja zadeva, ki ni nepomembna in jo je gospod Božič, predstavnik Ministrstva za
               finance, omenil, to bi seveda pomenilo hud pritisk na dvig plač v javnem sektorju. Vi
               veste, da so pri nas pogajanja o odpravi anomalij nad 26. plačnim razredom. Mi smo s
               tem, ko smo do 26. plačnega razreda odpravo anomalij zaključili, kar pomeni, da smo
               približno 62 tisoč zaposlenim v javnem sektorju, tudi tistim z najnižjimi plačami, so
               se te plače dvignile, tudi zato je prejemnikov minimalne plače manj. S tem, ko bi
               morali ohranjati razmerja, ko bi bil ta pritisk hud, bi to pomenilo tudi, da bi na
               široko odprli vrata v pogajalskem procesu dvigu osnovnih plač. Torej, vrednosti
               plačnih razredov, pri čemer seveda že en procent, en procent, kar veste, da na ravni
               posameznega javnega uslužbenca ne pomeni prav veliko, en procent v masi pa pomeni več
               kot 40 milijonov. Skratka, zgolj opozoriti bi želeli na to, da nas čaka zelo težko
               obdobje. Mi imamo zaveze iz dogovora, sklenjenega s sindikati, ki jih bo seveda treba
               spoštovati, ne glede na to, katera vlada bo in kako se bodo volitve obrnile, in je
               prav, da imamo pred očmi vse te številke.</p>
               <p>In zadnja stvar, na katero bi želel opozoriti, je sproščanje varčevalnih ukrepov.
               Temu mi ne moremo uiti. Prav je, da se ti ukrepi sproščajo. Mi vemo, da smo takrat,
               ko je bila Slovenija zadeta s hudo krizo in se je ta vlekla od leta 2009 naprej, smo
               sprejeli kar nekaj varčevalnih ukrepov na področju stroškov dela v javnem sektorju.
               Ti ukrepi se zdaj sproščajo. Tako, kar se tiče napredovanja, plačna lestvica se je
               tudi že sprostila, sedaj imamo aktualni ukrep še v zvezi z delovno uspešnostjo, ki bo
               veljal še do konca leta 2018. Skratka, vse to bo samo po sebi že prispevalo k temu,
               da se bo masa plač v javnem sektorju morala dvigniti, pri čemer  pa že sedanji podatki kažejo, da je ta
               rast mase plač, in ne samo mase plač, namreč, ko govorimo o plačah posameznikov, bi
               seveda lahko nekateri rekli: <q>»Saj, masa plač nas pa ne zanima, to je stvar države,
               Vlade.«</q> Ampak tudi povprečna plača se dviguje in to kar krepko. Tako da bi to svoje
               izvajanje sklenil s tem, no, zgolj z opozorilom, da ti podatki kažejo, da bo zelo,
               zelo težko ustaviti rast mase plač, kar pa seveda v kontekstu še vedno izjemno
               pomembnega cilja zasledovanja konsolidacije javnih financ lahko v prihodnje
               predstavlja velik problem.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-50-2017-11-24.sp21">

               <speaker>PODPREDSEDNICA DR. JASNA MURGEL:</speaker>

               <p>Najlepša hvala.</p>
               <p>Svoje stališče glede predloga zakona bo predstavil tudi gospod Goran Lukić iz
               Delavske svetovalnice.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp22">

               <speaker>GORAN LUKIĆ:</speaker>

               <p>Ja, hvala za besedo.</p>
               <p>To je zelo dobro, da se vedno znova kaj naučimo, tako da sem se danes naučil, da je v
               bistvu MSP test dosegljiv preko aplikacije MGRT-ja. Jaz bom govoril predvsem iz
               vidika testa RŽ, realnega življenja, in sicer na vidiku praktičnih življenjskih
               zgodb, na vidiku posameznih sektorjev in na vidiku tega, kar se zdaj dogaja s temi
               delavci v teh sektorjih, ki so zdaj obremenjeni s takšnimi plačami, pa ne obremenjeni
               iz vidika stroškov dela, kot recimo delodajalci govorijo, ampak iz vidika
               življenjskih stroškov, ko si s tako plačo preprosto ne morejo privoščiti nič več kot
               golo preživetje.</p>
               <p>Prva stvar … Gostinstvo. Najnižja osnovna plača v gostinstvu je 474,30 evrov.
               Zanimivo, mislim, ko sem danes bral recimo malo te zadnje klipinge in tekste, je bilo
               tudi zapisano s strani predstavnikov Turistične gostinske zbornice, da plač niso
               popravljali vsaj 5 let v gostinstvu in da so slabo plačani turistični delavci ena
               velikih in dolgotrajnih težav razvoja slovenskega turizma. Preprosto teh podpornih
               kadrov, kot recimo temu rečemo malce bolj strokovno ali pa tudi ne, pač <q>»kelnarji«</q>,
               sobarice, karkoli že, preprosto tega kadra ni. Zakaj ni? Vsi vemo zakaj. Zaradi tega,
               ker plača ni tista, ki je ravno vabljiva. Najnižja osnovna plača, še enkrat govorim,
               je po zadnjih podatkih, to je 2016 od 1. 1. naprej, prvi tarifni <stage>(?)</stage> razred 474,30
               evrov. No, in zanimivo je, da potem predstavniki Turistične gostinske zbornice
               govorijo: <q>»Ja, treba je nekaj narediti.«</q> Zakaj? Zato, ker preprosto ni kadra in vsi
               delodajalci govorijo, da bodo to reševali na takšen način, da bi raje uvozili kader
               iz tujine. Ja, seveda, absolutno tukaj ne nasprotujemo temu zaposlovanju tujcev,
               ampak da se pa potem to beži iz glavne debate najnižjih osnovnih plač, to pa je potem
               težava. Tako da tukaj imam recimo primer gostinstva.</p>
               <p>Druga zgodba, aktualna zgodba – trgovina. Osnovna bruto postavka, recimo, po
               podatkih, ki so jih pridobili, se opravičujem, moram citirati Finance, za delo med
               tednom za prodajalca v Merkurju znaša… Pardon, iz Mercatorja, ja. Osnovna bruto
               postavka za delo med tednom za prodajalca znaša 3,9 evra. Potem, recimo, če pogledamo
               podatek, ki je malce starejši – primerjava študentske postavke in pa postavke iz
               Merkurja. Trgovka v Merkurju dobi 3,4 evra bruto, plačilo za strežbo v McDonald'su je
               pa od 4,9 do 5,5 evra. Toliko o tem, kakšna je današnja plačna politika. Jaz vem, da
               tukaj danes ne bomo vsega rešili, ampak sem pa dolžen izpostaviti, kakšne pa so
               težave pri današnji plačni politiki.</p>
               <p>Govorimo, recimo, naprej o problematiki pomanjkanja kadra. Mislim, da je ravno danes
               izšel en članek, mislim, da v časopisu, no, saj ne bom kakšnega časopisa reklamiral,
               saj je vseeno. Važen je tale citat: <q>»Sekretar regijske organizacije sindikata SKEI je
               dejal, da v Mariboru in regiji zaman iščejo nekaj sto delavcev v panogi kovinske
               predelovalne industrije in storitev.«</q> In kaj jim vedno znova govori ta sekretar, tem
               delodajalcem, ko jokajo, da ni dela? <q>»Ja, dvignite plače.«</q> To je enostavno,
               preprosto. Ampak tukaj se pa potem konča dobra volja delodajalcev.</p>
               <p>Veste, kam pač pes taco moli. Tukaj so recimo tri dejavnosti, ki sem jih izpostavil.
               Če naj še bolj konkretno … Recimo, Pošta Slovenija ima ogromne težave, da zaposluje
               kader – pismonoše, raznašalce,… Recimo, primer, v tem trenutku je na oglasni deski
               Zavoda za zaposlovanje obešen oglas. Iščejo 30 poštarjev za področje Ljubljane,
               mislim da, za širšo okolico, Kočevje, iščejo 10 poštarjev  na območju Kranja in pa tukaj zraven imam pa cel
               špeh oglasov na študentskih servisih, ko jih iščejo recimo raznašalce, recimo primer
               raznašalci raznos pošte za dlje časa, to bi bilo recimo zanimivo za inšpektorje,
               recimo primer Trebnje, Dolenjska, Savinjska recimo, tam je po dogovoru sicer, potem
               je Krško. Skratka, ogromno iščejo študentov. Recimo spet težava je prenizke plače.
               Skratka kronično pomanjkanje kadra, vsi govorijo pač o tem, da ni ustreznega kadra,
               ni kadrov recimo v kovinski industriji, ni kadra v gostinski industriji, ni kadra v
               storitveni industriji, hkrati pa se nočejo soočiti s tem, da so pač plače tiste, ki
               so problem. In če nadaljujemo zgodbo, recimo to pa tu zagotovo moram izpostaviti, in
               sicer zgodba recimo v javnem sektorju, podpornega kadra, primer recimo konkretno
               primer perica v enem izmed domov za starejše, pokaže plačno listo, perica z 10.
               plačnim razredom v pralnici je pripadlo 626 evrov bruto. Po 30 letih delovne dobe. Po
               30 let delovne dobe dobi torej 626 evrov bruto ali 462 evrov neto plače.</p>
               <p>Torej zdaj pa tisto kar bi seveda izpostavil je pa naslednja stvar, ki mogoče tukaj v
               vseh teh debatah ni bila izpostavljena. Glejte, mi govorimo o konkretnih plačnih
               skupinah s katerimi se konkretni ljudje, to so večino pač nižje plačani tarifni
               razredi oziroma to so pač nižji tarifni razredi, nižje plačne skupine, to so podporni
               kadri kot recimo kot govorimo v javnem sektorju čistilke, to so recimo perice in tako
               naprej, kuhinjske pomočnice. Zdaj pa recimo ena stvar, ki jo v bistvu moram
               izpostaviti – to so delavci, ki se izrabljajo. To so delavci, ki sploh ne bodo
               dočakali minimalne plače za časa svojega delovnega aktivnega življenja. Po večini
               oziroma na žalost dostikrat. Ramenski sklepi gredo, členki gredo, rutinsko delo
               povzroča izrabo sklepov, rutinsko delo povzroča pač recimo kar naprej rutinsko
               dvigovanje bremen povzroča recimo negativno <stage>/ nerazumljivo/</stage>. Kaj se zgodi? Ti delavci
               se izrabijo. In ti delavci v najnižjih plačnih skupinah, ki sanjajo o tem, da dobijo
               minimalno enko, tega ne bodo dočakali. Zaradi tega, ker jih bo prehitela odločba
               invalidske <stage>(?)</stage> komisije. Ti delavci bodo prej postali invalidi kot bodo dočakali
               očitno glede na današnjo debato na podlagi fiskalnih okvirjev in ne vem kaj, da bodo
               dočakali ustrezno minimalno plačo. To je dejstvo.</p>
               <p>Še ena stvar, ki je pa dodatno obremenjujoča, je pa ta, da s pomanjkanjem kadra te
               iste kuhinjske pomočnice, te iste perice, bodo dodatno obremenjene. Njihovo slabo
               zdravstveno stanje se bo še pospešilo in bo še več invalidov in bodo še prej šli
               oziroma bodo šli prej delodajalci ugotavljati, da za te delavce ni zaposlitve in bodo
               še prišli na zavod za zaposlovanje. Ti isti delavci. To moram povedati, zaradi tega,
               ker to je vse povezano. Ti delavci se dobesedno fizično, psihično izrabljajo. Te iste
               plačne skupine o katerih mi danes govorimo, da preprosto za njih se opravičujemo kot
               razumem ni denarja, da se jim zagotovi ustrezno plačo, ki bi bila, poudarjam tukaj
               kot recimo je predlog, najmanj na nivoju minimalnih življenjskih stroškov. Torej
               osnovna, najnižja plača.</p>
               <p>Ko pa smo že pri tem, tukaj moram pa povedati zelo jasno, Ministrstvo za delo
               manipulira. Pika. Zakaj manipulira? 2010, 23. februarja je začela veljati sprememba
               Zakona o minimalni plači na podlagi katere se je dvignila minimalna plača na znesek
               562 evrov neto. To je v bistvu tudi zapisano recimo ne vem, v mnenju pri predlogu
               Zakona o spremembah Zakona o minimalni plači v katerem recimo piše, da minimalna
               plača se je z zakonom po višini v neto znesku uskladila z vrednostjo košarice
               minimalnih življenjskih potrebščin. To je v gradivu, ki ste ga vi dobili. Zdaj pa bi
               lepo prosil predlagatelja … Pardon, ne predlagatelja, ampak predstavnika Ministrstva
               za delo, če mi lahko razloži eno stvar. In sicer, iz 2009 raziskava minimalnih
               življenjskih stroškov, ki jo je opravila Nada Stropnik s svojo ekipo in še tudi za
               ekonomske raziskave, na strani 6 piše: <q>»Pridemo do ocene minimalnih življenjskih
               stroškov v aprilu 2009 v višini 606,32 evra.«</q> Ne 562 evrov neto, 606,32 evra neto.
               Kakšna metodologija na podlagi tega? 606, 32 evra so prišli na podlagi 40 %
               gospodinjstev vse življenjske potrebščine. Ampak glej ga zlomka, uporabili so
               varianto 2, torej ne varianto 1, ampak varianto 2. V varianti 2 je pa 562 evrov, kar
               je pa 20 % gospodinjstev vse življenjske potrebščine.  Torej kaj so minimalni stroški? Naj mi kdo
               pove. A je 613 evrov izračun na podlagi 40 % gospodinjstev ali na podlagi 20 %
               gospodinjstev? Jaz lahko nadaljujem s to zgodbo naprej pri določitvi minimalnega
               osebnega dohodka, ampak to ni stvar zdaj te debate, ker je stvar drugega zakona.
               Ampak še enkrat poudarjam, bodimo zelo jasni pri tem kaj so minimalni stroški, če pa
               potegnem pod črto, jaz sem vam dolžan to povedati kaj se dogaja s temi delavci. Če se
               ustrezno ne spremeni plačna politika z določitvijo ustrezne višine najnižje osnovne
               plače v skladu kot je tukaj tudi bilo predlagano s strani predlagatelja zakona, bomo
               imeli delavce, ki si to najbolj zaslužijo, ravno takšno spremembo kot jo predlaga
               predlagatelj, ampak če to ne bo sprejeto, bodo šli najprej na žalost na Zavod za
               zaposlovanje, ker jim delodajalec zaradi njihovih omejitev, zaradi njihovih delovnih
               pogojev, domnevno ne bo mogel zagotoviti dela in ti delavci, ponavljam še enkrat,
               bodo na Zavodu za zaposlovanje in bodo sanjali o ustreznem dvigu minimalne plače
               najnižje osnovne plače. Da ne govorimo o teh, ki že zdaj garajo po 30 let kot perice
               pa govorijo kako za vraga, mi naj kdo razloži kako imam lahko 620 evrov bruto plače.
               Dajte lepo prosim razložiti meni kaj naj jaz povem tej delavki. Lepo prosim, ker meni
               ni jasno. Jaz ne morem njej razlagati o fiskalnem pravilu. To upam, da me razumete.
               Ne morem ji razlagati o MSP testu. To upam, da me tudi razumete. Kaj naj tej delavki
               povem? To ni zdaj stvar jaz bi rekel samo socialnega dolga, to je stvar javnega
               interesa.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp23">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Ker se nihče od vabljenih ni več prijavil, da poda svoje stališče, prehajamo na
               razpravo poslancev.</p>
               <p>Najprej se je prijavil predlagatelj.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp24">

               <speaker>LUKA MESEC (PS Levica):</speaker>

               <p>Hvala.</p>
               <p>V bistvu bom kar tukaj nadaljeval kjer je Goran Lukič zaključil. Tudi jaz sem opazil,
               da se je zdaj ta debata zelo zbirokratizirala. Govorimo o proizvodni vrzeli pa o
               fiskalnem pravilu pa fiskalnem okviru pa pregrevanju gospodarstva in tako naprej.
               Glejte, to so pač termini in okviri, ki si jih je ta Vlada, več ali manj se vsi
               dotikajo fiskalnega pravila, sama postavila. Torej, če je to problem, jih lahko tudi
               politično pač spremenimo oziroma upoštevamo tako ali drugače. Kar je bistveno tukaj
               je pa, poleg tega kar je Goran govoril, da ljudje garajo po 30 let in več in ne
               pridejo niti do minimalne plače, je pa to, da obstajajo v nam bližnji soseščini
               države, kjer se da očitno bolje živeti kot v Sloveniji. To pač ljudje vedo. Če
               pogledate statistike izseljevanja zadnja leta, boste videli, da smo že 5 let po
               izselitvah letno nad številko 5 tisoč, v lanskem letu je dosegla celo 8 tisoč, se
               pravi se je progresivno povečuje število izseljenih in bolj ko bo pač Vlada in
               gospodarstvo stiskaško, več bo teh ljudi. Tudi jasno je kam gredo. Gredo v Nemčijo in
               Avstrijo, ker so tam plače višje, življenjski pogoji boljši. Če se nekdo želi pač
               seliti v Ljubljano bo imel nizko oziroma recimo temu plačo verjetno v začetku pod
               tisoč evrov, najemnino pa enako visoko kot na Dunaju, kjer je plača enkrat višja.
               Tako da, ko se pogovarjamo v tem Državnem zboru ali pa, ne vem, o minimalni plači,
               smo po navadi obtoženi populizma, ko se pogovarjamo po drugi strani o tem kje bomo za
               kapital spustili kakšne davke, se pa dela, da so pa ti predlagatelji razumni in tako
               naprej. Ampak mislim, da se jih je treba pač ob tej mednarodni konkurenčnosti, ki bi
               jo rada pač Vlada imela, se pravi, da bomo imeli čim nižje stroške dela in da bomo
               mamljivi kapital, treba začeti pred oči postavljati tudi to. Za ljudi izhodi danes
               obstajajo in če ne bomo zagotovili možnosti za dostojno življenje v tej državi, bo
               naša prihodnost takšna kot v kakšni Litvi, kjer sem zadnjič bral, da obstaja že taka
               nacionalna šala, da čakajo dan, ko bo zadnji Litvanec upihnil svečo na letališču
               preden bo odletel nekam v tujino. Ta država je nekoč veljala za baltskega tigra.
                   Se pravi za nekako
               model tranzicije po kateri naj bi se zgledovali. Upam, da Slovenija ne gre po tej
               poti. V katero smer bo zavila Slovenija se pa odločamo ravno s takimi predlogi kot je
               ta.</p>
            </sp>
            <sp xml:id="SDT7-OZDDSZII-redna-50-2017-11-24.sp25">

               <speaker>PODPREDSEDNICA DR. JASNA MURGEL:</speaker>

               <p>Besedo ima kolegica poslanka Marinka Levičar.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp26">

               <speaker>MARINKA LEVIČAR (PS DeSUS):</speaker>

               <p>Hvala lepa predsedujoča za besedo.</p>
               <p>Lep pozdrav vabljenim in kolegicam in kolegom!</p>
               <p>Ja, tako jaz mislim, to je res te minimalne plače v Sloveniji so res hud problem in
               po mojem osebnem mnenju bi morali ta problem rešiti plače v Sloveniji bi morale biti
               višje, vse, ne samo najnižje. Tako da, ne vem kje bo tista prava rešitev, kjer bomo
               našli v bistvu soglasje med socialnimi partnerji, predvsem delodajalci in sindikati.
               Jaz razumem ene in druge. Predvsem razumem majhne delodajalce, tiste espeje in pa
               deooje z majhnim številom zaposlenih, ki se komaj preživljajo, ki dobavijo minimalno
               plačo zato, da sploh lahko obstajajo, ker ne morejo delavcem več dati, ker ne
               ustvarjajo več, ampak tudi ta delovna mesta so pomembna v Sloveniji. Po drugi strani
               pa so delodajalci, ki bi lahko bistveno povečali plače. To so tisti veliki
               delodajalci, kot jih je omenjal Goran, na primer PTT, za poštarje recimo gremo ali pa
               še veliko je takih. Skratka, v Sloveniji bi se morali tega problema lotevati bolj
               kompleksno.</p>
               <p>Stroški dela. Stroški dela so vsi opozarjajo previsoki v Sloveniji. Pa ne vem, če smo
               dosti naredili na tem področju. Moj predlog je, veliko sem razmišljala o tem,
               obdavčitev najnižjih plač. Tukaj je kolega iz finančnega ministrstva, da se je
               prispevna stopnja oziroma ta dohodninska lestvica za najnižje malo znižala, in sicer
               za 1 % točko. Mislim, da je še vedno na 16 %. Ali je na 15 %? Ne vem, za eno odstotno
               točko se je znižala. Ampak to je premajhno znižanje. Če bi se začeli pogovarjati o
               višjem znižanju oziroma o sploh neobdavčitvi teh najnižjih prejemkov, mislim, da bi
               takoj dosegli soglasje med socialnimi partnerji med ostalima dvema – to je med
               delodajalci in sindikati. Potem nobeden več ne bi imel težav, ker bi to država
               prevzela na svoje breme. Zvišale bi se s tem te najnižje plače za toliko kot bi to
               razbremenitev dali, morda tudi za vseh 16 %, če gledamo na to, da so najnižji
               prejemki obdavčeni s 16% davčno lestvico. Na državnem nivoju na finančnem ministrstvu
               pa bi lahko izračunali kaj to pomeni za državo. Mislim, da za državo ne bi smel to
               biti nikakor ne prevelik strošek oziroma prevelik izpad dohodkov za proračun.</p>
               <p>Vsega tega nimamo, govorimo o padcu plačnih razmerij. Ja jaz se strinjam s tem.
               Plačna razmerja se bodo porušila, predvsem za tiste delavce, ki so zdaj tam nekje
               srednja izobrazba pa tako nekje tisti. Malo nad povprečjem. Potem bodo minimalne
               plače take kot plače tistih delavcev, ne vem, mogoče že s srednjo, višjo izobrazbo,
               ki delajo bolj zahtevna dela, ker vemo, da so vse plače premajhne. Jaz bi pozvala v
               zvezi s tem na ta tehtni premislek, predvsem na to, da se država odpove obdavčitvi
               najnižjih plač.</p>
               <p>Pa še kolega oziroma gospod, ki sedi nasproti mene iz javne uprave. Plačna razmerja v
               javni upravi je povedal, da so sedaj napredovanja sproščena, da tudi to pomeni nekako
               dvigovanje plač v javni upravi. Vendar, kam pa naj napreduje delavec z najnižjo
               izobrazbo? Kako bo napredovala snažilka? Ali bo zdaj snažilka 2, snažilka 3 pa
               snažilka 1? Ali pa kako bo napredovala perica v domovih za starejše. Je spet 1, 2, 3?
               Ne vem.  Perica je
               perica. Delo je naporno in težko ali pa snažilka, tako kot je gospod Goran opozarjal.
               Tako da jaz mislim, da v javni upravi ni najhujši problem ampak tisti res v sektorju,
               gospodarskem sektorju. Pa tudi v javnem za te najnižje je to velik problem. Nimajo
               kam napredovati. Ta sprostitev napredovanj, ki jo naj bi prinesla ta sprostitev ZUJF
               tem najnižjim ne more nič prinesti. Tako je moje mnenje. Vsekakor pa mislim, da bi se
               najnižje plače oziroma tudi s tem povezane najnižje pokojnine morale dvigniti in se
               bodo dvignile, če bodo plače bolj ustrezne in višje.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp27">

               <speaker>PODPREDSEDNICA DR. JASNA MURGEL:</speaker>

               <p>Besedo ima kolega Miha Kordiš.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp28">

               <speaker>MIHA KORDIŠ (PS Levica):</speaker>

               <p>Hvala za besedo predsedujoča.</p>
               <p>Se bom najprej odzval nas izvajanje kolegice Levičar. V svoji razpravi je začela s
               tem, da imamo pri nas previsoke stroške dela. Jaz ne vem od kje je to prišlo, ampak
               vsi podatki, vse statistike govorijo prav nasprotno. Če so stroški dela pri nas
               previsoki, zakaj se potem naši delavci selijo v tujino, sosednje države in tam dobijo
               še enkrat višjo plačo in za vsaj še enkrat večje stroške dela? Kako je potem to
               možno, če so pri nas ti stroški dela menda tako zelo visoki, da bremzajo
               gospodarstvo? In naprej, če imamo res previsoke stroške dela, zakaj smo potem soočeni
               s praktično rekordno gospodarsko rastjo in rekordnim izvozom? Mislim, vemo, da našo
               gospodarsko rast poganja izvoz, to pomeni, da konkurenčno tekmo smo dobili, žal, žal
               na plečih, na plečih tistih z najnižjimi plačami, z revnimi zaposlenimi. Teh na
               minimalcu, ki jih pač probamo danes reševati. Ni se kapital rekonfiguriral na način
               višje tehnološke prodornosti pa večje ustvarjalnosti, za konkurenčnost se je pobralo
               delavcem njihovo kupno moč in pravičen zaslužek, razlika, ki se pa zdaj v gospodarski
               rasti ustvarja, se pa ne pretaplja v žepe tistih, ki to ustvarjajo, torej delavk in
               delavcev na minimalni plači.</p>
               <p>Zdaj opcije zviševanja plač z davčnimi razbremenitvami, mislim kolegico iz Desusa, ki
               to zatrjuje, lahko vprašam kdo bo pa financiral socialno državo? Kdo bo pa financiral
               penzione? Ja a ne, mislim na način kot mi zadeve predlagamo, da profitira tako
               socialna država kot delavski razred. Na račun kapitala. Kar je edino socialno
               pravično.</p>
               <p>Če grem naprej, da povzamem kaj mi pravzaprav zahtevamo. Zahtevamo dvig minimalne
               plače na raven, ki bo preprečevala revščino med zaposlenimi. Naprej to zahtevo
               nadgrajujemo s tem, da nobena osnovna plača v naši državi ne bi bila nižja od
               minimalne plače. Po našem predlogu bi se delavcem vsi dodatki izplačevali kot dodatki
               na minimalno plačo, ne pa kot razlika do minimalne plače. Tukaj govorimo o geslu enka
               je minimalka, ker kot smo slišali danes že na odboru, imamo panoge, imamo pogodbe,
               kjer je osnovna plača pod ravnjo minimalne plače in šele z dodatki nek delavec raven
               minimalne plače doseže. Kar je seveda skrajno krivično. Da nekomu zvišajo plačo se ti
               dodatki priznajo na njegovo osnovo, delavcu na minimalcu pa ne.</p>
               <p>Komu je ta predlog v interesu, da vemo natančno o čem se pravzaprav pogovarjamo in
               koga tangiramo? V prvi vrsti je tukaj 120 tisoč delavcev z najnižjimi plačami v naši
               državi. Malo so razporejeni v javnem sektorju, nekaj jih je v zasebnem sektorju,
               negovalka v domovih za starejše, bolničarji v bolnišnicah, v zasebnem sektorju tu
               prednjačijo industrijski delavci pa delavci v gostinstvu, gradbeništvu, trgovinski
               panogi in tako naprej. To so vsi de facto revni zaposleni.  Učinki dviga in redefinicije minimalne
               plače pa bi posredno koristili tudi vsem ostalim zaposlenim, tudi prekarnim delavcem
               navsezadnje, zaradi tega, ker bi podčrtali njihove zahteve za višje plače in boljše
               pogoje dela. Minimalna plača tukaj funkcionira kot tisto plačno sidro na katerega se
               potem ravna preostala plačna politika navzgor in seveda bi se učinki dviga minimalnih
               plač prelevili tudi na vse ostale plače.</p>
               <p>Naprej so tu brezposelni pa tisti, ki so trajno nezmožni za delo. Smo … Levica je v
               tem Državnem zboru, koliko? Dobre tri leta. Večkrat smo predlagali dvig minimalnih,
               denarne socialne pomoči, pa je bil vedno večni izgovor Ministrstvo za delo, da ne,
               tega pa res ne moremo narediti, ker potem bi bila razlika do minimalne plače
               premajhna, čeprav nizke minimalne plače ne krijejo niti minimalnih življenjskih
               stroškov.</p>
               <p>Naslednja izmed instanc, ki bi bila v plusu s tem predlogom, je socialna država. Z
               dvigom minimalne plače bi narasli prihodki v proračun, prihodki v pokojninsko in
               zdravstveno blagajno, tako da je pod črto ta predlog ne predstavlja na ravni države
               minusa ampak plus, ca 10 milijonov plusa, kljub temu, da bi se dvignile plače tudi za
               nekaj 10 tisoč zaposlenih, ki so na minimalcu znotraj javnega sektorja. Izpostavljeno
               je bilo drobno gospodarstvo in njegova konkurenčnost. Tudi drobnemu gospodarstvu bi
               ta predlog koristil, čeprav se to mogoče ne vidi na prvi pogled. Pač če dvignemo te
               najnižje dohodke, torej dohodke zaposlenih, ki so zdaj efektivno revni, zaposleni se
               poveča naša kupna moč. In to pomeni, da se poveča potreba po storitvah, dobrinah in
               tako naprej, kar pravzaprav krepi drobni sektor, brez, da bi se hkrati siromašilo
               socialno državo za strategijo zniževanja davkov. Torej na strani povpraševanja
               zagotovimo nek breeding space, manevrski prostor za drobno gospodarstvo na katerem
               lahko dela na socialno pravičen način.</p>
               <p>Ob tem pa ne smemo pozabiti še na razvoj. Kamor se pelje našo državo, vsaj zadnjih
               15, 10 let je konkurenčna tekma do dna. Nekaj takega, to je približno podobna
               strategija, kot jo obirajo Višegrajske države. Torej socialni dumping, okoljski
               dumping, plačni dumping, zato, da se privabi umazan tuj kapital sem, ki odpira
               delovna mesta s praviloma nižjo dodano vrednostjo in seveda tudi nižjimi plačami. V
               Levici pa zagovarjamo ravno nasprotno in dvig minimalne plače bi pomenil, da
               prisilimo tukajšnji kapital ali pa delodajalce, če želite, da začno svojo
               konkurenčnost graditi na tehnološki prebojnosti, ne pa na socialnem plačnem in
               okoljskem dumpingu in kar je seveda družbeno pozitivno, če tega, da prinaša s seboj
               večjo dodano vrednost, niti ne omenjam. Ker trenutno se naše gospodarstvo kalibrira
               kot globalni podizvajalec, natančneje nemški podizvajalec in seveda nam potem dodana
               vrednost odteka v zahodne koncerne, na mesto, da bi ostajal tukaj doma in se
               realizirala v končnih proizvodih.</p>
               <p>Kar se tiče okoliščin za dvig najnižjih plač, lahko rečem samo, da so idealne. Imamo
               visoko gospodarsko rast, obeti so, da se bo ta gospodarska rast še nadaljevala. Imamo
               visok presežek v menjavi s tujino, ki sem ga prej že omenil in imamo zelo nizko
               inflacijo, če kdaj, potem zdaj, da se gospodarska rast prelije v višji standard
               zaposlenih. Seveda najprej tistih, ki imajo najslabše plače in ki so efektivno revni
               zaposleni. Način, kako bomo to naredili je, da dvignemo minimalno plačo, se pravi to
               kar predlagamo.</p>
               <p>V bistvu predlagamo novo formo za določitev minimalne plače, ki bo podlaga za trajen
               dvig minimalnih plač na raven za zagotavljanje dostojnega dela. Se pravi, da je
               minimalka vsak 20 % višja od minimalnih življenjskih stroškov. Zdaj to ni naša neka
               arbitrarna odločitev zakaj bi, zakaj zagovarjamo ta ukrep in zakaj zagovarjamo takšne
               procente, ampak zelo premišljena, ker s tem zagotovimo, da plača za polni delovni čas
                   ne pokrije samo
               najnujnejših življenjskih stroškov, ampak doda delavcu še tisti neki presežek nad
               minimalnimi življenjskimi stroški, ker ga lahko zaposleni ali privarčuje ali pa
               porabi za kakšne nakupe, ki niso nujni skratka za nekaj, kar si človek, ki dela osem
               ur na dan zagotovo pač zasluži.</p>
               <p>V Levici smo odločno na poziciji, da mora država vsem prebivalcem - upokojencem,
               invalidom, trajno brezposelnim - že tako zagotoviti dohodek, ki pokrije te minimalne
               življenjske stroške. Tisti, ki pošteno dela osem ur na dan bi si pa moral zaslužiti
               več kot goli minimum. To, kar je sedaj minimalna plača dobrih 600 evrov neto je goli
               minimum oziroma še malo manj kot goli minimum.</p>
               <p>Drugi del našega predloga se nanaša na osnovne plače in kolektivne pogodbe, se pravi,
               princip enka je minimalka, ki sem ga že prej omenil. Konkretno, da po letu 2019
               nobena osnovna plača v kolektivnih pogodbah ni več nižja od minimalne plače in da se
               odpravi diskriminacija delavcev z najnižjimi osnovnimi plačami. Ker imamo razmere,
               situacije danes, ko nekaj tisoč ljudi dela v težkih pogojih dela, na te pogoje
               prejema dodatek za delovno dobo, napreduje v plačne razrede, potem pa na koncu meseca
               dobi isto plačo kot, če teh dodatkov ne bi imel, zaradi tega, ker je njegova osnovna
               plača pač toliko nižja od minimalne plače. Rad bi slišal nekoga, ki našemu predlogu
               nasprotuje ali pa se kakorkoli <stage>/ nerazumljivo/</stage>, ki mi bo pokazal kako je to fer. Kako
               je to fer, da ti delaš petek svetek v težkih pogojih, opravičen si do dodatkov, te
               dodatki pa se nikjer na plači ne poznajo? Naj mi nekdo pove kako je to fer? O
               impulzu, ki ga dvig minimalne plače predstavlja za dvig ostalih plače sem pa že tako
               govoril in jasno je pač to ukrep, ki bi koristil vsem zaposlenim, hkrati bi pa krepil
               tudi socialno državo.</p>
               <p>Ekonomsko vzeto dvig minimalne plače na 700 evrov v letu 2019 pride prav <stage>/
               nerazumljivo/</stage> 30 tisoč zaposlenim v javnem sektorju s plačo nižjo od 941 evrov bruto
               za dodatne javne izdatke v višini 40 milijonov evrov, ampak hkrati bi porasli
               prihodki od dohodnine in socialnih prispevkov za 50 milijonov evrov. Se pravi iz
               vidika javnega sektorja je to poteza, ki se mu finančno izplača. Te razlike je za
               približno 10 milijonov evrov.</p>
               <p>Naprej. Ta dvig bi koristil tudi 91 tisoč 500 zaposlenim v zasebnem sektorju s plačo,
               ki je nižja od tega 941 evrov bruto kolikor znaša sedaj.</p>
               <p>Kar se tiče izvedljivosti tega. Ja, izdatki zasebnega sektorja bi se povečalo za 121
               milijonov evrov, ampak s tem ni prav nič narobe. Lani, samo lani, so imela slovenska
               podjetja za 3,2 milijarde evrov čistega dobička. V deležu tega dobička mi predlagamo
               dvig mase za slabe 4 %. To ni nič. Sem edini, ki ima lahko s tem problem, mislim
               edini razlog, zaradi katerega ima lahko kdo s tem probleme? Goli čisti pohlep in
               čisto nič drugega.</p>
               <p>Še drugi podatek, ki to podčrtuje. Prav tako lani so stroški dela v zasebnem sektorju
               znašali v masi 12,2 milijarde evrov. Iz vidika tega naš predlog predvideva povečanje
               stroškov dela za manj kot 1 %. Naj mi pove nekdo, pokaže konkretno praktično ne s
               floskulami kako bi ta 1 % negativno vplival na konkurenčnost ali zaposlenost, tako
               konkretno? Tukaj vladni branilci obstoječega stanja zatrjujejo, da nismo na mizo
               prinesli nobenih analiz in sedaj bi pa jaz rad slišal analizo od njih,  konkretno, ne floskule. In
               mimogrede še na to temo, smo meli na mizi predlog to že dvakrat, da se zniža
               dohodnina za najboljše plače v tej državi, a mislite, da smo takrat dobili
               kakršnokoli analizo na mizo? Nismo, nismo, prišli so predstavniki Vlade v parlament,
               razlagal kako dajmo to narediti, da nam inženirji ne bodo bežali in to je bilo to, to
               je bila utemeljitev Vladnega predloga. Pozabimo na dejstvo, da pri nas za 10 %
               najvišjih plač ne prejemajo niti inženirji, ampak, da so to pač politiki, menedžerji
               in tako naprej, inženirji nam pa bežijo v tujino, zakaj? Ker nočejo pri nas delati za
               minimalno plačo, ne zato, ker bi bila njihova plača 2000 in nekaj evrov in preveč
               obdavčena.</p>
               <p>Naprej, predstavnik Ministrstva za javno upravo je rekel, da smo z vpeljavo tega
               enotnega plačnega sistema v javnem sektorju postavili plačna razmerja na 1 proti 10
               leta 2008, sem to prav razumel? In, da z našim predlogom bi tukaj prišlo do
               kompresije, 1 proti 6. Pač to je nekaj kar lahko samo pozdravljamo, to pomeni več
               enakosti oziroma še korak naprej, to je še celo premalo enakosti, kar se socialisti
               zavzemamo je v javnem sektorju omejitev plačnih razmerij na 1 proti 5. In nihče mi ne
               bo pokazal, dokazal, ker je to pač nemogoče, da je en človek desetkrat bolj
               produktiven od drugega človeka, ne gre, ni, ni. Bilo je tudi govora dodatno o
               konkurenčnosti, tukaj bi rad izpostavil kar se tiče pač samega, pardon, o
               konkurenčnosti na način, da ja saj se bodo plače dvignile zaradi tega, ker itak
               počasi naš trg delovne sile zgleda tako, da te delovne sile manjka in, da so zaradi
               tega delodajalci prisiljeni ponujati v ponudbo višjih plač, <q>»figo freško, figo
               freško«</q>, to je neoliberalna ideologija, ki pač ne zdrži, kaj se nam dogaja? Slovenski
               kapital, naši delodajalci uvažajo nizko kvalificirano delovno silo iz juga, medtem,
               ko visoko kvalificirana delovna sila beži v tujino, v Nemčijo, v Avstrijo, mogoče v
               Italijo, to se nam zdaj dogaja, ne da bi dejansko plače zares šle gor tako kot bi
               morale iti, ne preprosto se uvozi ljudi od drugod. Kolega Lukič je prej govoril o
               pošti Slovenije pa o njenih oglasih za delo, če se ne motim je pošta Slovenije iskala
               svoje poštarje tudi v Srbiji, ali imam prav? Ja. So bile to informacije, ki smo jih
               lahko dobili iz medijev, to se dogaja, ne, da grejo pač plače gor in minimalna plača
               bo šla gor samo pod pogojem, da bo politika ukrepala in to stišala skozi
               parlamentarni mlin. Lahko smo slišali o inštrumentih socialnega dialoga s strani
               predstavnika državnega sveta, ki je zelo lepo in pošteno povedal, da so socialni
               dialog v primeru minimalne plače ne dela, da se že par let na ESS na to temo nič ne
               premakne. Edina družbena instanca, ki to lahko preseka je politika, mi kolegice in
               kolegi na tem odboru pa, če tukaj predlog sprejmemo potem še naprej na plenarnem
               zasedanju Državnega zbora in mislim, da bi bilo nekaj takega več kot upravičeno. Med
               leti 2015 in 2016 kolikor imamo podatke se je čisti dobiček povečal za 70 %, to so
               tiste 3,2 milijarde evrov o katerem sem govoril, v enakem obdobju se je minimalna
               plača povečala samo za 1,6 ali 1,8 %. Zdaj pa primerjajte to pa mi povejte kako je to
               pošteno, dobički so šli gor za 70 %, plače pa za 1,5 % ali pa dober 1,5 %. Samo v
               trgovinski panogi, to je podatek s katerim smo operirali že nazadnje, ko smo v Levici
               predlagali dvig minimalne plače, samo v trgovinski panogi je tega čistega na koncu za
               pol milijarde evrov in ravno v trgovinski panogi imamo ogromno ljudi, ki delajo na
               minimalcu, mislim to imaš tiste trgovke, ki so podvržene vedno večjemu izkoriščanju,
               ker kaj se je zgodilo? V krizi je v trgovinski panogi izgubilo delo tam 15 tisoč
                  ljudi, zdaj smo ven
               iz krize, a mislite, da je 15 tisoč več novih zaposlenih? Ne, plače so ostale enake,
               delovne obremenitve na obstoječe zaposlitve so se pa povečale. Razlika pol milijarde
               evrov čistega plusa, ki za povrh vsega odteče še v tujino, pač plusi Mercatorja,
               dober Mercator je tukaj malo posebna zgodba <stage>/ medsebojno govorjenje/</stage>… Grejo v
               Agrokor, mislim imaš tukaj Špare, Hoferje, Lidle, a mislite, da ta denar ostane
               tukaj? Ja ne, seveda ne ostane tukaj. In dajte mi povedati, ali to odtekanje denarja,
               te ogromni presežki pa niso problem, ki ne pridejo ne do slovenske države, ne pridejo
               do slovenske sociale in ne pridejo do slovenskega delavca, a to pa ni nekaj kar bi
               bilo treba urgentno nasloviti?</p>
               <p>Še eno vprašanje imam za zatrjevalce tega, da bo pomanjkanje kadra kar avtomatsko
               pripeljalo do dviga plač. Povejte mi za koliko je upadlo število delavcev na
               minimalni plači iz naslova pomanjkanja kadra? Ker zdaj to o pomanjkanju kadra
               poslušamo že kakšno leto tukaj v parlamentu in zanima me kakšen je, koliko veliko je
               tisti kos delovno aktivnega prebivalstva, ki je šel iz minimalne plače na neko višjo
               plačo zaradi tega, ker pač naj ne bi bilo dosti kadra. Tako neko pač pošteno analizo
               kot jo zahtevajo MSP analizo, karkoli že tam, predstavniki Vlade, bi rad slišal kot
               podkrepitev teh njihovih trditev. Tako, bom potem nadaljeval razpravo kasneje,
               postavil sem vprašanje ali dve, na katerega pa pač pričakujem odgovor.</p>
            </sp>
            <sp xml:id="SDT7-OZDDSZII-redna-50-2017-11-24.sp29">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Preden nadaljujemo še obvestilo o nadomeščanju, poslanca Sašo Tabakovića nadomešča
               poslanka Vojka Šergan. Dopolnitev stališč bodo predstavniki Vlade lahko podali po
               končani razpravi poslancev, sedaj predajam besedo kolegici Vojki Šergan.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp30">

               <speaker>VOJKA ŠERGAN (PS SMC):</speaker>

               <p>Hvala za besedo, prav lepo pozdravljeni vsi.</p>
               <p>Pravzaprav danes, ko govorimo o tem, da bi se minimalna plača zakonsko povečala bi
               jaz najprej vendarle rada povedala, da je na minimalni plači v tem mandatu bilo kar
               nekaj premika. Novela zakona je spremenila to, da se dodatki niso šteli, se ne
               štejejo več v minimalno plačo in so, se od 2015 minimalni plači prištevajo. Poleg
               tega je dohodninska lestvica minimalni plači in tem nižjim prejemkom pravzaprav letno
               bodo prejeli več 300 evrov, tudi to je premik v pozitivno smer. To poudarjam zaradi
               tega, ker vendarle se mi zdi, da se, da je prav zdaj nastal trenutek, ko bi morala
               minimalna plača praktično rasti sorazmerno in slediti pravzaprav povprečni plači. S
               tem, ko na nek način spreminjamo na tak način minimalno plačo, vsa ta razmerja na nek
               način rušimo. Potem se mi zdi, da je v tem trenutku zelo pomembno to, da povemo, da,
               omenjeno je bilo, da kolektivne pogodbe ne sledijo v svojih lestvicah minimalni plači
               in to res ni prav in nato tudi sama sem vsa ta leta, ko smo se pogovarjali o
               minimalni plači tudi opozarjala in se mi zdi, da sem pa vendarle v zadnjem, v zadnjih
               dneh pa vendarle opazila v dialogu med socialnimi partnerji, da se pa vendarle, če
               drugega ne pa mogoče v mediju pojavlja informacija, ko so se, bom rekla, predstavnica
               gospodarske zbornice in pa sindikata, gospa Jarkovičeva in gospa Šmuc pa vendarle
               ugotavljali, da bi bilo potrebno tukaj v kolektivnih pogodbah narediti nek premik
               glede modela postavitve plač in pa, da se kolektivne pogodbe nekako vendarle
               intenzivnejše odprejo in se ta socialni dialog na teh področjih steče kar bi v bistvu
               naredilo premik v tem, da pritisk oziroma  to, da bi večina ljudi prejemalo minimalno plačo
               vendarle potem na nek način spremenil, zakaj bi se pa lahko spremenil? Zaradi tega,
               ker je v tem trenutku na trgu pravzaprav delodajalci že opozarjajo, da pa vendarle
               nimajo zadosti delavcev, to se pravi, da je potrebno narediti vse te napore, da na
               nek način delavce, ki jih je še možno aktivirati, ki so se sposobni in jih je možno
               ali prekvalificirati ali pa usposobiti z nekim izobraževanjem, da se lahko bolj
               vključijo v delo kar pomeni, to se pravi, da gospodarstvo dobi to, bom rekla, delovno
               silo, ki je v tem trenutku ni oziroma jo že primanjkuje in na nek način, če je
               povpraševanje po delavcih, potem na drugi strani, če trg deluje tudi, bom rekla, z
               delovno silo, potem bodo te plače seveda tudi plače zrasle na nek način. Če je
               gospodarska rast to posledično ta premik tudi na tem področju, saj pravzaprav druge
               logike ni, če trg deluje in jaz mislim, da deluje in, da ne moremo pa pričakovati, da
               na eni točki, ko smo na neki prelomnici te gospodarske rasti, ki se na nek način že
               odraža kot ste tudi omenili v dobičkih, v rasti, v gospodarski rasti 4,7 BDP in tako
               naprej pa seveda vse te posledice prihajajo na nek način na trg z zamikom, tako, da
               zdaj, da nekako politika posega v to, da spreminja to minimalno plačo v tem trenutku
               ni prava poteza. Ker se politika na nek način predno se dogovorijo socialni partnerji
               ali pa jim damo možnost, da se dogovorijo praktično spet politika zaradi ne vem, tudi
               volitev v naslednjem letu všečno posega v to in bo na nek način spet tik pred zdajci,
               ko nekako so ti pozitivni rezultati spet na nek način ta trg, hoče na nek način prav
               politika spet spreminjati z neko vsiljeno rešitvijo. Pa še posebej zaradi tega, ker
               na nek način zdaj je največji poudarek je pa pravzaprav na tem, da se spet, bom
               rekla, v javnem sektorju povečajo, bom rekla, minimalna plača in kar me še pri tem
               najbolj, bom rekla, vsa ta moti je pa to ali pa te anomalije so se od 2009 sploh
               povečale, je pa to, da mi pa na nek način pozabljamo na srednji sloj delavcev,
               tistih, ki resnično ustvarjajo, tistih, ki sloni pravzaprav gospodarstvo, na tistih,
               ki resnično ustvarjajo dodano vrednost in zaradi katerih pravzaprav gospodarstvo na
               nek način raste. In mi smo v tem, prav času krize je veliko ceno so plačali prav
               delavci, zdaj jaz, bom rekla, da tukaj govorim res za gospodarstvo, ki so na nek
               način ohranili še vendar podjetja na neki ravni, da imajo zdaj zadnja leta tudi zagon
               tega ustvarjanja in tisti, ki so dali res to dodano vrednost. In mi kar naprej
               pozabljamo in povprečna plača je plača, ki bi se morala v tem trenutku dvigniti zato,
               da bi potem lahko tudi tisti, ki so na minimalni plači v bistvu potem prešli, bom
               rekla, v to povprečno plačo in, da je res minimalna plača zagotavlja ta minimalni
               standard, bom rekla, ko nekdo res dela in je prav, da si tudi zasluži tudi minimalno
               plačo takšno, ki je vredna življenja, jaz, bom rekla, ali pa dostojnega življenja,
               jaz to vseskozi podpiram, ampak mi s temi nekimi potezami na nek način prav politika
               posega na tak način, da se to nekako ne uspe na trgu, bom rekla, uravnati. In jaz
               mislim, da je treba dati vsaj še nekaj časa, da se ta zadeva na trgu zdaj uredi in,
               da je, da damo priložnost socialnim partnerjem, da uredijo te kolektivne pogodbe,
               dajmo jim čas. Pa saj tudi tukaj bodo pogajanja potekal in rabimo, rabijo tudi oni
               svoj čas, saj vidite pogajanja trajajo in mi moramo tudi reči, da v enem letu se
                  pa morajo te
               zadeve… Jaz tako sama pričakujem. Da v enem letu tudi socialni partnerji mogoče lahko
               ta napredek, bom rekla, pri tem naredijo.</p>
               <p>Pa še nekaj bi rada opozorila … Mi pri minimalni plači, ves čas govorimo od minimalne
               plače, na nek način pozabimo zdaj, tako kot sem rekla, na te dodatke, na ugodnejšo
               dohodninsko lestvico. Veste, kaj še pozabljamo? Pozabljamo, da imamo vendarle v
               Sloveniji še vedno prehrano, ki se ne šteje v to plačo, pa tudi v nobeno, in imamo
               prevoz. Kar bi rada povedala, je pa to, da tudi jaz na terenu ugotavljam, da pa veste
               kaj ljudje pogrešajo, tisto, ko se pogovarjaš, ko so na minimalni plači? Oni so pa
               vendarle žalostni, da se ta prehrana, pa ta prevoz, ker imajo mesečno nekako še neke
               prejemke, ampak oni vejo, da pa pokojnine potem ne bojo imeli iz tega. Jaz mislim, da
               je v naslednjih letih tako za sindikate, bom rekla, pa tudi za vse nas izziv ta, da
               enkrat pridemo do prejemkov, od katerih bojo ljudje potem tudi prejemali pokojnine.
               Ker potem, ko pa grejo v pokoj, imamo pa spet ta problem nizkih pokojnin. In če v tej
               osnovi ne bomo nič spremenili kot družba, pa tudi kot politika in če ne bomo v tej
               smeri razmišljali in bomo vedno samo, tako kot sem že zadnjič rekla, mi tečemo
               najprej v eno smer, pa v en hrib, pa tam nekaj naredimo, pa hitro navzdol, pa malo v
               drug hrib, pa tam malo popravljamo. Mi moramo začeti razmišljati širše, ne samo
               tisto, kar nam je v enem trenutku všeč in tisto, kar nam bo prinašalo politične
               točke. Jaz mislim, da gre ta današnja razprava sigurno v to smer, ker če ne bi šla v
               to smer, potem bi se morali mi pogovarjati tudi o tem, da je treba plačo in prevoz
               končno vključiti v plačo, od nje plačati prispevke in če bi mi vse to zajeli, bi na
               koncu dobili tudi v proračun več sredstev, ki bi potem pozneje zagotavljala višje
               pokojnine, in tako naprej. Mi moramo neke stvari res sistemsko reševati. Prav zaradi
               tega se nam potem ene anomalije kar naprej ponavljajo in jih potem spet parcialno
               rešujemo na neki točki. Jaz mislim, da prav zaradi gospodarske rasti in zaradi tega,
               ker nas pozivajo tudi za strukturne spremembe, pa jaz mislim, da je to tudi del
               strukturnih sprememb, če se na delovnopravni zakonodaji in na tem socialnem dialogu
               naredi v naslednjih letih ali pa letu nek dodaten napor.</p>
               <p>Tako da, jaz bi na tej točki res rekla, da vsi poskušajmo razmišljati v to smer in
               poskušajmo vsi delovati res v dobro ljudi, ne pa v dobro nekih besed, ki jih bomo
               danes izrekli.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp31">

               <speaker>PODPREDSEDNICA DR. JASNA MURGEL:</speaker>

               <p>Najlepša hvala, kolegica Vojka.</p>
               <p>K razpravi sem se prijavila tudi sama…</p>
               <p>Izvolite, kolega Kordiš, replika.</p>
            </sp>
            <sp xml:id="SDT7-OZDDSZII-redna-50-2017-11-24.sp32">

               <speaker>MIHA KORDIŠ (PS Levica):</speaker>

               <p>Ja, ker je bila to v veliki meri polemika z moji izvajanji, bi želel replicirati.</p>
               <p>Za začetek to, kako moramo pustiti trgu, da naredi svoje, da se bojo dvignile plače
               in da bo po mnenju kolegice Šergan trg opravil svoje. Mislim, analizo bi. Rad bi
               podkrepitev, ne ideološke floskule, kako trg dela. Ker, kot vidimo, trg v resnici ne
               dela. A delodajalci dvigajo plače? Ja, ne, uvažajo cenejšo delovno silo iz juga. To
               se dogaja. Če je to za vas delovanje trga, ponudbe in povpraševanja pri plačah, potem
               ne vem… Potem se naša minimalna plača ne bo nikoli dvignila, kar je samo še en
               argument več, da ta naš predlog podpremo.</p>
               <p>Naprej, da srednji razred ustvarja resnično… samo srednji razred resnično ustvarja,
               pa vsa dodana vrednost prihaja iz srednjega razreda, in tako naprej. Kaj pa delavski
               razred? Delavski razred vse ustvarja. A veste, kdo je pri nas srednji razred? Višji
               birokrati, del inteligence, pa prepotentni mali kapitalistki, ki se znajo samo basati
               v luksuznih restavracijah in brcati svoje delavce. To je pri nas srednji razred. To
               je srednji razred. Vsa vrednost prihaja iz dela in delavski razred je pač tisti, ki
               jo zagotavlja. Kar se
               tiče povprečne relacije med povprečno plačo in minimalno plačo, pa saj mi predlagamo,
               da se dvigne povprečna plača, ampak v teh razmerjih je treba najprej poskrbeti za
               tiste najnižje, za najnižje plače in za najslabše plačane, zaposlene, ki so efektivno
               revni zaposleni. Torej, delajo osem ur na dan, še več, pa kljub temu njihove plače ne
               tolčejo skozi plafon revščine.</p>
               <p>Kar se tiče tega, da damo socialnim partnerjem eno leto … Glejte, saj mi smo že
               lansko leto predlagali podoben ukrep, kot ga predlagamo danes. Kaj se je v vmesnem
               času zgodilo? Nič. Če hočete pa drugo vstopno točko, naš predlog vstopi v veljavo
               leta 2019. V vmesnem času imajo socialni partnerji natančno eno leto oziroma še celo
               več, trinajst mesecev, zato da se pač dogovorijo, kako bodo tehnično te stvari
               izpeljali. Oziroma, če vam je bolj všeč, dajmo to sprejeti, pa naj se grejo socialni
               partnerji pogovarjati in če se ne bojo dogovorili, bo v veljavo stopil naš predlog.
               Tudi to je možnost.</p>
               <p>Sicer pa še vedno - zaključujem, predsedujoča -, ostaja zelo preprosto dejstvo, v
               katerega se nihče ne obregne … Kako je fer, da je osnovna plača nižja od minimalne
               plače? Da delaš, pa ne dobiš dodatka za na delovno dobo, se ti nikjer v plači ne
               pozna. Pokažite mi, povejte mi, kako je to fer. In povejte mi, kako je fer, da so
               dobički kapitala v zadnjem letu narastli za 70 %, minimalna plača pa za 1,8 %.
               Pokažite mi, kako je to fer in zakaj tega nočete popraviti. Pokažite mi, povejte
               mi.</p>
            </sp>
            <sp xml:id="SDT7-OZDDSZII-redna-50-2017-11-24.sp33">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Kolega Kordiš, lahko se še vedno prijavite za razpravo. K razpravi sem se prijavila
               tudi sama.</p>
               <p>Zdaj, vsi se tukaj strinjamo, da bi bilo nekako najbolj pravično, da bi določili,
               našli en mehanizem, da določimo višje plače za vse. To je tudi moja osebna želja in
               vsakogar, ki želi nekaj spremeniti na bolje v tej družbi. Zdaj, vprašanje pa je, ali
               je to mogoče narediti s tem predlaganim zakonom, s predlagano spremembo Zakona o
               minimalni plači. Moje mnenje je in mnenje kolegov, da ne. Ja, rekli smo – socialni
               dialog že nekaj časa obstaja, pa nismo v okviru tega socialnega delodajalca, predvsem
               v dialogu med sindikati in delodajalci doseči nekega dogovora o višini minimalne
               plače ali o načinu izračuna minimalne plače, ampak… In seveda je težko doseči ta
               sporazum. Če bi ga bilo lahko, bi ga že imeli in bi sedaj imeli eventualno tudi višjo
               minimalno plačo, seveda v dogovoru z delodajalci. To je tudi naloga Ministrstva za
               delo, da ta dogovor doseže. Mi smo tudi na Odboru za socialo, na tem odboru k temu
               pozivali Ministrstvo za delo, da v socialnem dialogu to formulo za izračun minimalne
               plače v sodelovanju z delodajalci in delojemalci nekako določi. Sprejeli smo tudi
               sklep na tem odboru, ki je ministrstvo zavezalo, da to naredi do konca septembra. To
               se ni zgodilo. Seveda, zavedamo se, da so težka pogajanja, da vsak… Saj, to je tudi
               namen pogajanj – da se nekje pride do neke skupne točke, kjer se lahko ta pogajanja
               zaključijo, ampak vendarle, tudi sami nismo zadovoljni s tem, da tega dogovora ni. Ne
               moremo ga pa nadomestiti z nekim enostranskim administrativnim ukrepom države. Jaz
               sem tudi sama postavljala poslansko vprašanje Ministrstvu za delo, pa mi še ni
               odgovorilo, ali bo ta formula enkrat že narejena, glede na to, da je rok potekel. Vsi
               smo nestrpni in si želimo, da bi se ta dogovor dosegel. Ga ni, ampak vendarle smo
               mnenja, da na ta način, kot je v tem zakonu, ni mogoče urejati zadev enostransko s
               strani države. Sploh tudi zaradi tega razloga, ker menim, da v predlagani formuli za
               izračun minimalne plače, se upoštevajo samo socialni dejavniki in ne ekonomske
               kategorije, ki jih bo treba v bodoči formuli, ki jo bomo enkrat, jaz upam čim prej, v
               sodelovanju z delodajalci in delavci imeli. Vsaj neke… Nekako se pogovarjamo o tem,
               da naj bi bilo par različic tega.  Če potem, ne vem, delodajalci ne bodo za to, se bomo pa na koncu
               koncev tu morali odločiti in reči: <q>»Bomo pa tukaj sprejeli v parlamentu, pa prevzeli
               to odgovornost.«</q> Kar tako, brez sodelovanja delodajalcev pač ne bo šlo, da bi vsaj
               resno poskusili doseči dogovor z delodajalci. Jaz ne vem… Danes tukaj ni sindikatov,
               je predstavnik Delavske svetovalnice, ampak drugih sindikatov ni. Zvezo sindikatov
               smo povabili. Ponavadi, če bi res obstajal tak velik interes med sindikati za ta
               zakon, bi danes bili tukaj. Če imamo mi neko sejo o nekem zakonu, ki res zadeva
               sindikate in imajo interes in vedo, da se lahko nekaj doseže brez socialnega dialoga,
               pač v parlamentu, bi bili vsi tukaj, pa jih ni. Torej, dejansko… Imeli smo v
               parlamentu priložnost obravnavati dva zakona, ki sta pa bila plod dogovora med
               delodajalci in sindikati in smo tu to sprejeli brez večjih težav in, kako naj rečem,
               z dobrim občutkom, lahkim srcem, ker je bilo to plod dogovora tistih deležnikov, ki
               so odločilni za sprejem takšne določbe v predpis. Ni v redu sprejeti nekaj, za kar
               veš, da bo v praksi povzročilo enemu ali drugemu deležniku težave ali pa bo zelo
               otežilo njegovo dejavnost. Ja, vsi se strinjamo – delavec je v šibkejšem položaju,
               zato ima tudi država veliko mehanizmov, ki delavca ščitijo. Ja, niso popolni, veliko
               je treba še izpopolniti, ampak vendarle mislim, da brez delodajalcev, brez dogovora
               ne bo šlo. Obveščeni smo bili, da se vendarle tudi dogajajo aktivnosti na Ministrstvu
               za delo, da dogovori potekajo med sindikati in delodajalci, da se vendarle stvari
               premikajo na bolje. Jaz res upam, da bomo to uspeli doseči, da se bo seveda ta
               gospodarska rast… Ker nobenemu po zdravi kmečki pameti ni jasno, zakaj zdaj taka
               gospodarska rast, toliko je denarja, več kot ga je bilo, in zdaj se to še vedno
               nekako ne odrazi na plačah tistih, ki imajo najmanj. Tudi meni osebno te stvari niso
               najbolj jasne, ampak poudarek je na tem, da bi bili tukaj tisti, ki se jih to tiče,
               ki jih to zadeva. Sindikate ne vidim, delodajalce tudi ne vidim. Torej, mi tega
               enostavno tukaj, mislim da, ne moremo doseči, tega dogovora, ki bi potem zavezoval
               predvsem delodajalce.</p>
               <p>Gre pa tudi za drugo stvar – da zakon posega v izhodiščno plačo, ki pa bi morala biti
               predmet panožnih kolektivnih pogodb. Spet pa ni Državni zbor tisti, ki bo to urejal.
               Nismo v nekem drugem obdobju, v katerem smo bili pred osamosvojitvijo, ko je država
               pač lahko urejala z zakoni in enostransko tisto, kar je želela. Moral se bo tudi
               okrepiti ta dialog glede panožnih kolektivnih pogodb, kjer se bodo te stvari uredile,
               tam, kjer se pač morajo urediti, med socialnimi partnerji, delavci in delodajalci.
               Tega se bomo tudi morali naučiti, da država ne more, v določeni meri, ja, lahko
               posega, vseh razmer pa ne more urediti. In taki predlogi pač spodbujajo to, da se
               enostavno delodajalci in delavci potem ne dogovorijo. Ja, razumem namen
               predlagatelja, da se to uredi, ker je veliko ljudi, ki imajo zelo nizke plače in da
               se ravno tem situacija izboljša, vseeno pa menim, da to ni pravi način, sploh ker bo
               potem z januarjem prišlo do uskladitve višine minimalne plače za znesek, ki ni zdaj
               ne vem kako velik… Ja, sem te že dala na listo, Miha, za naslednjega govorca. Torej,
               do enega povečanja vendarle bo prišlo, ni dovolj, ampak ta dogovor bodo morali
               skleniti tisti, ki so, pa ne bom rekla pristojni, ki so osnovni deležniki v
               gospodarstvu in ki bodo potem nekako dosegli ta dogovor in ga sploh lahko dosežejo.
                   Torej, glede na to,
               da je predlogu zakona nasprotovala Vlada in smo potem tudi slišali predstavitve mnenj
               po posameznih ministrstvih, ki bi jih najbolj zadeval ta zakon, da tudi
               Zakonodajno-pravna služba ima še nekatere konceptualne pomisleke. Menim, da ta
               predlog zakona o spremembi zakona o minimalni plači ni primeren za nadaljnjo
               obravnavo in predlagam, da ta odbor skladno z drugim odstavkom 128. člena Poslovnika
               Državnega zbora sprejme sklep, da ta zakon ni primeren za nadaljnjo obravnavo. Seveda
               še lahko o tem vsebinskem sklepu opravimo nadaljnjo razpravo. Predlagatelj ima
               besedo. Kolega Luka Mesec, izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp34">

               <speaker>LUKA MESEC (PS Levica):</speaker>

               <p>Hvala za besedo. Najprej bi želel, če lahko utemeljite ta sklep. Namreč, predlogi, ki
               niso primerni za nadaljnjo obravnavo ponavadi niso primerni za nadaljnjo obravnavo iz
               takšnih ali drugačnih tehničnih razlogov. Se pravi, kje … <stage>/oglašanje iz klopi/</stage> Ne,
               ona je govorila o vsebinskih…</p>
            </sp>
            <sp xml:id="SDT7-OZDDSZII-redna-50-2017-11-24.sp35">

               <speaker>PODPREDSEDNICA DR. JASNA MURGEL:</speaker>

               <p>Vi povejte svoje, pa bom… </p>
            </sp>
            <sp xml:id="SDT7-OZDDSZII-redna-50-2017-11-24.sp36">

               <speaker>LUKA MESEC (PS Levica):</speaker>

               <p>…o vsebinskih in političnih zadržkih, ki jih kot poslanka ima. Ni povedala kje so
               tehnične pomanjkljivosti tega zakona. Bi jih pa želel slišati črno na belem, če je
               pač temu tako, preden glasujemo.</p>
               <p>Kar se tiče vsebinske in politične polemike bom pa odgovoril na par stvari. Sedaj
               prvo, pravite, da brez socialnega dialoga ne bo šlo. Imam dva odgovora, ki sem jih že
               večkrat danes poudaril. Prvi je, da mi socialnemu dialogu dajemo 13 mesecev časa, da
               se uskladi. To je bistveno več kot so ga imeli leta 2010, ko je prišlo do zadnje
               velike spremembe minimalne plače ali pa leta 2015, se pravi za časa te vlade, ko smo
               poslanci v tem državnem zboru soglasno odločili, da iz definicije minimalne plače
               črtamo nekatere dodatke in so potem delodajalci protestno izstopili iz socialnega
               sporazuma. V nobeni od teh dveh prejšnjih sprememb ni bilo toliko časa, toliko
               prostora za pogovore in stvar toliko utemeljena kot je pri našem predlogu. Če je naš
               predlog iz tega razloga, ampak to je političen razlog, ne tehnični, če iz tega
               razloga ocenjujete, da je neprimeren za nadaljnjo obravnavo ga, prosim, primerjajte s
               prejšnjima dvema spremembama minimalne plače.</p>
               <p>Drugo, pravite, da zakon posega v izhodiščno plačo, ki bi morala biti del panožnih
               pogodb. Poglejte, to je stvar političnega dogovora. Sistemi po Evropi so zelo
               različni, nekje imamo minimalne urne postavke, nekje so minimalne plače, nekje v
               tretji državi so pač plače uravnavane na panožnih ravneh. Pri nas imamo neko mešanico
               obojega. Ampak dejstvo pa je, da je minimalna plača zakonska kategorija in ni
               zakonska kategorija samo to, kakšen bo znesek te plače, ampak tudi kaj je vanjo
               všteto. In v to smo v tem mandatu že posegali leta 2015, pa takrat ni nihče rekel, da
               naj bo to ali bo nedeljsko delo plačano posebej ali se lahko to všteva v minimalno
               plačo del panožnih pogodb. Takrat smo se vsi strinjali, da je pač to stvar tega
               zakona in da je povsem legitimno, da rečemo, če nekdo dela v nedeljo mora za to
               dobiti posebej plačan dodatek. Mi vsebinsko nismo čisto nič drugačni v našem
               predlogu, kot je bilo tisto, samo korak naprej še delamo. Tako da bi vas prosil, če
               lahko preden se odločamo o takem sklepu, pač, resno pogovorimo kje so tehnični
               zadržki. Naj vas spomnim še, da mi smo, in sva danes že oba z Mihom predstavila zelo
               jasno, kakšne so finančne posledice tega zakona. Ko so leta 2010 vprašali takratno
               vlado, kakšne bodo finančne posledice njihovega zakona, so rekli, da na to ne morejo
               odgovoriti. Toliko o tem, koliko je ta zakon tehnično ustrezen ali neustrezen z moje
               strani. Zanima me pa tudi vaša…</p>
            </sp>
            <sp xml:id="SDT7-OZDDSZII-redna-50-2017-11-24.sp37">

               <speaker>PODPREDSEDNICA DR. JASNA MURGEL:</speaker>

               <p>Samo eno kratko pojasnilo. Jaz sem stališče podala kot članica odbora, tista, ki je
               razpravljala.  Sklep, o
               tem bom potem povedala, ko bom se prijavila še na razpravo. Tukaj kot predsednica
               nimam kaj razlagati v zvezi s sklepom. Edino to, da je to vsebinski sklep v skladu z
               drugim odstavkom 128. člena Poslovnika, tako da bomo o njem odločali, ko bomo
               opravili razpravo, če bo še kdo želel razpravljati.</p>
               <p>K razpravi je prijavljen Miha Kordiš. Izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp38">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoča. Ja, na dve ali tri stvari se moram odzvati.</p>
               <p>Najprej na trditev, da ne moremo kar dvigniti minimalne plače in sprejeti zakona
               zaradi tega, ker bi otežil dejavnosti temu ali onemu socialnemu partnerju. Naj
               izpostavim, da te dejavnosti so že otežene, ampak delavcem in tem dejavnostim se reče
               preživetje, ker imamo minimalno plačo, ki pade pod prag revščine in ne more poskrbeti
               za dostojno preživetje. Ali se ne bi strinjali, da je to oteževanje dejavnosti
               človeka, ki dela, da ne more preživeti oziroma komaj preživi? Kolegica Murgel, se ne
               bi strinjali, da je to oteževanje dejavnosti? Kar mi predlagamo je oteževanje
               dejavnosti na drugi strani, pa ga primerjajte s preživetjem. Predlagamo to, da se
               masa dobičkov kapitalistov zniža za 4 % in da se te 4 % mase dobička prekanalizira v
               plače revnih zaposlenih, ki te dobičke sedaj ustvarjajo in tolčejo minimalca.
               Primerjajte kaj je bolj socialno pravično in kaj je manj socialno pravično in kaj
               zares pomeni oteževanje dejavnosti to, da nekdo ne more preživeti ali to, da bi si
               nekdo kupil en meter krajšo jahto. Lepo prosim, odgovorite mi na to.</p>
               <p>Naprej, kako posegamo z administrativnimi ukrepi države na področje kamor ne bi smeli
               posegati. Poglejte, še enkrat ponavljam, pa najbrž še kdaj bom, ker vidim, da
               sporočilo ne pride do kolegov in kolegic poslancev. V zadnjem letu so se dvignili
               dobički kapitala, tistega večjega kapitala, pri nas za 3,2 pardon na 3,2 milijarde
               evrov. Dvignili so se za 70 %. Torej, so na 170 % tega, kakor so bili eno leto nazaj.
               V istem času se je minimalna plača dvignila za 1,8 %. Se pravi, je na 101,8 % tega
               koliko je bila eno leto nazaj. Kako je to fer? Namreč, administrativni ukrepi države
               so pripeljali do takih razmerij med dobički in med plačami, pa vam to do sedaj nikoli
               ni predstavljalo problema. Smo imeli na mizi že dve davčni reformi, ki sta
               razbremenili 10 % najboljših plač v tej državi. Torej, pač samo tiste vrhuško, plačno
               vrhuško kot administrativni ukrep države, pa ste to takrat zagovarjali, podprli in
               izglasovali, ni bilo nikakršnega problema. Ko se pogovarjamo o potezah, ki bi
               dejansko izboljšale položaj delavskega razreda, tistega, ki je na minimalni plači in
               malo kasneje še vseh ostalih je pa to administrativni ukrep države, po katerem ne
               smemo poseči. Kaj je bil pa potem lex Magna? Ko je šlo za eno korporacijo sprejemati
               poseben zakon, ki je povozil okoljske varovalke? Ali to pa ni administrativni ukrep
               države? To je pa okej? Ali veste kaj je razlika med enim in drugim? Da dvig minimalne
               plače koristi tistim, ki so trenutno v naši družbi brez kakršnekoli realne moči in ki
               so v najslabšem položaju, revni zaposleni. O ukrepih, ki jih pač vi sprejemate in se
               vam zdijo nesporni, pa koristi bogatim tujim državam in kapitalu. To je tukaj
               razlika.</p>
               <p>In za zaključek trditev, da ne more država kar urejati stvari tako z zakoni, ja luba
               duša, zakaj pa potem državo imamo? Zakaj imamo parlament, če ne zato da urejamo
               stvari v naši družbi in to z zakoni.  Če niti ne omenjam redefinicije minimalne plače, ki je
               bila sprejeta leta 2015, skozi parlamentarni mlin in mimo socialnega dialoga, to se
               je zgodilo v temu mandatu z vašimi glasovi in je bilo prav, da se je zgodilo, mi samo
               pravimo naredimo še en korak naprej, rekli smo a, recimo še b. In ne nazadnje, če
               država ne more kar urejati stvari v svoji družbi tako z zakoni, to je itak čisto
               trapasta trditev, ampak je bila podana kot argument. Zakaj imamo potem sploh v
               slovenski zakonodaji Zakon o minimalki? Zakaj garantiramo minimalno plačo, če pač
               tega država kao ne more urejati? Seveda je argument retoričen, seveda ne samo, da
               država lahko te stvari ureja, država mora te stvari urejati.</p>
            </sp>
            <sp xml:id="SDT7-OZDDSZII-redna-50-2017-11-24.sp39">

               <speaker>PODPREDSEDNICA DR. JASNA MURGEL:</speaker>

               <p>Ali želi še kdo razpravljati o predlogu sklepa, ki sem ga dala?</p>
               <p>Ja, kolegica Vojka Šergan.</p>
            </sp>
            <sp xml:id="SDT7-OZDDSZII-redna-50-2017-11-24.sp40">

               <speaker>VOJKA ŠERGAN (PS SMC):</speaker>

               <p>Ja, hvala lepa za besedo.</p>
               <p>Jaz se moram še na neke stvari vendarle odzvati, ko je kolega razpravljal in sicer
               najbolj me je presenetil z terminom delavski razred, ker jaz sem do zdaj verjela
               oziroma imela, da je delavski razred vsi, ki delajo. Vsi, ki delajo niso lastniki
               kapitala in, ki mislim, v povprečni plači jaz mislim, da so sami delavci, tako, da
               mene čudi, da zdaj znotraj lestvic bomo začeli deliti kdo je zdaj delavec pa kdo ni?
               Nisem razumela, moram reči in me to preseneča. Delavci so, mislim razen lastniki
               kapitala, vsi drugi, ki delajo so delavci, vsaj ne vem, če smo to kdaj spreminjali
               ali boste vi, mogoče boste vi. Zdaj kar sem pa posebej vesela je pa to, da pravzaprav
               je zaznati v zadnjih tednih, da so socialni partnerji, delodajalci in delojemalci, to
               se pravi, ki jih zastopajo sindikati in delodajalci, skratka prišli do tega, da jim
               politika škodi, te izjave so kar bile argumentirane. Če se sinoči tudi dotaknem
               oddaje Tarča je točno to izpostavljeno, da se gre z zakonom naprej in se vsiljuje nek
               zakon, če se pa socialni partnerji med sabo dogovarjajo in imajo namen se dogovoriti.
               In jasno je bilo izpostavljeno, da se dela škoda in tudi povedano je bilo, da
               politika s svojimi nekimi potezami na ta način kot jo imamo danes na mizi, jaz to
               tako ocenjujem na nek način naredimo škodo. Zaradi tega, ker enostavno se socialni
               partnerji za plače, bom rekla, kot take v posameznih branžah morajo začeti
               pogovarjati in to uskladiti z tem institutom minimalne plače na nek način in to so
               tudi na nek način že o tem pogovarjajo. Zato jaz stojim na tem, da je to v redu in,
               da je temu prav in končno, da se vzpostavi ta dialog, ki mislim, da je bil predolgo
               mrtev. Zdaj pa, mi se tukaj o korporacijah pogovarjamo, ampak jaz ne vem, v Sloveniji
               je 98 % mikro in malih podjetij, mikro in malih podjetij, ki so tudi, bom rekla,
               kljub temu, da so nekateri espeji pa lastniki delajo, bom rekla, noč in dan zato, da
               preživijo in, da dajo delavcem plače, tudi take imamo med delodajalci. Zaradi tega,
               ker je 98 % mikro in malih podjetij in mi zdaj tukaj govorimo o ne vem kakšnem
               kapitalu, v redu, tudi kapital, tudi podjetja, korporacije imamo v Sloveniji seveda
               imamo, ampak, ko pa neke razmere apliciramo na nek segment se mi pa zdi, da je to
               zavajanje, ker na nek način ne prisluhnemo ljudem na terenu, tudi jaz hodim po terenu
               pa mi rečejo, glejte, tisti pa vam bom povedala, od učiteljev, ki rečejo, da na nek
               način so te plače postale popolnoma izenačene pa, ko se z ravnateljem pogovarjaš pa
               reče zdaj pa lahko že učitelj dobi več plače kot jo ima ravnatelj, pa potem reče
               nekdo, ki je v knjižnici, da dobi že zaposlen več plače kot ima direktor knjižnice,
               ja glejte te anomalije so na terenu, jaz ne vem, jaz tudi po terenu hodim pa mi tole razlagajo. Zdaj
               ne vem ali ti ljudje se mi pa izmišljujejo kar tako po dolgem pa po čez, pa tisti, ki
               delajo, ki rečejo, so višji socialni transferji kot tisti, ko delamo, skratka mi
               imamo vsa razmerja porušena zato jih moramo nekako dati, ampak ne z zakoni, tudi z
               socialnim dialogom, z socialnim dialogom jih bomo uravnali in pustimo, da se socialni
               dialog, če se že nakazuje, da se bo začel, naj se začne.</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp41">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Samo malo jaz sem se prijavila tudi za razpravo pod tem sklepom. Toliko samo, da
               pojasnim kot članica odbora glede sklepa, ki sem ga predlagala. Sklep po drugem
               odstavku 128. člena seveda je vsebinski, matično delovno telo lahko po opravljeni
               razpravi sklene, da predlog zakona o katerem ni bila opravljena splošna razprava ni
               primeren za nadaljnjo obravnavo in povedala sem razloge zakaj menim, da je temu tako,
               med drugim nasprotovanje Vlade, tudi pomisleki Zakonodajno-pravne službe in vsi drugi
               razlogi, zato nimam kaj črno na belo in ne vem kaj in tudi dolžna nisem na poziv
               poslanca kot člana odbora oziroma zainteresiranega člana, predlagatelja, kogarkoli
               kaj več razlagati in tudi več ne bom ne bom razlagala.</p>
               <p>Zdaj pa dajem besedo predlagatelju, izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp42">

               <speaker>GOSPOD LUKA MESEC:</speaker>

               <p>Ja, hvala kar sem vam želel prej reči, da lahko se ne strinjate s predlogom, se
               pravi, ko bomo glasovali glasujete proti, nimate pa po mojem mnenju utemeljenih
               razlogov zato, da glasujemo o tem, da ta predlog ni več primeren za nadaljnjo
               obravnavo. To sem želel povedati, kar se tiče kolegice Vojke Šergan pa glejte, ne bom
               se v polemiko spuščal, ampak ne vem kje take informacije dobivate, zdaj jaz imam
               kolegico, ki dela v knjižnici Otona Župančiča, ko sem jo nazadnje srečal je imela
               plačo manjšo od 800 evrov, torej ali mi želite povedati, da ima direktor knjižnice
               Otona Župančiča manjšo plačo od 800 evrov?</p>
               <p>Hvala.</p>
            </sp>
            <sp xml:id="SDT7-OZDDSZII-redna-50-2017-11-24.sp43">

               <speaker>PODPREDSEDNICA DR. JASNA MURGEL:</speaker>

               <p>Miha Kordiš, izvolite.</p>
            </sp>
            <sp xml:id="SDT7-OZDDSZII-redna-50-2017-11-24.sp44">

               <speaker>MIHA KORDIŠ (PS Levica):</speaker>

               <p>Ja, jaz se vračam na tisto bolečo točko okrog katere vsi z velikimi besedami tukaj
               koalicijski poslanci pač plešete sto na uro. Kako je fer, da je osnovna plača nižja
               od minimalne plače? In, da tisti, ki je na minimalcu ali pa lih ravno malo pod njem
               za svoj dodatek za delovno dobo ne dobi toliko kot nekdo, ki je nad minimalcem
               oziroma se mu ta dodatek sploh nikjer ne pozna, ker je njegova osnovna plača nižja od
               minimalne in ti dodatki zgolj pokrivajo razlike. Prosim povejte mi kako je to
               pošteno, povejte mi kako je to pošteno? Prosim, rad bi slišal, rad bi videl roke, rad
               bi videl, da zdajle vsi tukaj cela koalicijska poslanska vrsta skoči po konci, hop,
               se prijavi za besedo in mi začne razlagati kako je pošteno, da se revnim zaposlenim
               dodatek za delovno dobo in še kakšen drug dodatek ne šteje v prihodek. Res, rad bi
               vas slišal, dajte in rad bi vas slišal povedati, kako je 70 % rast dobičkov kapitala
               čistih v istem času, ko je minimalna plača porastla za 1,8 % , fer, pošteno, družbeno
               pravično. Povejte mi kako je to fer, res kako je to fer in zakaj nočete tukaj
               intervenirati? Ponavljate mantro namreč o socialnemu dialogu, 2015, ko je ta
               parlament sprejel redefinicijo minimalne plače ni bilo socialnega dialoga, ga ni bilo
               pa veste zakaj ga ni bilo? Ker se je v zaletel v armirano steno, ker delodajalci se
               nočejo o teh stvareh pogajati, ker njim je všeč, da so stvari ne fer, njim je všeč,
               da so jim dobički visoki, njihovi delavci pa na pragu stradanja in mimogrede v tem
               kontekstu se vprašajte še kako zgleda suženjstvo, ali ni suženjstvo to, da en človek
               dela zate, ti mu pa pokriješ samo neke osnovne elementarne potrebe za to da preživi?
               Ali ni to definicija suženjstva? Ker, če je potem so revni zaposleni novodobni sužnji
               in vi bi to reševali v dialogi z novodobnimi sužnjelastniki. Kako je to fer, smiselno
               in racionalno?
               </p>
            </sp>
            <sp xml:id="SDT7-OZDDSZII-redna-50-2017-11-24.sp45">

               <speaker>PODPREDSEDNICA DR. JASNA MURGEL:</speaker>

               <p>Prehajamo na glasovanje o predlogu sklepa, da predlog zakona o spremembah Zakona o
               minimalni plači ni primeren za nadaljnjo obravnavo. Želi kdo obrazložiti glas?</p>
               <p>Izvolite predlagatelj. Kolega, predlagatelj tu zdaj ne more obrazložiti glasu. Ja.
               Kolega Kordiš.</p>
            </sp>
            <sp xml:id="SDT7-OZDDSZII-redna-50-2017-11-24.sp46">

               <speaker>MIHA KORDIŠ (PS Levica):</speaker>

               <p>Saj je vseeno kdo od naju bo spregovoril zaradi tega, ker smo pač isti valovni
               dolžini, je zelo jasno.</p>
               <p>Glejte, mi tega predloga, da je sprememba in dvig minimalke primeren za nadaljnjo,
               neprimeren za nadaljnjo obravnavo ne moremo podpreti, ker pač to ni res. Kot je Luka
               že izpostavil za neprimernost obravnave nekega predloga morajo zadaj tičati neki
               tehnični razlogi, postopkovni razlogi, ki morajo biti utemeljeni. Koalicija oziroma
               predlagatelji teh razlogov niso podali, jih niso, pač uporabljajo ta inštrument na
               vsebinski podlagi zaradi tega, ker jim je nerodno, da bi glasovali o predlogu in
               tamle gor bi pač pisalo, mi Zakon za dvig minimalne plače in njihovi glasovi bi
               svetili rdeče. In jaz bom glasoval proti temu, da je predlog neprimeren za nadaljnjo
               obravnavo, tudi iz vsebinskih razlogov, kot sem že dejal, dobički rastejo, imamo
               gospodarsko rast hkrati imamo pa zmeraj bolj pavperiziran delavski razred. Dvig
               minimalne plače je ne samo smiseln in ekonomsko racionalen, je tudi družbeno
               pravičen, s tem, ko ga vi torpedirate, torpedirate družbeno pravičnost.</p>
            </sp>
            <sp xml:id="SDT7-OZDDSZII-redna-50-2017-11-24.sp47">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je sklep, da zakon ni primeren za nadaljnjo obravnavo sprejet.</p>
               <p>S tem zaključujem drugo obravnavo predloga zakona na matičnem delovnem telesu. Odbor
               bo pripravil poročilo v katerega bo vključen sprejeti sklep, prosim, da v skladu z
               drugim odstavkom 42. člena Poslovnika določimo poročevalca ali poročevalko, ki bo
               poročilo predstavila na seji Državnega zbora. Predlagam, da sem to jaz, ali je kdo
               proti? Ugotavljam, da se strinjate z tem sklepom, zato zaključujem to točko dnevnega
               reda.</p>
               <p>Prehajamo na <title>2. TOČKO DNEVEGA REDA, TO JE TOČKA RAZNO.</title> Ali kdo želi kaj
               razpravljati? Ne, ugotavljam, da ne, zato zaključujem 50. redno sejo Odbora za delo,
               družino in socialne zadeve, invalide in se vsem vabljenim in sodelujočim zahvaljujem
               za udeležbo na seji.</p>
               <p>Hvala lepa. <stage type="time">Seja se je končala 24. novembra 2017 ob 11.18.</stage>
               </p>
            </sp>
         </div>
      </body>
   </text>
</TEI>