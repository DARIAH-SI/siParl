<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-48-2018-03-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9A7C68560071237FC125823900475E58</idno>
               <idno type="custom" subtype="day">96EDB9EAE3A1D213C125825C002E7EB9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=96EDB9EAE3A1D213C125825C002E7EB9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-48-2018-03-06.OZFIMP" n="48">
               <name>redna seja</name>
               <date when="2018-03-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-48-2018-03-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-48-2018-03-06.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">48. seja</stage>
            <stage type="date">(6. marec 2018)</stage>
            <stage type="chairman">Sejo je vodila Urška Ban, predsednica Odbora za finance in monetarno politiko. </stage>
            <stage type="time">Seja se je začela ob 13.05.</stage>
            


            <sp xml:id="SDT7-OZFIMP-redna-48-2018-03-06.sp1">

               <speaker>PREDSEDNICA URŠKA BAN:</speaker>

               <p>Spoštovane kolegi in kolegice, predstavniki in predstavnice Vlade, vsi danes vabljeni
               na sejo, lepo pozdravljeni vsi ostali prisotni. Pričenjam 48. sejo Odbora za finance
               in monetarno politiko in vas obveščam, da se današnje seje ne more udeležiti in se je
               opravičil poslanec Roberto Battelli, na seji pa kot nadomestni poslanec namesto
               Jožefa Horvata sodeluje Jernej Vrtovec, namesto Vlaste Počkaj Ivan Škodnik in namesto
               Andreje Potočnik Jani Möderndorfer.</p>
               <p>S sklicem seje ste prejeli predlagan dnevni red seje odbora, obveščam vas tudi, da
               ste 2. marca 2018 prejeli tudi obvestilo o širitvi dnevnega reda z 4., 5., 6. in 7.
               točko. Gre za stališča Republike Slovenije do predlogov uredb. Razširitev je določena
               na podlagi 154d. člena Poslovnika, ki ureja zadeve Evropske unije in o tem ni
               potrebno glasovati, drugih predlogov v poslovniškem roku glede dnevnega reda pa nisem
               prejela, zato ugotavljam, da je določen takšen dnevni red kot ste ga prejeli s
               sklicem seje odbora in širitvami s točkami 4, 5, 6 in 7.</p>
               <p>Prehajamo na <title>1. TOČKO DNEVNEGA REDA, TO JE PREDLOG ZAKONA O SPREMEMBAH IN
                  DOPOLNITVAH ZAKONA O IGRAH NA SREČO.</title> Predlagatelj tega zakona je poslanec
               Branko Zorman. K obravnavi tej točke so vabljeni predstavniki in predstavnice Vlade,
               Ministrstvo za finance in Zakonodajno-pravne službe, kot dodatno pa sem na sejo
               povabila tudi predstavnike Športne Loterije Slovenije, ki jih tudi lepo
               pozdravljam.</p>
               <p>K predlogu zakona smo prejeli mnenje Zakonodajno-pravne službe, mnenje Vlade
               Republike Slovenije o predlogu zakona, dodatno obrazložitev poslanca Branka Zormana v
               zvezi z mnenjem Zakonodajno-pravne službe, mnenje Komisije Državnega sveta za
               gospodarstvo, obrt, turizem in finance. Rok za vložitev amandmajev je potekel 28.
               februarja 2018 in k posameznim členom je amandmaje vložil poslanec Branko Zorman v
               tem roku, danes pa smo na klop prejeli še predlog za amandma odbora.</p>
               <p>Pričenjam drugo obravnavo predloga zakona in dajem besedo poslancu, predlagatelju
               Branku Zormanu, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp2">

               <speaker>BRANKO ZORMAN (PS SMC):</speaker>

               <p>Hvala gospa predsednica, lep pozdrav kolegice, kolegi, vsi vabljeni, predstavniki
               ministrstva, predstavniki Športne loterije.</p>
               <p>Torej že vrsto let na matičnih odborih kjer se obravnavajo poročila fundacije za
               financiranje športnih organizacij in fundacije za financiranje invalidskih in
               humanitarnih organizacij poslušamo kako se sredstva iz naslova koncesijskih dajatev
               vsako leto zmanjšujejo, kako ne morejo več zagotavljati izvedbe programov, ki jih
               financirajo preko svojih razpisov in rotijo vsakič ta Državni zbor in pa Vlado, da
               naj le naredi nekaj in, da naj zagotovi nove vire, se pravi, da bodo te koncesijske
               dajatve iz katerih oni financirajo svoje programe oziroma programe naprej tem
               organizacijam, da se bodo povečali. Naj povem, da je že leta, to se pravi prvega
               aprila leta 2015 Ministrstvo za finance pripravilo svoj predlog spremembe Zakona o
               igrah na srečo, v katerem je poleg tematike, ki jo urejam jaz v svojem predlogu
               predvidelo še neke druge vsebine, ki niso danes predmet te razprave, zato jih niti ne
               bom omenjal. Vsekakor je pa v tem prvem predlogu Ministrstvo za finance samo
               predvidelo odprtje področja prirejanja športnih stav več prirediteljem. Zdaj pa morda
               najprej korak nazaj. Po trenutnem zakonu poznamo klasične igre na srečo kamor spadajo
                   loterijske igre, to
               se pravi po domače na primer Loto, po zdajšnji ureditvi sem spadajo tudi športne
               stave, ki jih jaz s svojim predlogom izvzemam, odpiram novo poglavje v samem zakonu
               in seveda v popolnosti to področje urejam, potem pa poznamo še posebne igre na srečo,
               ki se seveda prirejajo v igralnicah ali pa v igralnih salonih. Predmet mojega
               predloga zakona je zgolj prirejanje športnih stav.</p>
               <p>Zdaj pa, kako to zgleda v naravi? Po trenutnem zakonu imata možnost prirejanja
               klasičnih iger na srečo, kamor, kot rečeno, še vedno spadajo tudi športne stave, dva
               prireditelja. V naravi to zgleda tako, da Loterija Slovenije, d. d. prireja
               loterijske igre, klasične igre na srečo, Loto in podobno, Športna loterija, d. d. pa
               prireja športne stave. Ta ureditev, kot bom v nadalje razložil, je seveda izrazito
               neprimerna, da ne rečem, da je tudi v neskladju z EU redom, na kar je nenazadnje
               opozorila tudi Evropska komisija in kar je bil nenazadnje tudi eden od povodov, da je
               leta 2015 Ministrstvo za finance pripravilo tisti svoj predlog. Igre na srečo so v
               državi dopuščene zato, da se iz tega naslova ustvarjajo tudi koncesijske dajatve, ki
               se namenjajo za tako imenovane dobre namene. Če v bistvu ostanem pri področju
               prirejanja športnih stav <gap n="…"/> Tukaj se iz naslova športnih stav koncesijske dajatve
               delijo na način, da gre 80 % teh koncesijskih dajatev FŠO, torej Fundaciji za
               financiranje športnih organizacij, 20 % pa FIHO oziroma Fundaciji za financiranje
               invalidskih in humanitarnih organizacij. Pri klasični loteriji je to razmerje 80:20
               ravno obratno in gre 20 FŠO in 80 FIHO. V nadalje bom uporabljal kratice FŠO in FIHO,
               zato da ne bom predolg. Skratka, kot rečeno, obe fundaciji vsako leto opozarjata na
               to, da jima sredstva upadajo in da imata probleme, kako vsem tem svojim
               organizacijam, ki se seveda financirajo preko njih, zagotavljati sredstva za njihovo
               delovanje in razvoj. Kot rečeno, tudi Ministrstvo za finance je takrat, leta 2015
               pripravilo predlog, kjer predvideva, da se uvedeta dva nova tipa koncesij, in sicer
               koncesijo za prirejanje stav, tri koncesije in koncesijo za prirejanje posebnih iger
               na srečo. Čez en mesec smo v koalicijo prejeli nov predlog, ki je iz neznanega
               razloga to njihovo idejo obrnil za 180 stopinj in s tistim trenutkom so pričeli
               zagovarjati monopol Športne loterije na področju prirejanja športnih stav. V svojem
               predlogu oni tudi izdano utemeljujejo, zakaj so se odločili za to, da se področje
               odpre, zakaj more biti več podeljenih koncesij, potem pa kar naenkrat nek zasuk iz,
               kot že rečeno, nepojasnjenih razlogov, ampak morda o tem nekaj kasneje.</p>
               <p>Zdaj pa, zakaj je ta zakon nastal? To je samo mali historiat tega zakona. Tudi to
               moram povedati, da je moj predlog zakona, če ga boste šli primerjati s tistim vladnim
               iz leta 2015, praktično v 90 % teksta popolnoma enak, gre za copy-paste teksta, razen
               pri tej ureditvi, ki sem jo jaz seveda glede prirejanja stav še malo dodelal tam,
               kjer jo je bilo potrebno. Drugače pa gre za prvotni vladni predlog. Zdaj pa torej,
               kot rečeno, zakaj je ta predlog sploh vložen? Moramo iti malo nazaj, v leto 2006, ko
               sta FIHO in FŠO tožila Bwin zaradi tega, ker je Bwin takrat v Sloveniji celo
               reklamiral svoje produkte, te športne stave, omogočal slovenskim igralcem igranje pri
               njih in to brez pridobljene koncesije v Republiki Sloveniji. Zato sta takrat FŠO in FIHO
               sprožili tožbo proti Bwinu, v kateri sta obe fundaciji zahtevali plačilo izgubljenih
               koncesij. To se pravi, tistih koncesij, ki bi morale biti plačane iz vplačil
               slovenskih igralcev stav pri Bwinu, pa seveda niso bile, ker jih Bwin ni bil dolžen
               plačati, ker seveda ni imel koncesije v Republiki Sloveniji. To je bila ena njihova
               zahteva, druga pa je bila začasna odredba, ki bi prepovedala reklamiranje Bwinu v
               Sloveniji. Ta začasna odredba je bila sprejeta, Bwinu je bilo prepovedano
               reklamiranje, ker seveda ni imel veljavne koncesije v Republiki Sloveniji in tega
               jasno ni smel početi. Leta 2011 je končno po petih letih<gap n="…"/> No, seveda, tej tožbi je
               bilo priloženo izvedensko mnenje, ki je bilo podlaga za to tožbo, v kateri že takrat,
               leta 2006 ugotavljajo, da je 75 % vseh slovenskih igralcev stav le-te igralo pri
               tujih prirediteljih, to se pravi pri tistih, ki nimajo koncesije v Republiki
               Sloveniji. V naravi to pomeni kar lepo iz svojega naslonjača preko interneta. Leta
               2011 je Okrajno sodišče v Ljubljani razsodilo, da Bwin ni ničesar dolžen povrniti
               FIHO in FŠO, ker je naša zakonodaja v neskladju z EU redom, kar v uvodu zakona tudi
               jaz zapišem in to neskladje tudi odpravljam, kot drugo, da ta zakon nesorazmerno in
               neupravičeno ščiti zasebnega ponudnika, in kot tretje, da je Bwin želel pridobiti
               koncesijo v Republiki Sloveniji, pa je ni mogel, ker imamo tako zakonodajo, ki tega
               ne omogoča in je, kot še enkrat poudarjam, v neskladju z EU redom. Na to so se tožeče
               stranke pritožile, nato pa je višje sodišče razsodilo in potrdilo sodbo
               prvostopenjskega sodišča. To povem in poudarjam zdaj, ker bodo verjetno potem
               predstavniki Športne loterije to hoteli interpretirati drugače. Skratka, višje
               sodišče je potrdilo sodbo okrajnega sodišča, je pa res reklo, da okrajno sodišče ni
               pristojno presojati skladnost naše zakonodaje z EU redom, vendar je potrdilo in
               ostalo je pri tej razsodbi. To se pravi, Bwin v tistem trenutku ni bile dolžan
               ničesar plačati obema fundacijama. Danes je stanje še nekaj hujše. Iz podatkov, ki so
               bili javno dostopni v času, ko sem jaz ta zakon pripravljal, to je konec prejšnjega
               leta in celo do 16. januarja, ko je bil ta zakon vložen, sem ugotovil, da prihodki
               pri obstoječem ponudniku, to se pravi pri Športni loteriji, d. d. že od leta 2012
               padajo. S tem se seveda zmanjšujejo tudi koncesijske dajatve za FŠO in FIHO, kar
               nenazadnje, kot sem rekel, FŠO in FIHO vztrajno ponavljata vsako leto in prosita, naj
               že končno država nekaj naredi. Danes je, kot rečeno, to razmerje slovenskih igralcev,
               ki igrajo pri tujih ponudnikih preko interneta iz naslonjača, 80 %, le 20 %
               slovenskih igralcev stav igra pri domačem ponudniku, to je Športni loteriji. To
               seveda jasno kliče po ustreznem ukrepanju.</p>
               <p>Kaj pomeni to, da slovenski igralci igrajo pri tujih ponudnikih, ki v Sloveniji
               nimajo pridobljene koncesije? To pomeni, da ti tuji prireditelji ne plačujejo niti
               evra za športne organizacije, ne plačujejo niti evra za invalidske organizacije, niti
               evra za humanitarne organizacije in niti evra v državni proračun oziroma v lokalne
               proračune preko treh vrst davkov, ki izhajajo iz prirejanja iger na srečo. Seveda je
               razumljivo, da Športni loteriji tako stanje ustreza, vendar pa je nerazumljivo, da
               država v vseh teh letih ni naredilo ničesar, da bi to stanje v bistvu sanirala in
               dejansko te igralce, ki
               danes vplačujejo pri tujih ponudnikih pa od njih nima nihče v državi Sloveniji nič,
               ne prisili, predvsem seveda ne zdaj same igralce, ampak prireditelje, da le te stave
               prirejajo legalno z pridobljeno koncesijo, ker moj predlog zakona zgolj naredi eno
               stvar, odpre možnost, da tuji prireditelji pridobijo koncesijo za prirejanje stav v
               Republiki Sloveniji, s tem trenutkom so dolžni začeti plačevati koncesijske dajatve,
               ki pomenijo, kot sem rekel, financiranje športa, invalidov in pa humanitarcev ter
               plačevati davke, od tistega trenutka dalje bo lahko država to kar do sedaj ni počela,
               vsaj ne dovolj, da rečem, dobro in uspešno, dejansko lahko sprožala tudi sodne
               postopke in dejansko sodno prisilila vse te tuje prireditelje, da bodo nehali seveda
               izigravati ta sistem, ki ga zdajle mi imamo in bodo prisiljeni pač zaprositi za
               koncesijo, če bodo želeli še vedno imeti slovenske igralce. In pa ne nazadnje
               slovenski igralci bodo zaščiteni, slovenski igralci, ki igrajo pri tujih ponudnikih
               danes niso zaščiteni, zaradi tega, ker so izven nadzora našega nadzornega organa, to
               pa je finančna uprava Republike Slovenije znotraj Ministrstva za finance. Da se bo
               seveda vse to zgodilo je potrebno seveda spremeniti zakon in ta predlog imamo sedaj
               na mizi. Ne nazadnje kolateralna posledica tega zakona seveda je lahko, kar seveda ni
               predmet direktno zakona samega, vendar je lahko pričakovati iz praks po drugih
               državah, da bodo te veliki prireditelji stav postali tudi pomembni sponzorji športnih
               ekip, posameznikov, športnih zvez, Olimpijskega komiteja Slovenije in skratka vseh,
               ki pač v športu delujejo. To lahko sklepamo po zgledu ostalih evropskih držav kjer
               vidimo, da so le ti pomemben sponzor in glede na omejenost potencialnih sponzorjev v
               Republiki Sloveniji mislim, da se seveda šport tega zelo veseli. Ne nazadnje
               Fundacija za financiranje športnih organizacij in tudi FIHO so, sta podprla ta zakon
               in podpirata vsakršne rešitve, ki pomenijo več denarja, res, da je FIHO zdajle
               prejšnji teden ravno nekaj spremenil mišljenje oziroma del znotraj FIHA je spremenil
               mišljenje vendar o tem morda malo kasneje.</p>
               <p>Še morda en oris. V Evropi imamo le tri države, ki imajo monopolno ureditev, se pravi
               govorimo o tem kako očitno nekaj je zelo narobe in to sta Slovenija, Madžarska in pa
               Finska, več o tem verjamem, da bomo v nadaljevanju povedali, ko bomo komentirali
               lahko države, vendar vse tri države so neuspešne pri tem, da preprečujejo igranje v
               tujini pri prirediteljih, ki nimajo koncesij v lastni državi. Povsod drugje je
               področje liberalizirano in bolj ali manj uspešno urejeno, prakse so seveda malo
               različne, vendar pa je področje odprto za prireditelje iz ostalih držav, po večini iz
               ostalih držav EU, nekatere pa seveda imajo tudi zahteve po matičnem domicilu. Torej
               mnenja sem, da je seveda ta zakon, če želimo sistemsko financiranje športa, predvsem
               športa, ki se, kateremu gre 80 % vseh koncesijskih dajatev v bodoče stabilizirati in
               zagotoviti športu svež denar, potem je to sigurno eden od predlogov, ki to
               problematiko rešuje, še mogoče ena manjša vsebina, ki v do zdajšnjih debatah nekako
               ni bila omenjena, v zakonu predvidevam, da bo vsak novi koncesionar, vsak, ki bo na
               novo zaprosil za koncesijo za prirejanje športnih stav v Republiki Sloveniji moral
               plačati vstopno nepovratno dajatev v višini 500 tisoč evrov, od katerih se seveda
               takoj razdeli 400 tisoč v FŠO in 100 tisoč v FIHO, to je sicer enkratni znesek,
               vendar so to zneski, ki 
               kar nekaj klubov nižjega ranga držijo več let pri življenju. Tako da, to so zelo
               pomembni denarji. S to vstopno nepovratno dajatvijo pa se seveda prepreči
               špekulativne vstope na trg, to se pravi nekim manjšim prirediteljem, ki bi morda
               zgolj poskušali pridobiti koncesijo in kratkočasno to prirejali. Seveda jih bo ta
               vstopna dajatev odvrnila, ker mi želimo kredibilne, velike, resne prireditelje, ki
               bodo vse to, kar zakon predvideva in pričakuje, lahko uresničili.</p>
               <p>Kar se tiče pripomb Zakonodajno-pravne službe, bi samo povedal, da sem na podlagi
               njihovih pripomb pripravil amandmaje, ki so v bistvu zgolj nomotehnične narave, ter k
               parim členom dodatne obrazložitve, naknadno pa sem danes kot predlog za amandma
               odbora pripravil amandma, ki govori v prehodnih določbah o tem, da do spremembe
               Zakona o davku od iger na sreče, Zakona o davku na srečke, Zakona o davku na dobitke
               pri klasičnih igrah na srečo veljajo te določbe tudi za stave, ker se, kot sem
               povedal že v začetku, stave izločajo, izvzemajo iz klasičnih iger na srečo in bi
               morda lahko, če ministrstvo ne bi pravočasno pripravilo teh zakonskih predlogov,
               prišlo do neke pravne praznine. Tako da ta bojazen oziroma argument, da pa potem
               stave ne bodo obdavčene, ne more vzdržati. V izogib neki tej sivi coni, ki bi morda
               lahko nastala ob neustreznemu časovnemu ukrepanju ministrstva, je pripravljen ta
               amandma in seveda to tudi rešuje.</p>
               <p>Zaenkrat toliko, bom pa potem seveda dopolnil še v razpravi. Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp3">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Besedo sedaj dajem predstavnici Zakonodajno-pravne službe.</p>
               <p>Mag. Andreja Kurent, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp4">

               <speaker>MAG. ANDREJA KURENT:</speaker>

               <p>Hvala za besedo.</p>
               <p>Lep pozdrav vsem.</p>
               <p>Torej, v skladu s svojimi nalogami je Zakonodajno-pravna služba pripravila mnenje. Ne
               bom ga povzemala. Prejeli ste ga že pred 14 dnevi. Kot je bilo že prej rečeno,
               predlagatelj je na podlagi našega mnenja pripravil amandmaje in odgovore oziroma
               dodatna pojasnila. Amandmaji so ustrezni, pojasnila so korektna. Moram pa povedati
               glede predloga za amandma odbora, da je določba sicer ustrezna, s pravno sistemskega
               vidika pa gre za nesistemski pristop, kar sicer Zakonodajno-pravna služba ob
               tovrstnih določbah zakonov vedno opozori. Pa še to, ob dveh bom morala zapustiti to
               sejo, ker imam drug odbor, ki je bil že prej sklican.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavniku Komisije Državnega sveta za gospodarstvo, obrt, turizem in
               finance.</p>
               <p>Gospod Mitja Gorenšček, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp6">

               <speaker>MITJA GORENŠČEK:</speaker>

               <p>Gospa predsedujoča, hvala za besedo.</p>
               <p>Lep pozdrav tudi ostalim v tej dvorani.</p>
               <p>Jaz bom kar prebral mnenje Komisije za gospodarstvo, obrt, turizem in finance, ki se
               je na tretji seji odločilo, da predlog zakona ne podpre.</p>
               <p>Komisija je bila seznanjena z mnenjem Vlade Republike Slovenije in mnenjem
               Zakonodajno-pravne službe Državnega zbora ter pripombami Športne loterije in na
               podlagi tega je sprejela sklep. Predlagatelj zakona želi s svojim predlogom sistemsko
               urediti in stabilizirati financiranje Fundacije za financiranje športnih organizacij
               v Republiki Sloveniji, kakor tudi Fundacije za financiranje invalidskih in
               humanitarnih organizacij, ter ob upoštevanju sodobnih trendov in mednarodnih ureditev
               na področju prirejanja stav uskladiti področje prirejanja športnih stav s pravnim
               redom Evropske unije ter s tem učinkoviteje urediti to dejavnost. Predlagane
               spremembe zakona vzpostavljajo enakopraven pravni položaj obstoječega koncesionarja
               na področju prirejanja stav z morebitnimi novimi koncesionarji, pri čemer se
               koncesija podeli vsakemu prireditelju, ki izpolni predpisane zakonske pogoje.</p>
               <p>V razpravi je bilo podano mnenje, da so številke oziroma podatki predlagatelja, na katere se sklicuje,
               nezanesljivi in pretirani, predvsem o velikosti odlivov sredstev, ki jih slovenski
               igralci vplačujejo pri tujih prirediteljih stav. Komisija meni, da je bolj kot o
               predlagani rešitvi o popolni liberalizaciji slovenskega trga športnih stav in prostem
               vstopu tujih prirediteljev iger na srečo na majhen slovenski igralniški trg, pomembno
               razmišljati o vključitvi Športne loterije kot enakopravnega partnerja v organiziranje
               iger ter v ekonomsko povezovanje na evropski ravni.</p>
               <p>Komisija se je seznanila tudi z nasprotno stranjo, to je s stališčem invalidskih
               organizacij, ki predlaganega zakona ne podpirajo, saj ocenjujejo, da bi učinki
               predlagane ureditve imeli negativne posledice na financiranje invalidskih in
               humanitarnih organizacij. Tudi Vlada namreč predvideva, da bi ob vstopu novih
               koncesionarjev na trg športnih stav verjetno prišlo do prerazporeditve obstoječih
               igralcev športnih stav k novim ponudnikom, število igralcev pa se bistveno ne bi
               spremenilo. Ne gre sicer zanikati dejstva, da vpliv konkurenčnejše ponudbe na
               igralniškem področju ni zanemarljiv in lahko izboljša kvote ter poveča dobičke in
               izplačila, kar pa znižuje osnovo za davke in koncesijske dajatve.</p>
               <p>Za ohranitev stabilnosti domačega trga na tem področju in za zagotovitev
               zanesljivosti virov, ki bodo omogočili izvedbo predvidenih programov Fundacije za
               šport in igre na srečo, je po mnenju komisije treba omejiti nelegalno ponudbo,
               ozavestiti uporabnike iger na srečo, da bodo igrali pri domačih ponudnikih in s tem
               zagotavljali večji delež davkov državi in lokalnim skupnostim ter dajatev, ki se
               namenjajo za financiranje invalidskih, humanitarnih in športnih organizacij. Predvsem
               eden od glavnih pomislekov invalidskih organizacij in eden od glavnih argumentov,
               zakaj Državni svet tega zakona ni podprl, je v tem, ker ima Slovenija kot unikum
               uvedem 10% davek na srečke, ki bistveno vpliva na nižji obseg zbranih koncesijskih
               dajatev in za katerega je bilo ob uvedbi v letu 2013 zagotovljeno, da gre za začasni
               interventni ukrep. Mogoče bi bilo v kombinaciji ukinitve te dajatve mnenje Državnega
               sveta drugačno.</p>
               <p>Hvala vam.</p>
            </sp>
            <sp xml:id="SDT7-OZFIMP-redna-48-2018-03-06.sp7">

               <speaker>PREDSEDNICA URŠKA BAN:</speaker>

               <p>Najlepša hvala tudi vam.</p>
               <p>Kot sem v uvodu že povedala, so bili na sejo povabljeni tudi predstavniki Športne
               loterije. Trije predstavniki, mislim, da so.</p>
               <p>Izvolite, kdor bo želel besedo, pa če se prosim predstavite.</p>
            </sp>
            <sp xml:id="SDT7-OZFIMP-redna-48-2018-03-06.sp8">

               <speaker>EDVARD KOLAR:</speaker>

               <p>Lepo pozdrav in najlepša hvala za povabilo.</p>
               <p>Moje ime je Edvard Kolar, jaz sem predsednik uprave Športne loterije.</p>
               <p>Seveda je zakon tema, o kateri tukaj že govorimo. Prvo bi želel poudariti, da Športna
               loterija zakon, ki ga je vložil gospod Zorman, ocenjuje kot necelovit,
               nekonsistenten, nenatančen, strokovno pomanjkljiv, terminološko nekonsistenten,
               davčno in dajatveno neučinkovit, ki ne opredeljuje ukrepov za obvladovanje tveganj,
               tudi ne opredeljuje ukrepov za dosego ciljev, ki jih je predlagatelj navajal v
               predlogu. Kar se tiče celovitosti, gre za to, da zakon iz celotnega področja iger na
               srečo ureja le en segment, kar pomeni področje stav, s čimer seveda ne odpravlja
               tistega temeljnega problema obstoječega ZIS o določitvi sedeža družb <stage>(?)</stage> s
               koncesijami za prireditelje iger na srečo, ker seveda to ne ureja za področje
               posebnih iger na srečo. 
               Natančnost in strokovna pomanjkljivost<gap n="…"/> Najprej bi seveda poudaril, da so podatki o
               poslovanju Športne loterije neresnični. Kar se tiče javne dostopnosti naših podatkov
               oziroma podatkov o poslovanju Športne loterije, so bili vsi dostopni na Ajpesu, če pa
               bi predlagatelj v času priprave svojega predloga stopil do nas, pa bi mu tudi
               posredovali podatke, vsaj predvidene podatke v letu 2017, ker je zadeva potekala
               konec lanskega leta. Napačno so navedeni podatki o bruto prodaji, se pravi ti
               prihodki iz bruto prodaje. V nasprotju, kot trdi gospod Zorman, naraščajo, od leta
               2015 do 2017 je bil njihov prirastek 12 %. Prav tako se povečuje višina koncesijskih
               dajatev, ki jih skladno s tem vplačujemo, pri čemer pa je treba poudariti, da na
               višino skupne prodaje in pa višino koncesijskih dajatev izredno močno po letu 2012
               vpliva prav uveden davek od iger na srečo. Prav tako ni res, da so vplačila na
               digitalnih poteh Športne loterije nižja od povprečja globalne rasti, temveč to
               povprečje, ki ga navaja gospod Zorman v višini 3 %, presegamo, saj smo v zadnjem
               desetletnem obdobju v povprečju na digitalnih poteh rastli za 3,4 % in pa seveda v
               celotnih vplačilih za 4,2 %.</p>
               <p>Nadalje bi želel opredeliti vlogo Fundacije za financiranje športnih organizacij v
               sistemu financiranja slovenskega športa <gap n="…"/> V celotni strukturi financiranja
               slovenskega športa je povprečen delež sredstev, ki jih Fundacija za šport, za katera
               seveda ne zanikamo, da ne bi kdo mislil, da je njen delež pomemben, je 8,6 %, ker
               večji delež teh javnih sredstev za šport zagotavljajo predvsem lokalne skupnosti.
               Seveda pa je tu potrebno še poudariti, da v preteklosti višina razpisanih sredstev
               Fundacije za šport in višina koncesijskih dajatev, ki jih prispeva Športna loterija,
               niso bile niti vsebinsko, niti statistično povezane. Gre namreč za način ravnanja s
               sredstvi v fundaciji, ki je bil v preteklosti in ki je danes spremenjen. Menim, da bo
               verjetno v bodoče kakšna od teh povezav obstajala.</p>
               <p>Kar se tiče ocene sredstev, porabljenih pri tujih, nelegalnih ponudnikih,
               predlagatelj v svojem predlogu navaja različne številke, od minimalno 166 milijonov
               do 250 milijonov, ponovno minimalno od 150 do 250 milijonov in potem konservativno
               150 milijonov in na koncu 75 milijonov, kar seveda kaže, da tudi predlagatelj sam ne
               zna vsaj približno oceniti, kakšen naj bi bil ta odliv sredstev zaradi igranja pri
               nelegalnih ponudnikih. Ocene predlagatelja so utemeljene na stopnji rasti
               mednarodnega trga stav, pri čemer je tu seveda potrebno poudariti, da je bila naša
               rast večja. Predlagatelj uporabi sekundarne podatke iz študije gospe Jagodic in jih
               ne preveri v originalni študiji RIS <stage>(?)</stage> 2006, pri čemer to študijo v drugi stopenjski
               sodbi proti Bwin označi tudi kot poljubno študijo, se pravi študijo, na podlagi
               katere ni mogoče ugotavljati odliva sredstev. Na drugi strani pa iz te študije
               izpusti en pomemben poudarek iz prvega dela, kjer govori študija o vlogi
               liberalizacije trga stav na višino koncesijskih dajatev. Navaja tudi študijo GIEDON
               <stage>(?)</stage> iz leta 2011 in ne povzame spoznanja iz te študije, ki govori, da je tega odliva
               sredstev za vse spletne igre na srečo, se pravi športne stave in druge spletne igre
               na srečo, 70 milijonov in prav tako v tem delu, v tej študiji ugotavljajo, kakšna je
               povprečna vrednost sredstev, ki jih posamezen Slovenec porabi za igre pri tujih,
               nelegalnih spletnih ponudnikih.</p>
               <p>Zakonodajno-pravni razlogi za novelo <gap n="…"/> Izpostaviti je treba vsaj nekaj stvari. Prvo
               je usklajenost tega zakona z EU zakonodajo, kjer v nasprotju s tem, kar govori gospod
               Zorman, v obrazložitvi višjega sodišča v prej omenjeni sodbi, je sodišče ugotovilo,
               da je seveda naša zakonodaja skladna s predpisi EU. Temu pritrjuje tudi
               notifikacijski proces Evropske komisije, ki je bil za zakon ZIS-F zaključen leta
               2016.  Prav tako v tej
               sodbi v obrazložitvi piše, da je ravnanje prirejanja iger na srečo brez obstoječe
               koncesije v nasprotju z zakonom in zato protipravno in takšno bo tudi vse dotlej,
               dokler ne bo pristojni organ odločil o neustavnosti določb ZIS oziroma o njegovi
               neskladnosti s pravili ES, kar pa do danes žal ni bilo ugotovljeno.</p>
               <p>Potem, kar se tiče terminološke nekonsistentnosti <gap n="…"/> V sami obrazložitvi zakona uvaja
               termine <q>»administrativni in dejanski monopol«</q>, ki jih pravna praksa ne pozna in jih
               tudi ne obrazloži. Navede, da ŠL oziroma Športna loterija nastopa na mednarodnem
               trgu, kar seveda ni res, ker imamo koncesijo za prirejanje iger izključno na območju
               Republike Slovenije in ker pri nas, vsaj kar se tiče spletnih iger, ne more nobeden
               igrati, kdor ne vzpostavi spletnega računa, za vzpostavitev katerega pa mora seveda
               predložiti oziroma vpisati svojo davčno številko. Pravi tudi, da <stage>/ nerazumljivo/</stage>
               finančna dejavnost in ne navede pravne podlage za te opredelitve.</p>
               <p>Kar se tiče davčne in dajatvene neučinkovitosti <gap n="…"/> Seveda, danes je predložen amandma,
               ki odpravlja to anomalijo ukinitve treh davkov, kar samo govori o tem, kako površno
               je bil sam zakon pripravljen. V izračunu dajatev, ki naj bi jih prejeli Fundacija za
               šport in Fundacija za invalidske in humanitarne organizacije, upošteva neveljavne in
               izmišljene ocene o dodatni prodaji primerov liberaliziranega trga, ki so zgolj plod
               njegovih ocen. V izračunu ne upošteva davka od srečk in zato ni mogoče ugotoviti, od
               česa se odšteva sklad za dobitke, v vsakem primeru pa je predstavljen izračun
               napačen. V materialu, ki so vam ga danes tukaj razdelili, imate pri 7. točki narejen
               izračun, ki predvideva dejansko stanje na podlagi prodaje v mesecu januarju. Športna
               loterija je imela v mesecu januarju bruto prodajo nekaj čez 7,7 milijona evrov, pri
               skladu za dobitke 61,8 %, kar pomeni, da je plačala nekaj čez 560 tisoč evrov
               koncesijskih dajatev. Po predlogu gospoda Zormana, kjer naj bi bili skladi 85 %, bi
               pri isti prodaji plačali 114 tisoč evrov koncesijskih dajatev, kar je petkrat manj.
               To pomeni, da bi morali vsi na novo nastali ponudniki s koncesijo v Sloveniji prodati
               na mesec za približno 38,6 milijona evrov in na letni ravni približno 450 milijonov
               evrov. Če pa bi želeli doseči stanje po popolni uveljavitvi novele ZIS, sicer 13,5
               milijona evrov koncesijskih dajatev iz področja stav, bi pa morala ta prodaja po teh
               pogojih dosegati približno 900 milijonov evrov.</p>
               <p>Prav tako v svojem predlogu ne razloži vpliva uvedbe konkurence na omejenem trgu,
               kjer bi vsi ponudniki prodajali iste produkte. Zaradi tega <stage>(prvič)</stage> bi se dvignile
               kvote, kar pomeni manjše koncesije in ne večje; zaradi dviga kvot se poveča tveganje
               zasvojenosti; prišlo bi do neprimernega oglaševanja, agresivnega, kar se dogaja tudi
               v drugih državah; in pa ponudbo tveganih stavnih dogodkov, ki so slabo preverljivi in
               peljejo v prirejanje športnih rezultatov. Prav tako v izračunu ne upošteva
               alternativnih stroškov, ki bi nastali na ravni koncesij Športne loterije in drugih
               sredstev, ki jih Športna loterija zagotavlja za funkcioniranje slovenskega
               športa.</p>
               <p>Kar se tiče ukrepov za obvladovanje tveganja, predlog povečuje tveganje iz vidika
               odgovornega prirejanja in varnega igranja, in sicer s spremembo pravno organizacijske
               oblike družb prirediteljev ne more biti več samo delniška družba. Lahko je
               kakršnakoli oblika, tudi espe. Ni več omejitve iz vidika lastnikov, sedaj so lahko
               delničarji samo pravne osebe. Ni več omejitev po deležih, zdaj je največji delež
               lahko 20 %. Ni več omejitve pri razpolaganju z deleži, zdaj za razpolaganje
               odsvojitev ali prisvojitev deleža rabimo soglasje Ministrstva za finance. Znižuje se
               znesek osnovnega kapitala, s čimer se povečuje tveganje za neizplačevanje dobitkov.
               Ukinja se nadzorni svet, ukinja se predstavnik vlade v nadzornem svetu, ki je do
               sedaj skrbel za korektno izvajanje koncesijske  pogodbe. V predlogu ni ukrepov za obvladovanje
               tveganja razen določila, da mora prireditelj objaviti, da je mlajšim od 18. let
               prepovedano igrati, kar pa je seveda najmanj, kar je, čudno, zato ker ta ukrep mi
               izvajamo, zraven tega pa je za spletno igranje v Sloveniji potrebno vzpostaviti
               spletni račun, ki ga ne moreš vzpostaviti brez davčne številke. Se pravi, da gre za
               ugotavljanje starosti skozi to. Prav tako večjih dobitkov ne moreš drugače prevzeti
               kot osebno, kar pomeni neposredno legitimacijo.</p>
               <p>Da povzamem <gap n="…"/> Temeljne teze predloga, da bo sprememba odpravila nelegalno ponudbo in
               povečala nadzor nadnjo, s predlaganim modelom ni mogoče doseči, ker le-ta ni odvisna
               od modela prirejanja iger v posamezni državi. Kot lahko vidite v tem našem materialu,
               ki smo vam ga razdelili danes, je prav Finska država, ki ima najdonosnejši evropski
               trg iger na srečo s prodajo okrog 1,7 milijarde evrov pri 5 milijonih prebivalcev in
               med vsemi evropskimi državami ustvarja največji delež sredstev za dober namen na
               prebivalca, medtem ko se države z licenčnim modelom, kot so Poljska, Nizozemska,
               Norveška, Portugalska in Nemčija, ne glede na to, da imajo liberalen model, dosti,
               dosti ukvarjajo z nelegalno ponudbo in je ta neprestano tam tudi prisotna. Odprava
               nelegalne ponudbe in povečanje nadzora je možno samo z delovanjem regulatorja,
               boljšim delovanjem regulatorja ali pa bolj učinkovitim, ker ZIS namreč predvideva vse
               ukrepe za to ravnanje, in pa z večjo osveščenostjo igralcev, za katere v Športni
               loteriji, v nasprotju z gospodom predlagateljem, menimo, da so dobri igralci tisti,
               ki igrajo pri slovenskih ponudnikih, saj s tem plačujejo davke in zagotavljajo
               dajatve za dober namen.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp9">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Za konec uvodnih obrazložitev še beseda predstavniku Vladu, Ministrstvu za
               finance.</p>
               <p>Gospod državni sekretar, Gorazd Renčelj, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp10">

               <speaker>GORAZD RENČELJ:</speaker>

               <p>Hvala lepa, predsedujoča.</p>
               <p>Spoštovane članice in člani odbora.</p>
               <p>Vlada Republike Slovenije Predloga zakona o spremembah in dopolnitvah Zakona o igrah
               na srečo, ki ga je vložil poslanec Branko Zorman, ne podpira.</p>
               <p>Predlog zakona namreč ne ureja tega področja celovito, ne ureja niti najnujnejših
               sprememb, ki so potrebne za uskladitev slovenske zakonodaje s pravnim redom EU. Po
               našem mnenju, mnenju Vlade Republike Slovenije bi moral biti temeljni cilj predloga
               zakona ravno to, torej uskladiti pravno ureditev prirejanja iger na srečo s pravnim
               redom Evropske unije na celovit način, ne samo za področje športnih stav. V povezavi
               s tem ciljem bi bilo potrebno s spremembami in dopolnitvami področnega zakona
               odpraviti zahtevo, da ima družba, ki želi pridobiti koncesijo za prirejanje iger na
               srečo v Sloveniji, torej sedež v Republiki Sloveniji. Poleg tega bi bilo smiselno in
               pravilno, da bi pri pripravi predloga zakona upoštevali tudi načelo odprave
               iniciativnih ovir, po katerem je treba zmanjšati število reguliranih poklicev, ker je
               tovrstna ureditev administrativna ovira pri zaposlovanju in zvišuje stroške dela. Iz
               vidika čim bolj učinkovite ureditve področja iger na srečo bi moral predlog zakona
               poseči tudi v sedanjo ureditev glede lastniške sestave gospodarskih družb, ki imajo
               koncesije za prirejanje posebnih iger na srečo v igralnici. Predlog ne odpravlja
               dosedanje omejitve pri lastniški sestavi teh gospodarskih družb in tudi ne
               vzpostavlja pogojev za pritegnitev domačih in tujih vlagateljev. Zdaj imajo eno ali
               več koncesij za prirejanje posebnih iger na srečo v igralnici štiri gospodarske
               družbe, pri čemer imata v treh od njih lastniške deleže v obliki navadnih delnic tudi
               Kapitalska družba, Slovenski državni holding <stage>(torej, SDH)</stage>. Odlok o strategiji
               upravljanja kapitalskih naložb države pa določa, da se družbe, ki se ukvarjajo z
               igralništvom, razvrščene med portfeljske naložbe. V primeru vstopa novih
               koncesionarjev na trg športnih stav bi to predpostavko konkurenčnejše ponudbe stav v
               prvi vrsti pomenilo prerazporeditev obstoječih igralcev športnih stav, ki sedaj
               igrajo pri Športni loteriji, k novim ponudnikom, glede na velikost trga pa se po
               predvidevanjih ne bi bistveno povečalo število igralcev. Vstop novih koncesionarjev
               na trg ne pomeni nujno zvišanja prihodkov, kot pravi predlagatelj, ki jih pač v
               Republiki Sloveniji prejemata obe fundaciji <stage>(FŠO in FHO)</stage>. Bolj konkurenčna ponudba
               stav bi namreč pomenila višje kvote in izplačila, kar pa  v bistvu znižuje osnove za davke in za
               koncesijsko dajatev, ki je razlika med vplačili in izplačili v stave. S tem bi se
               znižali prihodki za obe fundaciji. Potrebno je opozoriti tudi na dejstvo, da realnih
               podatkov o številu naših igralcev, ki igrajo pri tujih ponudnikih, ni. Tudi morebitna
               izdelava ocene oziroma analize števila teh igralcev bi podala rezultat, ki bi še
               vedno temeljil zgolj na določenih predpostavkah in ocenah.</p>
               <p>Če zaključim <gap n="…"/> Glede na vse navedeno predlagam, da Predloga zakona o spremembah in
               dopolnitvah Zakona o igrah na srečo ne podprete.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Sedaj<gap n="…"/> Odboru predlagam, da po končani razpravi o členih v skladu s Poslovnikom
               glasujemo o vseh členih predloga zakona skupaj. Če noben temu ne nasprotuje, potem
               smatram, da je predlog sprejet.</p>
               <p>Prehajamo na razpravo in odločanje o členih in vloženih amandmajih na podlagi
               vložitvenega dokumenta, ki ga imamo kot gradivo k seji.</p>
               <p>Odpiram razpravo k 1. členu, h kateremu ni vloženega amandmaja. Besedo dajem najprej
               gospodu<gap n="…"/></p>
               <p>Aha, predlagatelj, izvolite. Gospod Zorman, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp12">

               <speaker>BRANKO ZORMAN (PS SMC):</speaker>

               <p>Hvala, gospa predsednica.</p>
               <p>Zdaj, po teh uvodnih stališčih ste verjetno opazili, da je mnenje Vlade na las
               podobno mnenju Športne loterije, na kar bom potem še prišel. Bi se pa samo odzval
               najprej na to, kar je povedal predstavnik Športne loterije, potem pa še na to, kar je
               povedal državni sekretar, gospod Renčelj.</p>
               <p>Se pravi, očitano mi je bilo, da je zakon nekonsistenten, da ureja le eno področje,
               da je strokovno pomanjkljiv, da podatki niso pravi, in tako naprej. Jaz urejam zgolj
               eno ozko področje na področju iger na srečo, in to je prirejanje športnih stav. Pri
               tem mislim, da sem bil več kot dovolj konsistenten. V predlogu zakona je v uvodnem
               delu dobro pojasnjeno, kako so te projekcije, izračuni nastali. Utemeljeno je, na
               katerih podatkih temeljijo in še enkrat poudarjam, da je le-to izhajalo iz vseh javno
               dostopnih podatkov. Moram pa povedati, da je zelo nenavadno <gap n="…"/> Celo 16. januarja,
               preden sem zakon vložil, sem šel še enkrat pogledati za vsak slučaj, ali so že
               dostopni podatki, letno poročilo o poslovanju Športne loterije za leto 2016, to se
               pravi za dve leti nazaj - nisem seveda pričakoval, da bom januarja dobil poročilo za
               2017, ampak vsaj za 2016, ki ga v celem letu 2017 ni bilo objavljenega -, pa le-tega
               ni bilo. Tako sem izhajal iz podatkov za leto 2015. Podatki, s katerimi operirate vi
               za leto 2017, so bili in so seveda znani samo in zgolj vam, revidiranih poročil
               seveda še ni, tako da mi ne morete očitati, da sem vzel napačne podatke. Vzel sem
               seveda tiste, ki so bili dostopni.</p>
               <p>To, da se ureja le eno področje, sem povedal. Tudi potem v nadaljevanju, ko se bom
               odzval na mnenje Vlade, ki govori, da bi moral zakon urejati še vrsto drugih
               področij, ki seveda jasno nimajo veze s prirejanjem stav. Jaz mislim, da je to naloga
               Ministrstva za finance. Sistemski zakon je absolutno neka zadeva, ki jo mora
               pripravljati ministrstvo oziroma Vlada, če pa smo prišli tako daleč, da bi vam morali
               poslanci pisati nov sistemski zakon, pa mislim, da bi bilo nekaj hudo narobe.</p>
               <p>Kar se torej tiče tega, da od leta 2015 prihodki športne loterije in pa s tem
               koncesijske dajatve naraščajo, iz javno dostopnih podatkov, kot sem rekel, ni bilo
               vidno. V razpravi se želi, in tako je bilo tudi na komisiji Državnega sveta, fokus
               preusmeriti od problema, in to je da 80 % slovenskih igralcev stav igra v tujini in
               od tega nima nihče v naši državi nič, odpeljati nekam drugam in to tja, da je vzrok
               temu davek na srečke, ki je bil uveden leta 2013. Seveda je ta davek nedvomno imel vpliv, vendar naj
               povem eno stvar. Ko se bo to področje prirejanja stav odprlo tudi za tuje in ko bodo
               prišli tuji bodo poslovali pod enakimi pogoji, pod katerimi posluje danes športna
               loterija, povsem pod enakimi. Poleg tega zagotavljanja, seveda, iz te dejavnosti, ki
               jo opravljajo razlika med doplačili in izplačili, od katerega se, potem plačujejo
               koncesijske dajatve to bodo obvezani vsi tako športna loterija kot novi in tukaj ni
               popolnoma nič drugače ne za enega in drugega. Tudi vsi bodo obvezani plačevati iste
               davke. Sedaj govoriti o tem, da je razlog, da se ohrani monopol leta 2013 uveden
               davek na srečke je seveda smešna trditev.</p>
               <p>Kar se tiče vloge FŠO v financiranju programov športnih organizacij seveda to ni tema
               tega zakona, vendar pa je FŠO največji prejemnik koncesijskih dajatev iz naslova
               prirejanja športnih stav, zato seveda je jasno notri v predlogu zakona tudi omenjen
               in nenazadnje tudi v samih členih je potrebno to razdelitev, ki pa se ne spreminja,
               ostaja takšna kot je med FŠO in FIHO seveda na novo definirati, glede na to, da bo v
               vsakem zakonu sedaj odprto novo poglavje rimska 2a prirejanje stav, ki do sedaj ni
               bilo, ker so bile stave stlačene med klasične igre na srečo, ki mimogrede po drugih
               zakonodajah seveda niso tam. Stave so v bistvu tako imenovane <q>»izkustvene«</q> igre, kjer
               se predvideva, da igralec uporabi neko svojo intuicijo, znanje, ker mislim, da ve
               kateri klub je boljši od drugega in seveda, potem stavi na podlagi tega. Pri loteriji
               tega faktorja ni, pri loteriji staviš na neke številk in kar pride ven pride.</p>
               <p>Kar se tiče višine koncesijskih dajatev, kar je rekel predstavnik gospod Kolar.
               Višina koncesijske dajatve in financiranje, to se pravi, kaj FŠO financira, da nista
               povezana. Seveda sta povezana. FŠO seveda jasno dobiva sredstva tudi še iz drugje in
               ne samo od koncesijskih dajatev od stav, vendar pa seveda je zajeten del približno
               polovica teh koncesijskih dajatev pa pride iz tega naslova. Če govorimo o potencialu
               dodatnih 10 milijonov koncesijskih dajatev za fundacije, potem je to nedvoumno v
               slovenskem merilu ogromen denar.</p>
               <p>Kar se tiče različne projekcije pa, da se predlagatelj ni mogel odločiti katero
               projekcijo bi izbral. Predlagatelj je v samem uvodu in ne bom povzemal kako so te
               številke tukaj izračunane, ker vse jasno piše povedal kakšna je maksimalna projekcija
               maksimalnega potenciala in kakšna je, če gremo v bolj konservativen izračun. To pa
               zgolj, zaradi predstave od kje do kje se gibajo lahko te nove koncesijske dajatve
               novi viri sredstev predvsem kot rečeno za slovenski šport nenazadnje pa tudi za
               invalide humanitarce in slovenski proračun. Predlagatelj naj preveri študije. To se
               pravi kot sem rekel osnova za to projekcijo je bilo izvedensko mnenje iz leta 2016,
               ki je bila priloga tožbi FIHO in pa FŠO proti Bwinu. Nobenega razloga tudi na podlagi
               drugih, potem analiz še kasnejših ni, da bi se v te podatke dvomilo tudi, ko se
               govori o številu potencialnih teh igralcev stav se podatki športne loterije in pa FŠO
               in FIHO v tem izvedenskem mnenju zelo dobro ujemajo.</p>
               <p>Neskladje z e-ured. Kot sem že v uvodu povedal, ampak sedaj vidim, da se moram še
               enkrat odzvati. Predsednik športne loterije je rekel, da je višje sodišče razsodilo,
               da ni neskladja zakonov igrah na srečo z e-uredom. To seveda ni res, to je čisto
               zavajanje. Je pa razsodilo sledeče, da sodišče I. stopnje ni pristojno za presojati
               skladnosti naše zakonodaje z e-uredom. Nikjer  pa ni zapisalo, da je skladno z e-uredom.</p>
               <p>Kar se tiče terminološke nedoslednosti administrativni monopol, to je besedna zveza,
               ki jo uporabljam le v uvodu in nikakor ne v samih členih zakona, kjer seveda je treba
               biti zelo konsistenten in tam seveda takšnega izraza ne boste zasledili. Kaj pa je
               mišljeno s tem administrativnim monopolom je pa sledeče? Po obstoječi zakonodaji kot
               sem že povedal v uvodu zakonodaja naša predvideva, da lahko dva prireditelja
               prirejata klasične igre na srečo, v naravi pa ima naravni, administrativni, dejanski,
               kakršenkoli želite že pač ta pridevnik, monopol na področju loterijskih iger Loterija
               Slovenija in na področju stav Športna loterija. Zgolj v tem pogledu so bili ti izrazi
               uporabljeni, tako da sedaj mislim, če bomo lotili se sedaj v uvodu na same te besedne
               zveze, potem bežimo od same vsebine.</p>
               <p>Očitano je bilo tudi površno pripravljanje zakone, da se upošteva napačne podatke in
               da pri izračunu se ne predvidi tudi koliko bo tega prišlo davkov. Glavni to se pravi
               cilj zakona je prinesti več sredstev, več finančnih sredstev za financiranje
               slovenskega športa. Seveda jasno iz naslova teh treh davkov bodo prišli tudi sredstva
               v proračun države in pa proračun lokalnih skupnosti, govorim za takrat, ko seveda
               nekdo zadane neki višji dobitek pa je obligiran plačati tudi davek od dobitka. Vendar
               se s tem projekcijami, te projekcije niso bile tukaj ključne. Poleg tega pa seveda je
               nemogoče predvideti kakšni bodo zadetki in bi taka projekcija bila zgolj ugibanje.
               Tudi že večkrat je bilo očitano kakšna je bila analiza narejena. Jaz se tukaj lahko
               strinjam z vami in se sprašujem kako, da Ministrstvo za finance je v vseh teh letih,
               ker vemo koliko je star ta zakon ni pripravilo niti ene analize, ki bi seveda zelo
               natančno lahko govorila o tem kakšen je ta procent slovenski igralcev, ki igrajo v
               tujini. Nenazadnje, ker seveda vzporavate te izračune in potem probate to
               projekcijsko obrniti koliko bo moral, potem vsak plačati oziroma koliko bi moralo
               biti teh Slovencev naj vam v bistvu odgovorim s tem. Če seveda izhajate iz podatkov
               zgolj teh registriranih igralcev, ki igrajo pri vas seveda, potem je tak očitek lahko
               na mestu. Ampak to, kar imate vi zajeto je le 20 % od 100, za 80 % pa vi ne veste. Če
               seveda izhajate iz 20 %, potem seveda lahko trdite tako kot ste trdili.</p>
               <p>Kar se tiče slabih dogodkov, ki bi jih kdo lahko prirejal. Jaz ne vem sedaj ne bom
               odvetnik nikogar, ampak vsak, ki prireja neko poslovno dejavnost jo prireja na koncu,
               zaradi svojega dobička in izključno samo, zaradi tega. Ne vem kdo bo prirejal v
               okviru svojega poslovanja slabe dogodke in omogočal v bistvu to, da bo nekdo se pravi
               nepošteno zadeval in imel od tega neke koristi. V končni fazi gre to na rovaš samega
               prireditelja in ne verjamem, da je kdo tako neumen, da bi bil tako dobrohoten do
               kogarkoli.</p>
               <p>Kar se tiče lastniške strukture, ki ste jo očitali. Nikjer v Evropi seveda jasno ni
               predvideno to kdo je lahko lastnik prireditelja športnih stav. Kot sem povedal le
               Madžarska, Finska in Slovenija so tiste tri države kjer je monopol pa še to bom v
               nadaljevanju pojasnil kakšen problem imajo - za Slovenijo sem že povedal - tudi
               Madžarska in Finska iz tega naslova.  Kar se pa tiče tega, da mora biti potrebno soglasje
               Ministrstva za finance, da se odsvoji nek lastninski delež v prireditelju stav, zakaj
               pa potem ne vem, ne gremo še do ta zadnje branjevke tamle, ki ima d.o.o. registriran
               pa še tamle urejamo, da mora ne vem, recimo Ministrstvo za kmetijstvo predpisovati pa
               dajati soglasja, zakaj pa bi sploh država se lahko vpletala? Vi ste zasebna družba,
               pri vas država praktično nima nobenega lastniškega deleža notri in zakaj bi torej
               država morala dajati soglasje na to kako se lastništvo pri vas spreminja, to je
               popoln absurd. In pa še kar se tiče predstavnika Ministrstva za izobraževanje v vašem
               nadzornem svetu. Vi veste kdaj se je pojavil ta predstavnik države v nadzornem svetu,
               v nadzornih svetih prirediteljev iger na srečo, vemo, da je bilo to že kar vrsto let
               nazaj in vemo posledica česa je to bilo, vemo pa tudi in tudi vi sami veste, da je pa
               to popolna anomalija, ker ta predstavnik praktično v bistvu notri je tam bolj kot ne
               za okras, na skupščini vaši nima nobene glasovalne pravice, glasovalno pravico je
               imel na primer samo takrat, ko se je izbiralo za predsednika uprave. Torej zakaj bi
               moral biti predstavnik Ministrstva za finance notri v vašem nadzornem svetu oziroma
               nadzornem svetu kateregakoli prireditelja, to pa res ni nobenega razloga.</p>
               <p>In pa moram se odzvati seveda na to zavajanje, rekli ste, da se ukinja omejitev 18
               let za, potem sem vas pa tako razumel pa se jaz opravičujem, ampak v vsakem primeru
               seveda ne, je zakon na dveh mestih strogo definiran, meja 18 let in obligira vse
               prireditelje tako na fizičnih vplačilnih mestih kot tudi tiste, ki bodo prirejali
               stave preko interneta, da seveda spoštujejo vse te protokole, da mora preverjati
               starost in seveda jasno starost in igranje igralcu, ki ni dopolnil 18 let, seveda
               jasno v praksi je praktično nemogoče, če seveda prireditelj izvaja vse dejavnosti
               skladno z zakonom in pa z podzakonskimi akti. Omenili ste Finsko kot najdonosnejši
               trg, zdaj Finska nedvomno ima zelo visok standard in seveda jasno s tem seveda so
               tudi vplačila zelo visoka, hkrati pa niste povedali, da ima Finska zelo, zelo resen
               problem s tem, da finski državljani igrajo pri tujih ponudnikih in enostavno z to
               svojo zakonodajo so popolnoma neuspešni pri temu, da bi le to zajezili, podobno kot
               seveda tudi pri nas. Omenili ste tudi recimo Nemčijo, Nemčija ima eno zelo tako
               zanimivo zakonodajo, pri njih seveda se koncesije sploh ne da dobiti, lahko pa
               prirejajo stave ponudniki, ki že imajo koncesijo kjerkoli v EU. S tem pa seveda jasno
               je njihov nadzor pomanjkljiv in seveda se borijo in delajo na temu, da bodo ta sistem
               izboljšali, tako, da ni najbolj posrečena primerjava. Kar se tiče tega, da je
               zagotovitev uspeha v naprej kot vi trdite, še vedno seveda zadržati monopol vaše
               Športne loterije, da pa seveda jasno bi moralo biti delovanje regulatorja, to je
               Finančne uprave Republike Slovenije boljše, to se absolutno strinjam, absolutno sem
               tudi mnenja, da regulator svojega dela kot nadzorni organ seveda tudi absolutno ni
               opravljal in je verjetno tudi delno kriv za tako stanje. Kar se tiče pa te vaše
               trditve, da dobri igralci ne igrajo pri tujih ponudnikih, ampak pri slovenskih
               ponudnikih in to zgolj zaradi tega, ker so tako zavedni in zavestni, da s tem, ko
               igrajo v Sloveniji plačujejo, vejo, da se bodo od teh njihovih vplačil plačali davki
               in pa koncesijske dajatve in, da zato igrajo pri nas, seveda žal se s tem ne moremo
               strinjati, glede na to, da samo 20 % igra pri vas, 80 % pa zunaj.</p>
               <p>Zdaj pa še se moram odzvati na mnenje Vlade, ki ga je gospod državni sekretar predstavil. Zdaj seveda je
               zelo zanimivo, da Ministrstvo za finance ne podpira predloga, ki je praktično na las
               enako njihovemu prvemu predlogu iz prvega aprila 2015. V tistem predlogu ste in
               seveda se mi Ministrstvo za finance očita, da ta predlog ne ureja celovito tega
               področja. Seveda vam moram odgovoriti, da tudi vaš predlog iz leta 2015 ni tega
               področja urejal celovito, to ni bil nov sistemski zakon o igrah na srečo, ki bi ga
               seveda jasno v tej državi nedvomno potrebovali, ampak je urejal poleg tega monopola
               Loteriji Slovenije in pa odprtja področja prirejanja stav, še tudi lastniško
               strukturo v primeru, če bi država želela prodati igralnice Berry Hit Bled ali pa
               Portorož, brez spremembe tega zakona oziroma enega člena v tem zakonu, seveda jasno
               to ni možno in to so vse vsebine praktično pomembne, ki so bile v vašem predlogu,
               tako, da toliko o temu koliko celovit je moj predlog. Kar se tiče, da bi bilo
               potrebno odpraviti zahtevo po sedežu v Republiki Sloveniji, ker je to ena od teh
               neskladij z EU redom, saj ravno to moj predlog na dveh mestih naslavlja in govori, da
               seveda prireditelj je lahko pravna oseba, ki ima sedež v Republiki Sloveniji ali
               drugi državi evropskega gospodarskega prostora, kar pomeni torej še širše kot EU in s
               tem je ta neskladnost z EU redom seveda odpravljena. Omenjali ste kljub temu, da moj
               predlog sploh ne govori o temu, o lastniški strukturi v igralnici in ste govorili o
               igralnicah pa kakšna je lastniška struktura pa koliko je teh igralnic, še enkrat
               poudarjam, moj predlog v nobeni vsebini ne naslavlja področja prirejanja posebnih
               iger na srečo, ne v igralnicah, ne v igralnih salonih, ampak se ukvarja zgolj z
               športnimi stavami. Kar se pa tiče potem ostalih argumentov pa je seveda gospod
               državni sekretar samo ponovil vse kar je povedal že prej predstavnik Športne
               loterije, tako, da to sem pa že odgovoril. Mogoče še za, oziroma bom potem v
               nadaljevanju še se oglasil.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem poslancu gospodu Čušu, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp14">

               <speaker>ANDREJ ČUŠ (NeP):</speaker>

               <p>Hvala za besedo, lep pozdrav vsem prisotnim.</p>
               <p>Najprej dovolite, da predlagatelju tega zakona kot bivši kategoriziran športnik ali
               pa, če hočete tudi kot poslanec, čestitam za pogum, kot ste uspeli videti iz
               celotnega sektorja ste očitno dregnili v osje gnezdo in seveda se dogajajo različne
               stvari, tudi danes recimo ste dobili nekaj kritik s strani predstavnika Športne
               loterije, tudi mogoče v katerem pogledu kaj ne primernega, ampak jaz predlagam, da se
               s tem ne obremenjujete in greste naprej in do konca. Preden se sam lotim tega predlog
               zakona, ki ga sicer tudi zelo podpiram, ker tako kot ste sami povedali, Vlada
               Republike Slovenije je tudi sama nekaj pripravljala, zdaj pa bo očitno sama negirala
               to kar je sama pripravljala, tako, da to je res zanimiv obrat in več kot na mestu je
               vprašanje, kaj je botrovalo, da je do tega obrata prišlo? Jaz bi dovolite imel tudi
               vprašanje za predstavnike športne loterije in sicer, okej, potem pa mogoče v
               razpravi. Športna loterija že vse od svoje ustanovitve ni spremenila poslovnega
               modela delovanja, prav tako pa je le deloma sledila sodobnim trendom na področju
               prirejanja iger na srečo, največji premik je prehod na ponudbo spletnega vplačila v
               igre, tehnologija, nova sodobna znanja, marketinški pristopi in mobilne naprave ter
               internet so tujim podjetjem omogočila za Športno loterijo neulovljivo konkurenčno
               prednost. To dejstvo pomeni, da se bo v prihodnje ob ohranitvi monopolnega in lahko
               rečemo zelo zastarelega poslovnega modela ponudbe tovrstnih iger, taka razlika v
               konkurenčnosti še povečevala in to pomenivse manjše prihodke v državni proračun, vse
               večjo razliko v kakovosti ponudbe, vse večja tveganja bega igralcev v tujino, vse
               manjši nadzor nad odtokom denarja v tujino in tudi vse večja tveganja z zasvojenosti.
               Izpostaviti je treba, da so številne države Evropske unije pristopila k spremembi
               zakonodaje, pravočasno izvedle ukrepe zaščite in odprle trg ter s tem zagotovile
               trajnejšo in stabilnejšo
               financiranje, tudi poskrbele s tem za javnofinančne prihodke. Kaj smo v Republiki
               Sloveniji do danes zaradi monopola izgubili? Koliko smo torej z monopolom, zastarelo
               neučinkovito ureditvijo do danes izgubili? Lahko rečemo, da 80 % vseh igralcev, ampak
               nekaj kar je Športna loterija ponudila ali pa lahko ponudi danes kot novost, je
               konkurenca že zdavnaj opustila. In glede na stalni upad prihodkov Športne loterije in
               Loterije Slovenije v zadnjih letih in glede na to, da je rast prihodkov od spletnih
               iger na srečo v svetu v stalnem porastu, govorimo o nenadomestljivi izgubi pomembnih
               javnofinančnih prihodkov in prihodkov za šport, invalide in humanitarne organizacije.
               Prihodki monopolista Loterije Slovenije so se v zadnji šestih letih zmanjšali za 37
               %, prihodki drugega monopolista Športne loterije pa za 21, pri tem so bili prihodki
               leta 2015 za kar 30 % nižji kot leta 2012. Če vzamemo izhodišče za leto 2012 smo
               upoštevajoč zgolj rast konkurence v svetu v Sloveniji izgubili za več 10 milijonov
               evrov finančnih sredstev, tako za proračun, za šport in seveda tudi za FIHO. FIHO je
               leta 2017 prejel iz naslova koncesij obeh monopolistov za 27 % manj sredstev kot leta
               2014, ko je bila država še v recesiji. Fundacija za šport pa je lani prejela skupaj
               15 % manj sredstev kot leta 2014. Športni klubi, športni delavci in športne zveze vse
               glasneje opozarjajo na nevzdržno finančno stanje v športu, ki je v času gospodarske
               krize doživel enega najhujših udarcev nad vsemi kategorijami, pravzaprav ni bil
               sprejet noben ukrep, ki bi omilil posledice finančne krize na slovenski šport. Čas
               je, da se seveda to sprenevedanje s strani nekaterih interesnih in pa političnih
               opcij seveda zaključi in, da se sistem iger na srečo posodobi. S temi podatki tudi
               nimamo več argumentov za ohranitev tega stanja, ki ga imamo danes. Monopolni položaj
               Športne loterije ne zahteva dviga kakovosti storitev, zanimivosti ponudbe, je
               samozadostna, edino kar jim je pomembno, kot smo seveda s strani medijskih prispevkov
               slišali je, da se pokrivajo finančni interesi določenih interesnih političnih skupin,
               podpora športu in invalidskim ter humanitarnim organizacijam pa je samo slaba krinka
               za tovrstno delovanje. Zdaj ali bi veliko govora o zasvojenosti, jaz tudi moram
               povedati, da glede na to, da sem predstavnik mlajše generacije, na socialnih omrežjih
               seveda veliko tudi takšnih odzivov in stvari berem, ampak ali se z monopolom res
               ščiti prekomerno igranje in zasvojenost igralcev, to pa je eno drugo vprašanje. Temu
               bi lahko pritrdili v kolikor bi bila povsem onemogočena udeležba slovenskih igralcev
               kjerkoli drugje, trenutni monopolni sistem pa spodbuja prav nasproten učinek in
               zakaj? Zato, ker večina slovenskih igralcev igra igre na srečo preko spleta in to pri
               tujih prirediteljih. V Sloveniji nimamo nobenega nadzora nad tem koliko ljudi se
               čezmejno udeležuje iger na srečo, kakšen je njihov status, koliko sredstev porabijo,
               niti ne vemo koliko mladoletnikov se udeležuje teh iger. Raziskave kažejo, da je
               udeležba mladih v igrah na srečo vse bolj množična, predvsem zaradi širitve socialnih
               omrežij in seveda mobilne tehnologije. Mladi so najbolj ranljiva družbena skupina, ki
               smo jo žrtvovali za interese politike, ki si želijo ohranjati vpliv na denar Športne
               loterije in Loterije Slovenije ter posredno na medije, še enkrat je treba poudariti,
               da večina slovenskih igralcev zaradi nezanimive ponudbe monopolista, torej Športne
               loterije, igra pri tujih ponudnikih na srečo, predvsem športnih stav. Pri tem nimamo
               nobenega nadzora nad odtokom denarja, na njegovo količino in ne prihodki. Vse več je
               tudi črnih stavnic, vse večji problem je nameščanje in dogovarjanje športnih
               rezultatov in s tem povezanih goljufij ter kriminalnih dejanj. V konkretnem primeru,
               v slovenski košarki je bilo predstavljeno v zadnji oddaji Tarča na RTV Slovenija in
               kaj se je od tega javnega priznanja naprej zgodilo? Noben organ pravne države ni
               urgiral, Urad za preprečevanje pranja denarja, Policija, Finančna uprava, OKS in še
               bi lahko naštevali, in verjetno se je v zadnjih letih skozi odtok igralniškega
               denarja zavrtelo precej več finančnih sredstev kot se pogovarjamo v primeru Irangate
               povezan z NLB. Ali so ukrepi zatemnitve spletne strani tujih ponudnikov učinkoviti?
               Še eno vprašanje na mestu. Kot zgleda se v Sloveniji ni zatemnila še nobena spletna
               stran tujega ponudnika iger na srečo, ki svoje storitve ponuja preko interneta. Morda so bili
               sicer ukrepi izvršeni, vemo pa, da tuji ponudnik spletni naslov spremeni nemudoma, o
               tem obvesti svoje uporabnike in karavana gre naprej. Tudi Arnes je večkrat opozoril,
               da so tovrstni ukrepi nezadostni oziroma neučinkoviti. Vendar so spletne strani le
               ena od poti, ki omogočajo slovenskim igralcem udeležbo v igri pri tujem ponudniku,
               teh poti je mnogo, so inovativne, izpopolnjene in prilagojene uporabnikom. Prednost
               odprtega trga pa je tudi v tem, da je dovolj močan, da izrinja nelojalno konkurenco,
               kar s tem ponuja večjo preglednost in poštenost ponudbe, onemogoča večjo preglednost
               nad denarnimi tokovi, igralci in njihovim vedenjem. Le na tak način se lahko tudi
               potem sprejemajo posledično ukrepi, ki bodo omejevali to igranje, tega recimo danes
               ne moremo.</p>
               <p>Zelo problematično in kritično moramo tudi še nekaj izpostaviti, nagrade upravam
               kljub strmemu upadu prihodkov. Moramo povedati, da je zelo nenavadna praksa v
               Sloveniji, celo podpira jo ministrica za izobraževanje, nedopustno je, da ne glede na
               že povedane argumente politike, da so plače članov uprav Športne loterije in Loterije
               Slovenije vrtoglave, celo nekajkrat večje od plač predsednika Vlade in predsednika
               države, po podatkih RTV Slovenija je bruto plača predsednika uprave Loterije
               Slovenije kar 194 tisoč letno, kar pomeni 16 tisoč 167 evrov mesečno, ob tem je bil
               za vse slabše, milo rečeno katastrofalna poslovanja v zadnjih letih nagrajen še z 200
               tisoč evri popotnice za mirni pokoj. 200 tisoč evri iz javnih sredstev ne prejema
               velika večina nacionalnih športnih panožnih zvez v Sloveniji celo leto. In, da to
               podpira Ministrstvo za finance in Ministrstvo za izobraževanje je katastrofalno.
               Vlada ima svojega predstavnika v obeh nadzornih svetih teh monopolistov in nadzornik,
               ki je hkrati tudi visok uradnik na šolskem ministrstvu, zraven visoke uradniške plače
               na leto samo iz sejnin, lahko rečem pokasira, še več kot 15 tisoč evrov, delo
               nadzornika pa se seveda opravlja v službenem času. 15 tisoč evrov pomeni preživetje
               večine športnih klubov celo sezono, pogovarjamo o evropskih prvakih v košarki, dobijo
               za nagrado 100 tisoč evrov, seveda potem je treba prišteti davek, kot judoist bi
               opozoril na primer Mihaela Žganka, svetovnega podprvaka v judu, ki je menjal
               reprezentanco in prešel pod zastavo Turčije. Ta fant si upam reči, da je potencial za
               olimpijsko kolajno in pol teh sredstev, ki jih je recimo en gospod dobil za miren
               pokoj, bi zagotovile Sloveniji olimpijsko medaljo, tukaj pa je še celo sam njegov
               trener povedal kakšni so pogoji v drugih državah in kakšni so v Sloveniji. Plače kot
               jo imajo torej člani uprav obeh loterij ne dosega niti predsednik uprave NLB, če
               gremo gledati bolj gospodarstvo, generalni direktor Pošte Slovenije, Luke Koper,
               Slovenskih železnic in vsi sistemi zaposlujejo več tisoč ljudi. Na Športni loteriji
               je po mojih informacijah nekaj 20 zaposlenih, ki preprosto samo prevzemajo podatke od
               ponudnika stavnih razmerij, jih objavijo in to je to, pri tem pa ni nobenega
               poslovnega tveganja. Zdaj ne bom šel na druge stvari, ampak res, to je res, so velike
               plače, po mojem vredne obsojanja. Pri tem pa je potrebno izpostaviti dejstvo, da
               obema podjetjema Vlada Republike Slovenije podeljuje javno koncesijo, da mahinacij z
               žrebanjem lota konkretno 1. januarja sploh ne omenjam. Danes se odloča o tem ali je
               sprememba na tem področju nujna, mislim, da vsak, ki prisluhne argumentom stroke in
               sektorja in nekako gleda evropsko, mednarodno primerljivo zakonodajo bo podprl neke
               spremembe, kdo pa bo deloval v interesu nekih politično institucionalnih lobijev pa
               bo se seveda temu uprl. Sicer pa lahko povem samo to, da bodo izgube prepotrebnega
               denarja vsako leto večje, tveganje pranja denarja vse večja, odtok denarja
               nenadzorovan, vedenje igralcev neznano in tveganje zasvojenosti prekomerno. In za
               kakšno ceno bomo žrtvovali mladostnike? Za zaključek, šport in FIHO potrebujejo več
               finančnih sredstev in s temu ukrepi, bom rekel, ne vplivamo na državni proračun, bodo
               iz sistema sredstva in 
               moramo seveda tudi dovoliti, da lahko tuje stavne hiše oglašujejo v Sloveniji, ker
               sam prihajam iz Ptuja, 10 let nazaj je stavniška hiša Bwin podpisala pogodbo z NK
               Dravo takrat prvoligašem, eno leto smo celo premagali in pred NK Mariborom, za ena
               1,8 milijona evrov sponzorstvo, takrat seveda vemo kaj se je dogajalo z državo,
               politični pritiski tudi monopolistov in zaradi tega je pač prišlo do odpovedi
               pogodbe, lahko rečemo propada kluba in stečaj. Sicer se v to ne bom spuščal, ampak
               športni sektor potrebuje nova sredstva, ker se nam povsod v svetu čudijo kako uspešni
               smo glede na kazalce kot so prebivalstvo ali pa BDP prebivalstva, tako da.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp15">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Besedo naprej dajem gospodu Möderndorferju, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp16">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa.</p>
               <p>No takšna diskusija kot jo danes poslušamo, pravzaprav niti ni presenečenje, še
               posebej kadarkoli se pogovarjamo o igrah na srečo in seveda prav in pošteno je, da
               povemo, da pravzaprav igre na srečo so že v prejšnjem sistemu, v prejšnji državi
               veljale za nekaj posebnega in za neke določene posebne obvode, ki jih je takratni
               sistem potreboval, če je hotel dobivati tako imenovani <q>»extra income«</q> in pa seveda še
               kakšne druge naloge opravljal. Od tega sistema smo se poslovili, ampak neke navade
               smo pa obdržali in to je resen problem, zaradi tega, ker nekateri še vedno mislijo,
               da mora ta sistem tako funkcionirati, ker je dobro funkcioniral tudi takrat, vendar
               potreb po tistih ni več v tej državi ali pač. In to počnejo eni in isti ljudje, že
               vrsto let in, če mislimo, da se danes prvič pogovarjamo o Zakonu o igrah na srečo v
               tem Državnem zboru, se motimo, kadarkoli in katera koalicija se je lotila Zakona o
               igrah na srečo, si je lomila zobe in to vedno z enimi in istimi ljudmi, še
               Ministrstvo za finance, ko je želelo predlagati v prejšnjem mandatu določene
               spremembe tega zakona, je obležal v predalu in zaradi jasnega razloga, ker je prišel
               <q>»befehl«</q>, da se mora to zaustaviti, to vam jaz povem, ker sem to okusil na svoji
               lastni koži, zelo jasno. Zadeva se je zaustavila zaradi tega, ker določeni posvečenci
               so bili prepričani, da se določene stvari preprosto ne smejo odpreti, in so bili
               akterji, ki so bili seveda takrat na nekih drugih pozicijah, danes na pozicijah kjer
               pravzaprav se neposredno ukvarjajo z igrami na srečo. In seveda zato ni nič novega in
               nič presenečenja, kar danes poslušamo, zdaj, če kdo misli, da prvi človek športne
               loterije danes govori tako kot govori in, če ne bi tako govoril bi ga v resnici
               morali zamenjati, ker on mora ščititi interes Športne loterije in osebno bi se čudil,
               če bi imel drugačen nastop kot ga ima danes, vendar ali je to res tisto kar
               pravzaprav mi želimo oziroma ali moramo res podleči vsakič nekim starim fintam, ki so
               bile več ali manj že tisočkrat preizkušene. To, da smo mi danes dobili nek
               svojevrsten opomnik, ne vem sicer za koga je bil ta opomnik narejen, ker opomnik po
               navadi človek si naredi za to, da njega nekaj spominja, ali je bilo to mišljeno
               opomnik za poslance, za mene je to svojevrstna žalitev, da tak dokument dobim na mizo
               in to pet minut pred začetkom seje. Ko se ne morem niti resno pogovarjati o teh
               dokumentih in seveda, ker je na način samo svojevrstna interpretacija narejena spet
               skozi prizme ene strani. In zato seveda moram reči, da to je svojevrsten pritisk na
               poslance, to kar danes doživljam. Če bi imela športna loterija toliko poguma, da bi
               to poslala takrat, ko je zakon prišel ven, da bi vsi poslanci to dobili v roke, bi še
               nekako razumel, ker bi se potem lahko usedli, se začeli resno pogovarjati, ne pa na
               ta način, s tem, da vidim, ko prebiram tekste in pa seveda trditve, so nekatere
               trditve zelo zanimivo usklajene z nekimi drugimi organi in celo stavke iste
               uporabljajo, ki sem jih poslušal še mogoče par ur nazaj iz kakšnih drugih ust. Torej
               zadeva je zelo orkestrirana, za božjo voljo, ne dotikajte se stvari, ki so posvečene
               samo za nekatere, v imenu ljudstva, v imenu športa in nekih visokih idealov in
               ciljev, lepo vas prosim, zdaj vam bom povedal čisto konkretni primer, če to je
               Športna loterija, ki dela za šport, da, ampak dela samo za določen  šport in samo za določene,
               posvečene. Imeli smo pred kratkim evropsko prvenstvo v košarki. Kdo ni smel
               oglaševati na tem evropskem prvenstvu in so zadnji trenutek iz plakatov morali
               <q>»limati«</q> Bet and win reklamo in promocijo, zaradi tega, ker se je seveda obetalo
               Košarkarski zvezi dobršen del denarja za promocijo bom rekel, ki bi jo imeli in so jo
               potrebovali za izvedbo evropskega prvenstva. Je ta ista Športna loterija ponudila ta
               sredstva Košarkarski zvezi v zameno za to, ker je monopolizem v tej državi in nihče
               drug ne sme stopiti na ta trg? Zanimivo bo seveda poslušati te očitke.</p>
               <p>Druga stvar. Veste danes FURS inšpektorji se niti potrudijo več ne priti na tekmo za
               to, da bi kontrolirali kaj se tam dogaja. Preprosto gledajo in uživajo, ko gledajo
               košarko, se naslonijo v dnevni sobi z magičnim telefonom, ki praktično danes vsi vse
               slikajo slikajo slikico na televiziji kjer se na screen vrti in rola reklama Bet and
               win in začne se postopek proti pravni osebi, ker je reklamirala nedovoljenega
               oglaševalca v športnem prostoru. Dve leti in pol nazaj sem bil sam v tem postopku,
               ampak jaz še sam nisem vedel, da pravzaprav tam se vrti Bet and win reklama na
               košarkarski tekmi in sem se zašel v postopku, ki se je vlekel eno leto in pol še tako
               zlovešče se imenuje tisti oddelek na FURS, oddelek za ne vem kaj, za nekaj prav
               posebnega sem mislil, da sem največji kriminalec v državi, ker sem ne vem kaj
               naredil. Na koncu seveda dobi primer sodnica v roke, ki najbolj ni razumela v čem je
               pravzaprav nastal problem. Sedaj vam bom povedal kje je problem? Problem je, če igraš
               v Evroligi seveda Evroliga podpiše sponzorsko pogodbo z enim od stavcev oziroma
               organizatorjev iger na srečo in v tem primeru je bil to Bet in win in po tej pogodbi
               morajo vsi klubi, kjerkoli se odvija ta Evroliga morajo vrteti te reklame brez
               diskusije in seveda to edino v Sloveniji je nemogoče. Tega niso niti vedeli, zato ker
               to je bilo že vse v naprej pripravljeno, ker ti vse platforme in podlage postavijo v
               Evroligi in to se enostavno zgodi. Na koncu je bila samo ena določba. To, da imamo mi
               v tej državi monopolista, ker nikjer v Evropi s tem nimajo probleme v nobeni državi.
               Seveda če boste prebrali njihov svojevrsten opomnik, ki ne vem koga seveda opominja,
               verjetno njih, mene zagotovo ne, notri zelo jasno piše, da je 5 držav, ki imajo malce
               drugače vpogled in notri omenjajo razne bele knjige ne omenjajo pa, da so spremenili
               zakonodajo, ampak da so začele dozorevati določene ideje v glavah posameznikov v tej
               državi, kako je treba v neko določeno smer in neke vrste nadzor imeti ecetera
               ecetera. Sam osebno bom vse naredil, da se monopoliste bom rekel na neki način
               zaustavi v tej državi, ker se mi zdi skrajno perverzno, da si ozka posamezna skupina
               ljudi lasti pravico delati nekaj v tej državi pod sloganom in imenom in na koncu celo
               napišejo, da je eno tveganje zasvojenost. To je približno tako kot, da bi lisici
               zaupal kokošnjak in ji rekel, da ona je najbolj tista varna bom rekel zaprisežena, ki
               bo čuvala te kure v kokošnjaku, ker zna dobro gledati naokoli. Športna loterija je
               zadnja, ki bo razlagala koliko je nevernosti in pasti v zasvojenosti, ker te logike
               jaz preprosto ne razumem, da me nekdo, ki organizira igre na srečo opozarja, da so
               tam nevarnosti. To je približno kot to, ko se srečujemo pri pranju denarja, ko ne
               vedo v bankah ali je boljše prodajati produkte in v bistvu manj produktov prodaš, če
               seveda preveč pozorno gledaš kjer se pere denar. Teh primerjav je lahko kolikor
               hočeš.</p>
               <p>Na koncu naj povem naslednje. Res je in tukaj ima predstavnik Športne loterije zelo
               prav, ko reče: <q>»Z igrami na srečo se spreminja samo eden segment, eden kup drugih
               segmentov znotraj iger na srečo pa se ne ureja, pa bi se moralo.«</q>  Za božjo voljo res ne razumem zakaj
               morajo biti na koncu poslanci predlagatelji za to, da bi uredili vprašanje, ki bi ga
               že zdavnaj katerakoli oblast v tej državi mogla rešiti pa ga žal ne more, ker so
               izgleda nekateri lobiji premočni in preveč pritiskajo, ker imajo prevelik interes.
               Vsi govorijo, da se pač ene stvari ne smejo sprivatizirati, samo spomnite se na
               primer Nove Gorice, igralnice. Večni problem in dilema kaj s to igralnico početi in
               kaj narediti. Ko ima pa izgubo pa nočemo slišati, da jo je treba dokapitalizirati in
               takrat se povečajo interesi, da jo je treba prodati. Ko pa te izgube ni najdemo pa
               kakšnega krivca, ker je napačno investiral in ni znal voditi te igralnice ecetera
               ecetera. Kaj ima to skupnega z športnimi stavami? Ja, žal imamo Zakon o igrah na
               srečo, ki ureja vse stvari na istem mestu. Potem imamo problem, da kadarkoli se tega
               zakona lotimo, dotaknemo rečemo dajmo to celoviti in sistemsko urejati to vprašanje
               in posameznih segmentov se ne smemo dotikati. V tem primeru žal sem prepričan, da bo
               šport imel bistveno več, če tega monopola več ne bo. Tudi ne razumem zakaj po neki
               logiki so v Športni loteriji bili samo nekateri solastniki te Športne loterije. Po
               kakšnem ključu se je to odločilo nekje v preteklosti, da imajo te svoje deleže,
               zakaj? To je zelo zanimivo vprašanje. Da ne govorimo o tem, da imajo svojevrsten
               fenom, ki ga ne zna nihče v tej državi ga razložiti, da imamo svojevrstno pravno
               osebo športne fundacije in FIHO, ki je tudi nobeden, nihče ne zna razložiti, ker je
               to svojevrstna, edinstvena pravna oseba, ki je v takšni obliki nobeden drug več ne
               pozna. Mi je prav žal, ampak to tako je. Ali so krivi ljudje, ki danes vodijo Športno
               loterijo? Ne, daleč od tega. Tega ne bom nikoli trdil, ampak lahko to ostane tako in
               se delamo, da bomo nekoč nekaj uredili v resnici pa niti tega interesa nikoli ne
               pokažemo. Žal, na koncu bo morala politika prevzeti odgovornost takšno ali drugačno,
               mi je prav žal, ampak določene stvari je treba in je čas, da se enkrat spreminjajo.
               Zato bo seveda te spremembe podprl. Amandmaji seveda zagotavljajo tudi to, da urejamo
               tiste dele, na katere je bil predlagatelj opozorjen in s tem mislim, da je čas, da se
               čim prej tudi prihodnja vlada začne resno soočati z celovitim delom iger na srečo v
               državi in da tudi jasno opredeli svoje jasne cilje kakšen interes v resnici na tem
               področju ima - kaj sploh hočemo od igralnic, kakšen turizem mislimo razvijati itd<gap n="…"/> Še
               enkrat povem, danes imamo situacijo, ko država niti ne more pobrati tistega kar ji
               pripada. Cesar, ki ne zna pobrati davkov si jih niti ne zasluži. V tem primer je več
               kot jasno, da gledamo skozi prste za ceno tega, da ohranjamo <stage>/ nerazumljivo/</stage>, ki
               pravzaprav stoji na mestu in se ne razvija.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp17">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Pogačniku.</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp18">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo!</p>
               <p>Uvodoma bi jaz rad rekel, da sem bil vedno proti monopolom in bom ravnal tudi danes
               tako. Prepričan sem, da predlog, ki je bil vložen s strani poslanskega kolega
               Zormana, da si zasluži eno tako pač pogubno dejanje. Dejstvo pa je, da bi pa takšen
               zakon in predlog pričakoval od Ministrstva za finance. Kajti, predlog in način, ki ga
               predlaga sem jaz mnenja, da bo zagotovil več denarja za proračun in več denarja za
               šport. Da pa je situacija danes resna tudi s strani koalicije in stvari vlade pa
               nedvoumno govori o tem, da sta danes prisotna na tem odboru dva državna sekretarja iz
               Ministrstva za finance. Nista prisotna tudi, ko se sprejema državni proračun,
               najpomembnejši dokument za državo. Danes je pa tukaj bi rekel Zakon o spremembah igre
               na srečo, ki ga je predlog vložil eden od poslancev sta pa danes prisotna dva državna
               sekretarja. Tukaj bi verjetno situacija resna.</p>
               <p>Zakaj bom jaz podprl takšen predlog? Kot sem že povedal,  sem jaz absolutno proti monopolom, po
               drugi strani pa stavniška dejavnost v svetu prenaša enormne dobičke, vrtijo se, bi
               rekel, enormna sredstva, tako bi rekel za posamezne proračune posameznih držav, kot
               bi rekel za samo področje športa, športnih klubov. Dejstvo je, da danes v svetu
               poznamo, bi rekel, ogromno prirediteljev športnih stav in te prireditelji športnih
               stav so verjetno tudi eni izmed glavnih sponzorjev posameznih športov iz posameznih
               športnih klubov. Samo primer angleške nogometne lige, 10 klubov je glavni sponzorji
               so športne stave in letno recimo en West Ham dobi približno 10 milijonov funtov iz
               tega naslova. Španska La Liga, 8 klubov, glavni sponzorji različni prireditelji
               športnih stav, letna pogodba več kot recimo 26 milijonov evrov, ne bom omenil
               posameznih prirediteljev, ker se mi zdi, bi rekel, ta zadeva brez veze reklamirati
               danes nekoga, vendar dejstvo pa je, da Športna loterija v Sloveniji je v zadnjih
               petih letih beležila več kot 20 milijonov evrov manjšega prometa, mizerni dobički in
               bi rekel to so vse posledice, da Športna loterija, da manj denarja v šport, to pomeni
               slovenski šport zaradi Športne loterije, predvsem zaradi slabega poslovanja dobi manj
               denarja kot bi ga lahko dobil. Zdaj sam namen oblikovanja Športne loterije verjetno v
               tistem začetnem obdobju je bil dober in na mestu, to pomeni, da se je preko Športne
               loterije, preko različnih fundacij potem sponzorira šport, sponzorirajo se, bi rekel,
               različne panoge. Vendar jaz sem osebnega mnenja, da danes Športna loterije iz več
               razlogov ni več konkurenčna na trgu, da so, bi rekel, zamudili preobrazbo, tako
               organizacijsko, znotraj in, da bi rekel posledice slabega poslovanja Športne loterije
               so predvsem tudi to, da slovenski šport dobi več denarja. Po drugi strani se verjetno
               vedno več igralcev, ki igrajo športne stave umika v tujino zaradi več razlogov, tuje
               spletne stavnice ponujajo bistveno boljšo ponudbo kot Športna loterija, bistveno
               višje kvote, po drugi strani je pa v času Vlade Alenke Bratušek prišel še davek na
               igre od sreče in to pomeni, da se s tem, bi rekel, konkurenčnost v Sloveniji še
               bistveno zmanjšuje. Ne nazadnje ta davek je, bi rekel, skregan z, bi rekel, poslovno
               logiko, dejstvo je, da so kvote športnih stav, ki so pod 1,1, bi rekel, so nedonosne,
               kajti tisti, ki stavi, bi rekel, na stavo 1,05 glede na davek, ki ga država narekuje,
               gre avtomatsko že kar takoj v izgubo in to pomeni, da vsi te igralci se umikajo v
               tujino. Jaz bi rad slišal z strani Ministrstva za finance, koliko denarja v Sloveniji
               se prilije v tujino? In po drugi strani, ali so prihodki oziroma prilivi, ki jih tuje
               športne stavnice s sedežem v EU ali izven EU nakazujejo slovenskim državljanom in
               državljankam, ali so obdavčene ali ne? Ali na Ministrstvu za finance obstaja kakšna
               študija koliko tega denarja se odlije v tujino in koliko denarja, bi rekel, Slovenija
               izgubi? Zdaj dejstvo je, da Ministrstvo za finance oziroma FURS na nek način en del
               spletnega igralništva blokira, blokirate pa po moje manj kot 5 %, bi rekel, celotnega
               trga. Dejstvo je danes, da v Sloveniji obstaja, bi rekel, tako internet, bi rekel,
               tuji mediji, na osnovi katerega, bi rekel, se te tuje stavnice oglašujejo. Jaz tudi
               sem prepričan, da sedanja zakonska ureditev ni v skladu z evropsko direktivo, da se
               ohranja, bi rekel, nek monopol, ki po moje ni zdrav, po drugi strani pa sem rekel,
               ključna zadeva je, da Športna loterija posluje, bi rekel, bistveno slabše, kot je
               poslovala pred leti, dejstvo pa je, da Športna loterija je vsaj zame osebno zasebno
               podjetje. Po drugi strani bi res pričakoval od Ministrstva za finance, da to področje
               uredi, po drugi strani je državni sekretar razlagal, kaj je vse narobe v tem zakonu,
               kaj bi ta zakon moral vse imeti, dejstvo je pa, da vi ta zakon, bi rekel, imate že ne
               vem, več kot 3 leta v
               predalu in ne naredite nič, zakaj niste naredili nič in zakaj bi rekel vseh teh
               pripomb, ki jih imate na predlog tega zakona, bi rekel, sami ne daste, vi imate
               škarje in platno v svojih rokah, vendar sem jaz prepričan, da zaradi koalicijskih
               trenj ta zakon nikoli ni ugledal luči sveta. Po drugi strani, bi rekel, konkretni
               primer, ki ga je izpostavil kolega Möderndorfer in ni bil samo problem Košarkarske
               zveze ali pa bi rekel, Košarkarskega kluba Olimpija, ko nastopajo, bi rekel, v ligah
               kjer so, bi rekel, prireditelji športnih stavnic generalni sponzorji in jih je
               potrebno uvrstiti tako ali drugače na parket kjer se odvija tista tekma in bi rekel,
               Slovenija je potem edinstven primer, ko potem klubi na osnovi, bi rekel,
               neživljenjske zakonodaje, ki je v Sloveniji dobivajo kazni. Vrsto razlogov se mi zdi,
               kakor sem jih tukaj naštel, zato, da bom ta predlog spremembe zakonodaje podprl,
               vsekakor sem prepričan, da odprtje trga je nujno potrebno, zdaj pa vsebinsko predlog,
               ki ga je pripravil kolega Zorman, ali pa je ta pot katera je tukaj zapisana notri in
               način, bi rekel, pobiranja koncesij ustrezen ali ne, sem pa prepričan, da bo o tem,
               bi rekel, pokazal še tudi sam čas in, da je ta, to zadevo pa mogoče, bi rekel, na
               takšen ali drugačen način še, bi rekel, uskladiti v to smer, da bo, bi rekel,
               predvsem slovenski proračun, slovenski šport in ne nazadnje, bi rekel, tudi igralci,
               ki pač igrajo imeli določeno zaščito. To pomeni, da predlog, bi rekel, zaščiti vse
               deležnike na trgu, ki jih tukaj notri zastopajo. Toliko v uvodu.</p>
            </sp>
            <sp xml:id="SDT7-OZFIMP-redna-48-2018-03-06.sp19">

               <speaker>PODPREDSEDNICA VOJKA ŠERGAN:</speaker>

               <p>Ja, gospod Šircelj imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp20">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa spoštovana podpredsednica, gostje, kolegi in kolegice, predstavniki
               Vlade.</p>
               <p>Glede na Poslovnik Državnega zbora, bom jaz vsa vprašanja naslovil na Vlado.
               Poslovnik Državnega zbora namreč določa, da imajo gostje možnost podati svoje
               stališče ne morejo pa odgovarjati na vprašanja in tako naprej, niti dodatno po navadi
               ne dobijo besede, ali pa ni možno po Poslovniku, zaradi tega predlagam, da seveda na
               vse to odgovarja Vlada. In prvo vprašanje, ki se nanaša na Vlado je, kje ste pri
               Zakonu o igrah na srečo, kje ste bili? Enostavno glejte, vi imate v predalih najmanj
               10 osnutkov zakonov, iz 15 let nazaj. Vam ni treba pripraviti nove zakonodaje, vi
               morate to zakonodajo dati samo v postopek, tega ne naredite, zaradi lobijev, ti
               zakoni so bili pripravljeni, če želite v času, ko so tuji investitorji kazali
               potrebno po investiranju v slovensko igralništvo in, ko so ga potem slovenski lobiji
               seveda zatrli te tuje investitorje, takrat, ko naj bi prišlo do demonopolizacije
               igralništva, recimo to je bilo 10 let nazaj, od takrat naprej imate te zakone, samo
               odstotke daste notri. Tako, da o tem, da to ne obstaja, to ni res, res pa je, da
               imajo monopolisti skozi odprta vrata na Ministrstvu za finance in te monopoliste
               danes ščiti ta Vlada s tem mnenjem, ene izmed njih, saj so še drugi, s tem mnenjem,
               ki ste ga tukaj postavili, zdaj ne vem, ali imamo v Sloveniji tržno gospodarstvo ali
               nimamo tržnega gospodarstva. Tukaj seveda v tem mnenju, če ga nekoliko natančneje
               beremo, jaz ostalih dokumentov ne bom tukaj obravnaval, niti tistih, ki jih dajejo
               tukaj nekateri monopolisti, to je dejansko podcenjujoče do poslancev.  Če imajo tak vpliv na
               Vlado in na ministrstvo, mislim da ga ne morejo imeti na poslanke in poslance.</p>
               <p>Tukaj pravite, da predlagatelj ocenjuje, da bo 250 milijonov evrov več. Vi pa
               pravite, da temu ni tako. Koliko bo več ali koliko bo manj? Koliko bo dodatna ponudba
               na trgu povečala povpraševanje, bom pa tako vprašal, spoštovani državni sekretar? Ali
               pa, koliko bo dodatna ponudba tistih, ki bodo izvajali določene storitve, po vašem
               mnenju zmanjšala povpraševanje? To je sedaj nekaj novega v ekonomiji to, kar piše v
               sicer neposredno, ampak posredno. Vi pravite, da bistveno se je povečalo število
               igralcev manj pa seveda samih vplačil. Ponavljam vprašanje kolega Pogačnika kakšna je
               ocena odliva igralcev v tujino? Vemo, da imamo za igro na srečo poseben urad, ki
               opravlja nadzor nad igro na srečo ali pa posebno skupino, da tako rečem, karkoli že
               imate, ki ni urad, skupina, ki se s tem ukvarja v okviru posebnega davčnega urada ali
               kjerkoli že to je. Včasih je bil poseben urad, potem se je pa spremenilo, ampak
               vsebina je še vedno ista. Še vedno so tam neki sektor in ljudje, ki posebej samo to
               govorijo, samo o tem govorijo. Koliko je tega spoštovani državni sekretar po vaših
               ocenah? Te argumenti, ki jih vi tukaj ustavite so popolnoma neprepričljivi in jaz ne
               vem kako lahko Vlada tako neprepričljivo mnenje o nekem zakonu dejansko da. Govorim
               izključno iz strokovnega vzornega kota, ker ne dajete nobenih novih dejstev. Tudi
               sami ste povedali, da to <q>»ne ureja celovito«</q>, citiram vas državni sekretar. Dajte že
               urediti enkrat to. Kakor hočete celovito ali necelovito, ampak dajte sploh začeti kaj
               urejati. Ali koga čakate tukaj, koga vlada Mira Cerarja čaka na tem področju, da bo
               to za njih uredil ali pa se vsi lobisti in igralničarji med sebi ne morejo zmeniti
               kakšen zakon bodo imeli in so zadovoljni s tem, kar dejansko imajo? Ali je Vlada
               zadovoljna s tem, kar dejansko imamo na področju iger na srečo, na področju športne
               loterije pa ne mislim institucije športne, ampak financiranja športa s to Športno
               loterijo, če dejansko padajo prihodki od leta 2012 naprej? Vi se tukaj zgovarjate na
               ta davek, ampak ti podatki ne kažejo to, kar v letu 2015 so najbolj padli ti
               prihodki, davek je pa bil uveden leta 2013. Tudi to ni res, mnenje Vlade govorim. To
               postaja samo neki izgovor. Mi smo sedaj tukaj v enem paradoksu, ko nam poslanec
               koalicije predlaga zakon in Vlada, ki jo tvori ta koalicija mu nasprotuje temu
               zakonu. Jaz ne vem ali je poslanska skupina pa vlada ali so tukaj še usklajeni glede
               vseh zadev, mogoče je tudi sedaj to stanje demokracije pred volitvami, ampak če
               gledam strokovno, spoštovani državni sekretar, to mnenje je milo rečeno
               neprepričljivo. Nobeden podatek tukaj ni takšen, na podlagi katerega bi se lahko
               podprli in ki kaže na to, da bi morali biti proti temu zakonu. Še enkrat. Zanima me
               koliko vi stojite za temi monopolisti? Kakšen vpliv imajo na vas, spoštovani državni
               sekretar? Na Ministrstvu za finance koliko zabeleženih sestankov imate? To jih je
               treba prijavljati seveda. Telefonskih pogovorov, treba prijavljati po zakonodaji, da
               je temu pač tako. Izključno vam postavljam ta vprašanja. Ker Športna loterija,
               predstavniki Športne loterije oni so tukaj, zato ker  so monopolisti. Če bi šlo za pet institucij ne vem,
               če bi jih v to dvorano šlo pet predstavnikov. Tako, da tukaj bi rekel želel, bom
               rekel, nekoliko bolj utemeljeno to mnenje zakaj bi temu nasprotovali.</p>
            </sp>
            <sp xml:id="SDT7-OZFIMP-redna-48-2018-03-06.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo od poslancev besedo?</p>
               <p>Gospod Verbič, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp22">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsednica.</p>
               <p>Prav lep pozdrav državnemu sekretarju, ostalim vabljenim, poslankam in poslancem!</p>
               <p>Ko človek posluša tovrstno razpravo lahko naredim zaključek, da razpravljavci
               poslanci so odlični poznavalci materije, ki jo imamo pred seboj, kar lahko rečem, da
               je to zelo pohvalno. Bom v nadaljevanju, potem na ta stavek.</p>
               <p>Glede na to, spoštovani poslanec, ki je ravnokar razpravljal moram priznati, da ste
               mi dal v neki smeri prav asociacijo, da sem se tudi oglasil predvsem zaradi tega,
               kajti monopol in vse, kar je vezano v tem primeru na Ministrstvo za finance in ste v
               tej zvezi postavljal tudi vprašanje dejansko pogrešam v tej vaši odkritosti in tudi
               nekako pričakovane odgovorne s strani državnega sekretarka koliko je Ministrstvo za
               finance vpeto v tej tako imenovani monopolni ali kakorkoli lobistični povezavi.
               Pogrešal pa sem resnično in tukaj tudi morda jaz postavljam vprašanje pa vem, da ga
               ne bom mogel dobiti odgovor, kajti odklonilno mnenje do tega poslanskega z zakona je
               tudi Državni svet in tukaj imam to ključno vprašanje. Jaz kot poslanec, ki naj bi
               želel slediti neki ureditvi, spremembi, dobrobiti neke zakonske materije se dostikrat
               pogovarjamo tudi na različnih odborih, da idealno je, da so ti segmenti relativno
               poenoteni. Se pravi, predlagatelj, če ni predlagatelj, potem stališče Vlade, Državni
               svet, ko vemo kako je sestavljen in tudi Zakonodajno-pravna služba. To, kar se omenil
               res do tega trenutka se nobeden v razpravi ni dotaknil, da je Državni svet tudi zelo
               jasno zapisal, da ni naklonjen temu poslanskemu zakonu. Nekako me je zmotilo tudi
               stališče Zakonodajno-pravne službe in je škoda, ker ni prisotna, ker je zaključila,
               da s tem zadnjim amandmajem, ki smo ga poslanci dobili na mizo zaključila z besedo,
               da sploh ni sistemski pa v tej zvezi prav gotovo bi zelo rad pač postavil kakšno
               vprašanje, pa bo najverjetneje, potem ob drugi priložnosti.</p>
               <p>Sam moram priznati, da se pridružujem vsem tistim razpravljavcem in nerazpravljavcev,
               da odločno obsojam nedelo Ministrstva za finance na tem področju. Kajti, kot je bilo
               tudi iz uvodne obrazložitve rečeno s strani državnega sekretarja in tudi
               predlagatelje tega zakona, da je v letu 2015 bila ta tematika na tem matičnem odboru
               in tudi sam sem takrat sledil, ker je potrebno sistemsko urediti se to sistemsko
               ureja tri leta, lahko bomo rekli štiri leta in preprosto ni nič narejeno. Zato se
               tudi pridružujem tudi opozicijskim poslancem, ki imajo prav, da marsikatere zadeve
               smo v tem obdobju zavračali v upanju in pričakovanju, da bomo sistemsko se lotili in
               urejevali. V tem primeru resnično si dovolim kot koalicijski poslanec dati kritiko
               resornemu ministrstvu, da od 2015 ni storilo nič. Odgovor bo ali ne si pa lahko sami
               mislimo.</p>
               <p>Res pa je, da mi je morda priznati malce nenavadno, da tematika, ki je povezana z
               denarjem, tematika, ki je vezana z razdelitvijo denarja in tematika, ki vedno se bo
               zgodilo, da vsi akterji, udeleženci ali tisti, ki pričakujejo iz te tako imenovane
               denarne pogače loterije igre, se pravi, športni iger in podobno je utopija, da bodo
               vedno zadovoljni kakorkoli  že bo ta razrez narejen. In to je realnost. Zaradi tega
               sem nekako skeptičen in nisem naklonjen, da se tovrstna materija rešuje praktično tri
               mesece pred volitvami, ne glede na to, ali je to stvar demokracije ali ne, ali je
               koalicija enotna ali ne. Ampak dejstvo je, da je tudi na drugih odborih zelo jasno
               prezentirano, da smo v obdobju pred volitvami. Tako da, kar se tega tiče, moram
               priznati, da imam nekoliko zadržano mnenje in smatram, da imam za to kot poslanec
               tudi pravico, ne glede na to, ali sem pozicijski ali opozicijski.</p>
               <p>Bi se pa rad dotaknil še ene zadeve, ker moram priznati, da me v razpravi poslancev
               vedno bolj moti, da se poslanci pojavljamo v posamezni temi, ko dajemo tudi oceno,
               recimo temu kar strokovno, ali je določen zakon ali posamezen člen skladen z Ustavo
               ali s pravom Evropske unije. Mislim, da je prav, da se lahko tega v neki svoji
               politični razpravi tudi dotikamo, ampak zelo jasne definicije, da neka zadeva ni
               skladna s pravom EU, pa mislim, da ni ravno prav s tako decidirano izjavo ali
               izjavami. Tukaj bi vas rad, spoštovani odbor, vseeno na nekaj spomnil. Če se
               spomnite<gap n="…"/> Zakaj je moje stališče, kar se tega tiče, zelo odločno in trdno? Če se
               spomnite, mislim, da je ene tri četrt, morda celo leto nazaj, ko smo imeli probleme
               na tem odboru z avtentično razlago, 48. člen Zakona o trgu finančnih instrumentov in
               presojo ustavnosti. Tisti, ki malce spremljate to zadevo, pred dnevi je bilo zelo
               jasno dano sporočilo, da je Ustavno sodišče povozilo tako odbor kot tudi odločitev 74
               poslancev na plenarni seji Državnega zbora. Takrat sem si dovolil glasovati <q>»proti«</q>,
               tako na tem odboru kot tudi v Državnem zboru. Zaradi tega sem trdno na stališču, da
               operirati z besedo <q>»skladnost z Ustavo«</q> ali <q>»skladnost z evropskim pravnim redom«</q> na
               politični retoriki ja, ne pa s tako decidiranostjo, kot je bila deloma danes tukaj
               tudi prisotna. Ampak v tem primeru registrskih računov bo prav gotovo razprava tudi
               še na drugih temah.</p>
               <p>Če zaključim ta svoj del <gap n="…"/> Ponovno, res kritika Ministrstvu za finance, sem pa v
               velikem zadržku, da se tovrstna zadeva ureja tri mesece pred volitvami.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednja ima besedo gospa Bratušek.</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp24">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Veste, kako <gap n="…"/> Če bi tak zakon prinesel na mizo katerikoli od opozicijski poslancev še
               kakšne tri, štiri mesece nazaj, bi vsi ob mnenju Vlade, ki ga imamo na mizi, ob
               mnenju Zakonodajno-pravne službe, ne bi vsi, ampak bi nek poslanec ali poslanka
               SMC-ja dvignil roko in, preden bi se sploh začeli pogovarjati, povedal, da ta zakon
               pač ni primeren za nadaljnjo obravnavo. Tako da, ta predvolilni čas je iz tega vidika
               res zanimiv in dogaja se lahko vse mogoče.</p>
               <p>Tudi sama nisem naklonjena monopolom, takšnim ali drugačnim, je pa res, da so, ne
               samo danes, jaz sem se z gospodi iz Športne loterije tudi posebej dobila, ti gospodje
               dali na mizo nekaj argumentov oziroma vprašanj, za katere mislim, da bi bilo prav, da
               jih nekoliko bolj razčistimo. Konkretno, izpad javnofinančnih prihodkov <gap n="…"/> Drži? Ne
               drži? Ker mislim,  da
               se s tem ni ravno za igrat. Kolega Zorman je veliko večino pripomb, ki so bile dane
               na mizo, na nek način argumentirano zavrnil ali pa ovrgel, ampak glede teh
               javnofinančnih stvari pa jaz mislim, da je vseeno prav, da se mogoče malo bolj
               podrobno pogovorimo. Tako da<gap n="…"/></p>
               <p>Mogoče bom spomnila še na en zakon, ki se je ravno tako nanašal na športnike in bil
               sprejet ob koncu prejšnjega mandata in se še danes ne izvaja. Zavarovanje športnikov
               za čas po športni karieri. Enaka evforija, takrat je to naredil moj strankarski
               kolega Kavtičnik, seveda smo vsi družno v Državnem zboru oziroma ste vsi družno <stage>(ker
               jaz takrat nisem sedela v Državnem zboru)</stage> veselo glasovali za to, ampak od tega
               zakona športniki še danes nimajo nič. Jaz podpiram, da je določene stvari potrebno
               spremeniti. Absolutno. Ampak dajmo res prave argumente na mizo in poglejmo, če je
               treba v zakonu še karkoli korigirati, da bo boljši, kot je danes in da tiste
               pomisleke, ki so strokovni, ki so argumentirani, na nek način tudi strokovno in
               argumentirano damo iz mize. Bi si pa še enkrat sama želela, da bi se takšne stvari
               sprejemale - mogoče je nenavadno, da to prihaja zdaj iz druge, opozicijske strani –
               ob soglasju Vlade, na kar ste nas poslanci koalicije vedno znova opozorili. Da če
               zakon z vlado ni usklajen, se ga pač ne da sprejeti. Zdaj se je očitno plošča malo
               obrnila.</p>
               <p>Predlagam ali pa mene res še posebej zanimajo ti javnofinančni vidiki. In še
               vprašanje za Ministrstvo za finance, glede na to, da je njihovo mnenje dokaj
               negativno, odklonilno, kaj se bo po vaše zgodilo, če bo ta zakon sprejet.</p>
            </sp>
            <sp xml:id="SDT7-OZFIMP-redna-48-2018-03-06.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden nadaljujemo, vas obveščam, da poslanko Vojko Šergan nadomešča Saša
               Tabaković.</p>
               <p>Zdaj bi zaključila ta prvi krog razprave poslancev in dajem besedo državnemu
               sekretarju na Ministrstvu za finance. Nekaj vprašanj je bilo postavljenih, tako da
               vas prosim za odgovore in dodatna pojasnila.</p>
               <p>Izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp26">

               <speaker>GORAZD RENČELJ:</speaker>

               <p>Najlepša hvala, predsedujoča. Člani in članice, hvala lepa za razprave.</p>
               <p>Bom poskušal odgovoriti na vse pomisleke in vprašanja, ki so bila izpostavljena.</p>
               <p>Kar se tiče sistemske narave zakona in tega, da bi morala s takšnim sistemskim
               zakonom oziroma predlogom priti Vlada oziroma Ministrstvo za finance, se s tem seveda
               strinjamo. Kot veste, Ministrstvo za finance se je, in to je bilo v razpravah tudi
               nekajkrat omenjeno, s tem ukvarjalo, poskušalo. Precej časa in energije smo vložili v
               to, da bi poskušali takšen sistemski ali pa vsaj zakon, ki bi področje iger na srečo
               poskušal urediti celovito. Torej ne samo, ko gre za športne stave, ampak tudi za
               klasične igre na srečo in posebne igre na srečo. Poskušali smo urediti, pa nam žal ni
               uspelo. Ampak iz tega potegniti zaključek, da so parcialne rešitve, ki so trenutno na
               mizi s predlogom poslanca Zormana, da torej to Ministrstvo za finance, ker napeljuje
               na to, da bi se s takimi parcialnimi rešitvami strinjali, pa seveda ne drži. Tako da,
               iz tega vidika je izhajala moja razprava, da predlogu zakona, ki je pred nami, precej
               manjka v smislu urejanja drugih zadev, ki smo jih tudi mi poskušali urediti v tem
               predlogu zakona, ki se imenuje ZIS-F. To je tudi deloma odgovor na vprašanje poslanca
               Širclja, kje smo. Torej, še enkrat, Ministrstvo za finance se je s tem področjem
               ukvarjalo na celovit način, ampak nam ni uspelo. Od tod do predpostavke, da je to
               zaradi vpliva lobistov ali pa monopolistov, to moram pa seveda kategorično zavrniti.
               To pač ne drži.</p>
               <p>Poslanec Zorman je med drugim, ko je odgovarjal na mojo razpravo, omenjal, vsaj jaz
               sem tako razumel, pa me lahko popravi, če je bilo napačno, da  je monopol kot tak na področju iger na
               srečo v nasprotju s pravnim redom EU. To seveda ne drži. Tudi sam je omenil dve drugi
               državi članici Evropske unije, ki imata področje iger na srečo urejeno na podoben
               način kot Slovenija. Koliko je to učinkovito in koliko je to pravilno, je seveda
               prepuščeno mnenju, njegovemu in vseh ostalih, ampak dejstvo, da monopolna ureditev na
               tem področju ni v nasprotju s pravnim redom EU, pa drži. Države članice imajo tukaj
               možnost, da to področje uredijo na ta monopolni način s tem, da seveda morajo
               dokazati, da so te rešitve, ki so sprejete v njihovi zakonodaji, sorazmerne in da
               zasledujejo predvsem javne politike, predvsem ko gre za boj proti kriminalu,
               preprečevanju pranja denarja ali pa naslavljanju določenih socialnih vidikov, ki so
               pri igrah na srečo precej izpostavljeni, predvsem boju proti odvisnosti od iger na
               srečo.</p>
               <p>Poslanec Čuš je med drugim omenil, da FURS kot nadzorni organ ni zahteval oziroma da
               se še ni zastranila <stage>(?)</stage> nobena spletna stran ponudnikov spletnih iger na srečo. To ne
               drži. FURS te naloge opravlja. Teh zastrani <stage>(?)</stage> je bilo po mojih podatkih okrog 30,
               je pa res, da so ponudniki pri tem precej iznajdljivi in da je to boj, ki se nikoli
               ne konča, in da je treba te spletne strani sproti odkrivati in sproti zahtevati
               zatemnitev.</p>
               <p>Ko gre za vprašanja kolega poslanca Pogačnika, da bi predlog sistemske rešitve
               pričakoval s strani Vlade, sem že odgovoril.</p>
               <p>Glede prisotnosti dveh državnih sekretarjev <gap n="…"/> Trenutno sem jaz sam, ampak jaz
               predvidevam, da je kolega Božič tukaj zaradi naslednje točke dnevnega reda in ne
               zato, ker bi potreboval pomoč pri tej točki.</p>
               <p>Koliko denarja se prelije v tujino? Ne vemo, tega ne vemo in tega po našem
               prepričanju tudi predlagatelj ne ve natančno. Te podatke je izrazito težko pridobiti,
               glede na to, da pobudniki, kot ste tudi sami in je bilo večkrat omenjeno v razpravi,
               niso obdavčeni za to, kar ponujajo v Sloveniji. Seveda teh podatkov sami ne bodo
               razkrili, jih je pa zelo težko odkriti in teh podatkov na žalost nimamo, bi bilo pa
               seveda pametno tovrstno razpravo poskušat peljat, ko bi imeli takšne podatke na
               razpolago.</p>
               <p>Glede tega, da Vlada ne naredi nič <gap n="…"/> Še enkrat ponavljam, predlog zakona, ki ga je
               pripravilo Ministrstvo za finance, je pri usklajevanju prišel precej daleč. Predlog
               smo tudi notificirali pri Evropski komisiji, ki je med drugim tudi potrdila, da
               monopolna ureditev v tem primeru ni v nasprotju s pravnim redom EU, ampak s tem
               predlogom nam na žalost ni uspelo.</p>
               <p>Koliko bi dodatna ponudba povečala oziroma zmanjšala povpraševanje? Glede na to, da
               nimamo točnih podatkov o tem, koliko slovenskih igralcev na srečo koristi ponudbo
               tujih ponudnikov iger na srečo, je na to vprašanje seveda težko odgovoriti, velja pa
               mogoče opozoriti na to, da smo imeli v pripravi našega predloga zakona stike ne samo
               s Športno loterijo Slovenije in Loterijo Slovenije, ampak smo imeli stike tudi s
               potencialnimi ponudniki, ki bi lahko tovrstne storitve ponujali v Republiki
               Sloveniji. Konkretno govorim o združenju teh ponudnikov, ki se mu reče Remote
               Gambling Association. Oni so nam precej jasno rekli, da ob pogojih, ki veljajo
               trenutno na tem področju v Republiki Sloveniji – gre predvsem za to, da so
               koncesijske dajatve zastavljene relativno visoko in da je poleg tega tudi davčno
               breme precejšnje -, pri njih tega interesa za vstop na slovenski trg <stage>(vsaj pod temi
               pogoji)</stage> ne bi bilo.</p>
               <p>Kakšna je ocena odliva igralcev v tujino? Sem odgovoril, na žalost tega podatka
               nimamo.</p>
               <p>Ali je Vlada zadovoljna s tem, kar imamo trenutno na področju iger na srečo? Ne.
               Ravno zato smo poskušali urediti to področje celovito s predlogom zakona, za katerega
               pa v danem trenutku ni bilo politične volje.</p>
               <p>Kakšne vplive imajo monopolisti na Ministrstvo za finance? Prej ste vprašali tudi za
               mene osebno. Jaz nisem imel niti enega samega stika s tukaj prisotnimi predstavniki
               Loterije Slovenije ali s katerimkoli drugimi, niti predstavniki Loterije Slovenije
               ali katerikoli drugega ponudnika. Res je, da sem na Ministrstvu za finance relativno
               kratek čas, ampak  sem
               prepričan, da če so takšni stiki bili so tudi ustrezno protokolarni<stage>(?)</stage> in pristojno
               za to.</p>
               <p>Kar se tiče izpada javnofinančnih prihodkov je vprašala poslanka Bratušek. Dve
               zadevi, ki sta tukaj, ki jih je treba nasloviti sta seveda povezani. Eno je davčna
               obravnava davčnih stav, to je poslanec Zorman uredil s predlogom amandmaja, ki smo ga
               tudi danes dobili na mizo. Obstaja pa še vprašanje seveda koncesijskih dajatev, ki je
               neposredno povezan tudi s tem kako se financirata obe fundaciji, ki dobita prihodke
               iz naslova koncesij. Tukaj je naše mnenje kot sem ga tudi v uvodni razpravi povedal,
               da je v bistvu glede na to kaj je osnova za izračun koncesijske dajatve to je razlika
               med vplačili in izplačili. Imamo precej veliko vprašanje kakšen bi bil dejansko neto
               učinek sprostitve trga, glede na to, da bi vsaj v začetku fazi verjetno prišlo do
               prerazporeditve igralcev in da bi verjetno do prerazporeditve igralcev prišlo, zaradi
               tega, ker bi bila ponudba novih koncesionarjev bolj privlačna, kar pomeni samo po
               sebi višje kvote in pa seveda tudi višje dobičke, kar pomeni, da bi se v bistvu ta
               razlika, ki predstavlja osnovo iz koncesijske dajatve znižala in da ni nobene
               garancije, da bi bilo teh prihodkov več kvečjemu obratno, lahko je tudi tveganje, da
               bi bilo teh prihodkov manj. Je pa kot povedano izjemno težko te projekcije in te
               modele delati brez točnih podatkov o tem koliko slovenskih igralcev na srečo koristi
               ponudbo torej ponudnikov izven Republike Slovenije.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Šircelj, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp28">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica.</p>
               <p>Jaz imam tukaj na to, kar je državni sekretar povedal dodatno vprašanje. Prvič. Jaz
               sem ga vprašal glede sistemske ureditve igralništva, glede na to, da mnenje temelji
               na tem, da tukaj ne gre za celovito urejanje, ampak Vlada niti parcialno tega
               področja ne ureja niti celoviti niti nikakor drugače. Zanima me, ker ste pač rekli,
               poglejte, mi smo se trudili približno tako, ampak ni nam uspelo in zadeva je končana.
               Na Ministrstvu za finance se težko tako deluje pa me zanima kolikokrat ste dali v
               medresorsko obravnavo nov zakon? Kdo je nasprotoval temu zakonu, katera ministrstva?
               Kolikokrat je Ministrstvo za finance neusklajen zakon poslalo neposredno na Vlado,
               ker to lahko naredi, če ne pride do uskladitve lahko, potem predsednik Vlade o tem
               odloči po Poslovniku Vlade? Skratka, kje vam sedaj ni uspelo? Ali ste kdaj poslali ta
               zakon neposredno na vlado? To resignirano ugotavljanje ni nam uspelo, to navsezadnje
               iz tega denarja se tudi športniki financirajo in če bi tudi športniki tako ravnali ne
               bi tako nobene medalje dobili na mednarodnem tekmovanju. Iz tega vzornega kota sem
               jaz malo razočaran nad tem, ker vi dejansko pravite. Ker, če bi hoteli, da uspe,
               potem bi uspelo. Bi šli do Vlade in potem predsednik Vlade v skladu s svojim
               Poslovnikov ne bi dal tega na sejo Vlade in potem bi on bil odgovoren, zaradi tega,
               da ta zakon ni šel naprej ali pa ga ni Vlada sprejela. To je eno. Drugo pa je glede
               podatkov, spoštovani državni sekretar. Vi imate polno ocen glede igralništva v
               Evropi, na svetu, v Sloveniji itd<gap n="…"/> zasebnih ocen, evropska združenja igralništva,
               svetovna združenja<gap n="…"/> Saj to je cela industrija. Ali veste kako so močni ali veste
               koliko imajo oni ocen ne samo od globala, vsakemu igralcu imajo ocene koliko bo lahko
               zapravil in koliko premoženja ima. Vi pa nimate ocene na državni ravni koliko
               dejansko to igralništvo prinese tukaj. Pa oni imajo za vsakega igralca, ki pride v
               igralnico vedo, v katero sobo ga postaviti, če želite, poimensko. To ni seveda javno.
               Sedaj mogoče malce karikiram, ampak ne reči, da vi nimate nekih ocen. Potem pa imate
               manj kot je bilo pred desetimi leti ocen. Teh ocen je kolikor hočete, na internet
               poglejte. Dajte se malo potruditi več, ne samo reči, ni nam uspelo.</p>
            </sp>
            <sp xml:id="SDT7-OZFIMP-redna-48-2018-03-06.sp29">

               <speaker>PREDSEDNICA URŠKA BAN:</speaker>

               <p> Hvala lepa.</p>
               <p>Replika, gospod Pogačnik. 
               </p>
            </sp>
            <sp xml:id="SDT7-OZFIMP-redna-48-2018-03-06.sp30">

               <speaker>MAG. MARKO POGAČNIK (PS SDS):</speaker>

               <p>Ja, predsednica hvala.</p>
               <p>Zdaj glede na odgovor s strani državnega sekretarja z Ministrstva za finance, sem
               prepričan, da sem jaz na pravi poti in, da bom ta predlog zakona tudi podprl, kajti
               te odgovori, ki jih je podal državni sekretar so vsaj zame osebno smešni. Zdaj na eni
               strani ne zna oceniti, bi rekel, izpada prihodkov proračuna v obstoječem stanju
               zaradi igranja pri tujih ponudnikih, je pa poskušal oceniti, bi rekel, izpad
               prihodkov v proračun, če bo ta zakon sprejet. Zdaj, če nimate vi, ne znate izhodnih
               podatkov oceniti, znate pa vhodne podatke oceniti državni sekretar, to ste malo
               čarovnik, ali pa ste, bi rekel, nespreten in pa nedorasel funkciji, ki jo upravljate.
               Niste mi odgovorili kako je z prihodki, ki jih dobijo državljanke in državljani
               Republike Slovenije s strani tujih stavnic, ali so obdavčene ali niso, Evropska unija
               izven Evropske unije. Potem me pa zanima, zakaj zatemnite internetno stran spletnega
               ponudnika A, ne zatemnite pa internetne strani spletnega B ali C?</p>
               <p>Za enkrat toliko.</p>
            </sp>
            <sp xml:id="SDT7-OZFIMP-redna-48-2018-03-06.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite kar takoj odgovoriti še na te dve repliki?</p>
               <p>Izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp32">

               <speaker>GORAZD RENČELJ:</speaker>

               <p>Hvala lepa za dodatni vprašanji.</p>
               <p>Torej glede tega koliko se je Ministrstvo za finance trudilo in kako daleč smo
               prišli, torej zakon je bil poslan v medresorsko usklajevanje, to je bilo leta 2016 in
               je tudi bil medresorsko usklajen, niso mi ga pa poslali neposredno na Vlado kot
               pravite, Poslovnik seveda to določa. Kar se tiče ocen, torej koliko je odliva zaradi
               tega, ker pač iz Slovenije igrajo igralci, torej tudi spletne igre na srečo, ki jih
               ne prirejajo koncesionarji, ki imajo pač prijavljeno dejavnost v Republiki Sloveniji.
               Te ocene, seveda si predstavljam, da je precej, ampak prav za Slovenijo in koliko
               tega odliva, teh ocen nimamo in kot rečeno po naših podatkih tudi predlagatelj zakona
               teh ocen nima narejenih. Kar se tiče izpada dohodkov in potem, če sem prav razumel,
               tega naj ne bi znal oceniti, hkrati pa bi znal prihodke, jaz sem rekel, da je
               tovrstne kalkulacije izjemno težko delati brez vhodnih informacij in se s tem
               popolnoma strinjam. Prihodke državljanov, ki igrajo po spletu igre na srečo pa niso
               obdavčeni, ker jih seveda tudi ne zajemamo.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp33">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Šircelj, kaj imate zdaj razpravo ali<gap n="…"/>?</p>
            </sp>
            <sp xml:id="SDT7-OZFIMP-redna-48-2018-03-06.sp34">

               <speaker>MAG. ANDREJ ŠIRCELJ (PS SDS):</speaker>

               <p>Če lahko repliko.</p>
            </sp>
            <sp xml:id="SDT7-OZFIMP-redna-48-2018-03-06.sp35">

               <speaker>PREDSEDNICA URŠKA BAN:</speaker>

               <p>Izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp36">

               <speaker>MAG. ANDREJ ŠIRCELJ (PS SDS):</speaker>

               <p>Samo eno vprašanje.</p>
               <p>Spoštovani državni sekretar, vi ste rekli, da je bil zakon medresorsko usklajen, če
               sem prav razumel in, da ga niste poslali na Vlado, v sprejem na Vlado, iz Ministrstva
               za finance, mi lahko odgovorite zakaj ne?</p>
            </sp>
            <sp xml:id="SDT7-OZFIMP-redna-48-2018-03-06.sp37">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp38">

               <speaker>GORAZD RENČELJ:</speaker>

               <p>Zato, ker smo ocenili, da ni politične podpore zato, da bi bil zakon sprejet.</p>
            </sp>
            <sp xml:id="SDT7-OZFIMP-redna-48-2018-03-06.sp39">

               <speaker>PREDSEDNICA URŠKA BAN:</speaker>

               <p>Hvala.</p>
               <p>Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp40">

               <speaker>MAG. MARKO POGAČNIK (PS SDS):</speaker>

               <p>Ja predsednica, hvala.</p>
               <p>Državni sekretar mi ni odgovoril na vprašanje, zakaj zatemnite stran internetnega
               ponudnika A, ne zatemnite pa internetne ponudbe ponudnika B ali C?</p>
            </sp>
            <sp xml:id="SDT7-OZFIMP-redna-48-2018-03-06.sp41">

               <speaker>PREDSEDNICA URŠKA BAN:</speaker>

               <p>Izvolite gospod državni sekretar.</p>
            </sp>
            <sp xml:id="SDT7-OZFIMP-redna-48-2018-03-06.sp42">

               <speaker>GORAZD RENČELJ:</speaker>

               <p>Torej nadzorni organ v tem primeru je Finančna uprava Republike Slovenije, ki pri tem
               deluje pač po inšpekcijskih pristojnostih. Kot sem rekel je pa teh zatemnitev bilo do
               zdaj 30, približno 30 in dejstvo je, da so ponudniki teh storitev na spletu
               iznajdljivi, da poskušajo najti obvode, ko se takšna stran zatemni, se lahko postavi
               nova stran, zato je pač to stalno delo teh inšpekcij in ni nikakršne diskrecije, da
               bi v primeru, da bi ugotovili, da je bila kršitev zakonodaje Republike Slovenije na
               tem področju ugotovljena, da kakšnega od ponudnikov ne bi zatemnili.  V vsakem primeru, ko
               najdemo kršitev, ko torej Finančna uprava najde kršitev zakonodaje, takšnega bi pa
               tudi zatemnili.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp43">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Mesec. Umikate, okej. Ja, izvolite, gospa Bratušek, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp44">

               <speaker>MAG. ALENKA BRATUŠEK (PS NP):</speaker>

               <p>Ja, jaz tudi mislim, da bi bilo prav<gap n="…"/> Povedano je bilo, da ni politične volje. Dajmo
               zdaj na mizo, na kateri strani je te politične volje zmanjkalo. Jaz mislim, da je
               fer, da se to pove, zakaj nimamo sistemske rešitve in bomo zdaj sprejemali takšno
               parcialno.</p>
               <p>Jaz bi vseeno rada slišala oceno od Ministrstva za finance, kaj bo narobe po oceni
               Ministrstva za finance, če bo ta zakon sprejet. Če ne bo nič narobe, pa je samo to
               problem, da je rešitev manj sistemska, vaša bi bila širša in bolj sistemska? To
               mislim, da bi bilo korektno, da nam poveste.</p>
               <p>In še, večkrat smo slišali podatek, da ne vemo, koliko naših ljudi v tujini igra
               oziroma iz Slovenije v tujini. Tega ne vemo. Jaz ne vem, kako boste pa potem tudi
               sistemske rešitve naredili oziroma povejte, kdo to lahko ugotovi. Če podatek, s
               katerim nam je kolega Zorman nekako postregel, pravite, da naj ne bi bil ta pravi.
               Tako da, nekdo mora verjetno vedeti, koliko. Če v štirih letih<gap n="…"/> Kdaj ste rekli? Leta
               2016 ali 2015 je bil zakon na mizi in še zdaj ne vemo<gap n="…"/> Ali ste takrat vedeli, koliko
               jih igra v tujini, da bi znali narediti boljšo sistemsko rešitev?</p>
               <p>Predvsem pa me res zanima <gap n="…"/> Zakon je bil strokovno usklajen, medresorsko usklajen. Ko
               je medresorsko usklajen, je ponavadi tudi politično usklajen znotraj vlade, ker vse
               politične stranke, ki so v koaliciji, imajo tudi svoje ministre v vladi. Če je tam
               usklajeno, potem bi načeloma moralo biti ali pa obstajajo kakšni parcialni interesi
               tudi znotraj Državnega zbora, da to ni šlo naprej. Tako da, jaz mislim, da je
               korektno, da nam te stvari razkrijete.</p>
            </sp>
            <sp xml:id="SDT7-OZFIMP-redna-48-2018-03-06.sp45">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite besedo, državni sekretar?</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp46">

               <speaker>GORAZD RENČELJ:</speaker>

               <p>Hvala lepa.</p>
               <p>Torej, zakaj ni bilo politično volje, jaz težko ugibam in tudi te aluzije na
               parcialne interese, ki naj bi bili, tukaj res težko komentiram. Dejstvo pa je, da smo
               politično podporo predlogu zakona preverjali pri strankah v Državnem zboru in te
               politične podpore ni bilo.</p>
               <p>Kaj bo narobe, če bo takšen zakon sprejet? Najprej, kot rečeno, mi smo prepričani, in
               ta pristop smo zasledovali tudi, ko smo mi pripravljali lastni predlog, da si to
               področje zasluži celovito rešitev, ne samo za področje športnih stav, ni pa to edino.
               Kar sem prej tudi, mislim, da v odgovoru na vaše vprašanje glede javnofinančnih
               učinkov predlaganega zakona, omenjal je, da so vprašljivi ti učinki glede na to, da
               ni jasno, koliko je teh igralcev, koliko bi bilo tega priliva iz igralcev, ki
               trenutno igrajo po spletu igre na srečo, ki jih ne ponujajo koncesionarji v Republiki
               Sloveniji, k obstoječemu koncesionarju. Iz tega vidika tudi ni jasno, glede na to, da
               bi bila verjetno konkurenčnejša ponudba, ki bi prišla na slovenski trg, povezana z
               višjimi kvotami in višjim dobičkom, da bi v bistvu ta izračun za osnovo koncesijsko
               dajatev lahko spremenilo. Glede na to, da <stage>/ nerazumljivo/</stage> podatkov ni oziroma niso
               točni, do zdaj niso bili narejeni, je tovrstne učinke zelo težko ocenjevati in so
               lahko tudi negativni.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp47">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Mesec, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp48">

               <speaker>LUKA MESEC (PS Levica):</speaker>

               <p>Ja, hvala.</p>
               <p>V bistvu bi dal dve vprašanji še ministrstvu.</p>
               <p>Zdaj, prvo je, mislim, da ste že dvakrat ali pa trikrat v zadnjih minutah omenili, da
               si področje uredi celovito ureditev, ampak ste dodali <q>»ne samo glede športnih stav«</q>.
               Tako da, če vas jaz zdaj prav razumem, ste na ministrstvu pač pripravljali ureditev,
               ki je verjetno v tem drugem delu, ker zdaj pač manjka do celovitosti, ki bi jo vi
               radi, vsebovala tudi preklic obveznega večinskega državnega lastništva v HIT Gorica,
               in tako naprej. Se pravi, če damo to na stran, ali je potem ta rešitev glede športnih
               stav, ki jo je vložil poslanec Zorman, identična tisti, ki ste jo pripravljali na ministrstvu? Oziroma,
               kaj samo v tem področju manjka do celovitosti? To me zdaj zanima kot prvo. Se
               opravičujem, če ste že na začetku povedali, sem imel en sestanek, ampak bi rad
               slišal.</p>
               <p>Drugo pa <gap n="…"/> Zdaj sem malo pogledal, kako delujejo <stage>/ nerazumljivo/</stage> do raznih športnih
               stavnic in jih kar nekaj dela. Tako da me zanima, zakaj ocenjujete, da bi kljub temu
               prišlo do prerazporeditve igralcev, v kolikor bi bil zakon sprejet. Če so podatki, ki
               jih zagovorniki tega zakona predlagajo, točni, potem do prerazporejanja že zdaj
               prihaja in večina, velika večina igra na teh športnih stavnicah v tujini.</p>
               <p>Tako da me <stage>(a)</stage> zanima, zakaj ocenjujete, da bi prišlo do prerazporeditve in <stage>(b)</stage>, to
               pa je mogoče bolj vprašanje za predlagatelja, zakaj naj bi nova ureditev dajala
               regulatornim organom več možnosti, da izterjajo koncesijske dajatve in davke od
               drugih stavnic. Mislim, zanima me hipotetičen primer. Če bi, kaj jaz vem, Bwin <stage>(?)</stage> še
               naprej brez licence v Sloveniji posloval oziroma bi slovenski igralci pri njemu
               stavili, ali bi z novim zakonom imeli več možnosti, da koncesijsko dajatev in davke
               od njega izterjamo ali bi pač ostalo isto in bi se v sivi coni nahajal še naprej,
               samo po drugi strani bi se sprostila možnost <stage>/ nerazumljivo/</stage>, in tako naprej? To me
               zdaj v bistvu zanima, če lahko oba odgovorita.</p>
            </sp>
            <sp xml:id="SDT7-OZFIMP-redna-48-2018-03-06.sp49">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Pogačnik, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp50">

               <speaker>MAG. MARKO POGAČNIK (PS SDS):</speaker>

               <p>Ja, hvala, predsednica.</p>
               <p>Zdaj, jaz mislim, da po razpravi ali pa po odgovorih, ki jih je dal državni sekretar,
               sem prepričan, da bo še več igralcev igralo športne stave v tujini, kot jih igra
               danes, če se ta zakon, ki ga je predlagal kolega Zorman, ne bo sprejel. Kajti državni
               sekretar je povedal, pa tudi skozi današnjo razpravo: <q>»Ponudba tujih stavnic je
               boljša od Športne loterije v Sloveniji. Kvote pri tujih stavnicah so višje in boljše
               kot pri Športni loteriji Slovenije.«</q> Igralec, ki igra pri tujih spletnih stavnicah,
               ne plača ne vhodnega, ne izhodnega davka. Pri nas plačaš davek od srečke, 1,10 %,
               potem pa te obdavčijo še pri dobičku. Vi ste pa povedali: <q>»Če igraš pri tujih
               spletnih stavnicah in pri prihodkih, ki jih dobiš v Slovenijo, ne plačaš nobenega
               davka.«</q> Edina logična zadeva je, da, če poslanke in poslanci sledimo zaščiti
               javnofinančnih prihodkov, da se podpre predlog od gospoda Zormana.</p>
            </sp>
            <sp xml:id="SDT7-OZFIMP-redna-48-2018-03-06.sp51">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo razpravljati od poslancev in poslank?</p>
               <p>Predlagatelj, izvolite. Gospod Zorman, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp52">

               <speaker>BRANKO ZORMAN (PS SMC):</speaker>

               <p>Hvala, gospa predsednica.</p>
               <p>Zdaj se nekaj časa nisem oglašal, bi pa želel samo zelo telegrafsko odgovoriti na
               nekatera vprašanja oziroma dejstva.</p>
               <p>Pa bom kar začel z vprašanjem kolega Mesca, kako bo nova ureditev vplivala na to, da
               bo regulator <stage>(beri: država)</stage> lahko ukrepal proti tujim prirediteljem, ki bodo
               prirejali stave za slovenske igralce, pa ne bodo imeli ustrezno pridobljene koncesije
               za to. Torej, kot je bilo že razvidno iz te tožbe in potem seveda sodbe v letu 2006
               in sodbe v letu 2011, Bwin v bistvu na koncu ni bil dolžan povrniti škode izgubljenih
               koncesij FŠO in FIHO, med drugim tudi zaradi tega, ker je želel pridobiti koncesijo,
               pa je ni mogel, ker je pač zakonska ureditev v Sloveniji takšna, kot je. Seveda,
               zopet ponavljam, ne glede na to, da je kolega to očital, bom tudi razložil, ta
               ureditev pač ni v skladu z EU redom. To seveda ni moja trditev, to je trditev
               slovenskih in seveda tudi evropskih sodišč. V samem uvodu zakona so te sodbe tudi
               citirane in je vse jasno preverljivo. To se pravi, da to ni moja teza, da je naša
               zakonodaja,  naša Zakon
               o igrah na srečo v neskladju, ampak je to ocena evropskih in pa slovenskih sodišč.
               Nadalje seveda tudi te neke tožbe, ki so jih določeni sprožili proti Sloveniji ravno
               zaradi tega neskladja z EU redom so bile povod, da je Ministrstvo za finance takrat
               bilo opozorjeno s strani Evropske komisije, da zopet ponavljam, je ta zakonodaja v
               neskladju z EU redom in, da jo je potrebno spremeniti v nekih točkah.</p>
               <p>Če sem že in pa seveda samo, da odgovorim do konca kolegu Mescu. Navedel bi en zelo
               primer s katerim, po katerem bo vse javno. Madžarska je imela isto monopolno
               zakonodaja, pri temu so se soočali z istimi problemi kot se soočamo tukaj v Republiki
               Sloveniji, da seveda igrajo naši državljani v tujini pa od tega seveda nobeden nič
               nima. Na pritisk Evropske unije je Madžarska morala spremeniti zakonodajo, oni so
               področje prirejanja športnih stav odprli tujim prirediteljem, vendar pa, so potem v
               podzakonskih aktih v bistvu pravila igre, pravila za pridobitev koncesije tako
               zaostrili, da praktično v naravi seveda te koncesije ni moral dobiti nihče. In, ko je
               država Madžarska tožila enega prireditelja, mislim, da je bil Unibet za seveda te
               izgubljene koncesije, je na koncu država Madžarska izgubila na Evropskem sodišču,
               zaradi tega, ker sicer ima zakonodajo, ki omogoča, vsaj teoretično, pridobitev
               koncesije, vendar pa v praksi je ta zakonodaja napisana tako, da te koncesije ni moč
               dobiti in danes imajo oni stanje, ko Unibet prireja za madžarske igralce te stave ne
               plačuje nikakršnih koncesijskih dajatev in davkov in tako bo dokler država Madžarska
               ne bo te zakonodaje uskladila. To, s tem sem mislim, da dosti jasno odgovoril kaj
               pomeni zakonodaja, ki ni v skladu z EU redom in, ki ni okej in seveda na drugi strani
               kaj lahko država, ki pa ima kljukico, da je to okej, ukrepa proti tem tujim
               prirediteljem, tako sodno kot pa seveda jasno na vseh teh izvršljivih zadevah kar se
               tiče blokade internetnih strani in pa tisto kar se še nadzorni organ FURS ni lotil,
               to pa je blokiranje vseh bančnih transakcij, tako vplačil v tujino in pa seveda
               izplačil iz tujine, ampak to je seveda nekaj kar definitivno bo treba narediti,
               nekatere države so to že seveda uspešno uvedle in tudi izvajajo in seveda tam tega
               igranja v tujini je zanemarljivo.</p>
               <p>Zakaj zakon šele zdaj je bilo v bistvu izpostavljeno? Kot sem povedal, od 1. aprila
               2015, to je že skoraj 4 leta nazaj smo se, oziroma pardon, tri leta nazaj, smo se, ko
               smo se začeli ukvarjati s tem zakonom smo ta zakon usklajevali, neuspešno kot je
               povedal že tudi državni sekretar, seveda ta zakon, ki ga je pripravljal za
               Ministrstvo za finance, tukaj pa se moram odzvati, je bil daleč od kakega sistemskega
               zakona in bi to prosil tudi državnega sekretarja, da to potrdi, ne nazadnje imam jaz
               ta predlog zakona tukaj, po členih je približno enak mojemu, s tem, da, če greste
               gledati obstoječi Zakon o igrah na srečo boste seveda videli, da je bistveno bolj
               obsežen. To se pravi poleg te vsebine odprtja področja športnih stav, ki ga je v
               prvem predlogu tudi Ministrstvo za finance samo predvidelo, še enkrat povem je bilo v
               tistem predlogu notri kot pomembna vsebina zgolj to, da lahko, da država ne rabi biti
               več večinski lastnik igralnic, kar se je mislilo in štelo kot podlaga za eventualno
               prodajo igralnic. In to je bilo vse, to se pravi niso urejali ostalih zadev v
               posebnih igrah na srečo, v igralnicah, v igralnih salonih niso urejali nič kar se
               tiče klasičnih iger na srečo, to se pravi, to je bil zakon, ki seveda je bil
               približno tako kot je bilo očitano, necelovit in ne sistemski kot pa je ta moj
               predlog. Javnofinančni vidik je bil izpostavljen, jaz sem v svojem predlogu seveda
               zelo jasno  te izračune
               predstavil in jih utemeljil. Seveda pa je, tako kot so nekateri kolegi izpostavili v
               razpravi, zelo zanimivo, kako Športna loterija in pa Ministrstvo za finance z istimi
               argumenti govorita o tem, kako bo potem upad teh koncesijskih dajatev pri tem, da
               danes ne vejo, kakšna je izguba teh koncesijskih dajatev iz naslova tega igranja v
               tujini. To seveda pove samo po sebi veliko.</p>
               <p>Med drugim bi opozoril tudi na to, da v razpravi nihče ni zanikal tega, da slovenski
               igralci igrajo v tujini, nihče ni tudi zanikal moje ocene, ki izhaja iz tistega
               izvedenskega mnenja in pa iz ostalih javno pridobljivih podatkov, da 80 % slovenskih
               igralcev stav igra v tujini. Tega ni nihče zanikal. Državni sekretar je celo rekel,
               da je tega igranja v tujini veliko, vendar pa, da je točno oceno težko podati.</p>
               <p>Kar se tiče očitanega mnenja, ki ga je dala neka organizacija, združenje teh
               prirediteljev športnih stav, da pri takih pogojih niso zainteresirani priti v
               Slovenijo <gap n="…"/> To seveda ne more biti argument za nasprotovanje mojemu predlogu zakona,
               češ da so pri nas davki oziroma obdavčitve tega prirejanja previsoke. Poglejte, ko
               bodo prišli tuji ponudniki - tisti, ki že danes prirejajo, to niso novi, ki bi padli
               iz neba, ampak so že danes, ker pri njih slovenski igralci igrajo - bodo morali
               prirejati po enakih pogojih, kot jih mora danes upoštevati Športna loterija in tukaj
               ni debate. Ni njihovo, ali pridejo ali ne pridejo, njihovo je samo, ali pridejo,
               zaprosijo za koncesijo in začnejo prirejati legalno ali pa bodo morali prenehati
               sprejemati vplačila za slovenske igralce. Tako enostavno je to. Tako da, govoriti
               zdaj, da so pa naši pogoji taki, da ne bo noben prišel<gap n="…"/> Jaz se vam že takrat povedal:
               <q>»Saj, če ne bo noben prišel, potem pa super, potem pa sploh ne vem, zakaj debatiramo.
               Sprejmimo zakon, Športna loterija bo ostala monopolist, ker itak ne bo noben prišel,
               kot vi pravite, in gremo naprej.«</q> Ampak, ker seveda vsi veste, da temu ne bo tako, je
               seveda potem ta razprava in so vsi komentarji tukaj takšni, kot so.</p>
               <p>Še nekaj je zelo povedno in tudi to je eden od razlogov za moj predlog, to je, da
               tudi Ministrstvo za finance nima podatkov, koliko tega igranja je danes v tujini,
               kljub temu, da je eden od kolegov povedal, da so vsi podatki že danes dosegljivi. Res
               pa je, to pa povem iz izkušenj, da je kar nekaj teh podatkov žal treba plačati in
               seveda jasno teh podatkov nisem pridobival, verjamem pa, da so lahko še bolj
               natančni, kot so moji. Se pa sprašujem, in to je tisto, kar bi moralo državo skrbeti,
               pa jo premalo, če ne vemo, koliko je tega in da igrajo zunaj, kako pa potem nadzorni
               organ opravlja nadzor nad tem. Vam jaz povem. Ne opravlja ga, ne opravlja nadzora
               niti nad finančnim tokom, ki gre v tujino, niti nad finančnim tokom, ki gre v tujino,
               pa vse to bi moralo biti obdavčeno. Iz tega naslova bi morale slediti tudi
               koncesijske dajatve za šport, invalide in humanitarce, da ne razlagam o tem, da
               seveda slovenski igralci niso ustrezno zaščiteni in so kot taki, nezaščiteni, zelo
               odprti in ranljivi za kakršnekoli zlorabe. Da ne razlagam, da tisti, ki upravičujejo
               monopol, danes govorijo o odgovornem igranju, o zaščiti igralcev, da ne bo pretirane
               zasvojenosti,<gap n="…"/> Saj ravno to je problem. Za tistih 80 %, ki igrajo v tujini, te
               zaščite ni. Oni niso zaščiteni za odgovorno oziroma pred neodgovornim igranjem. Niso
               zaščiteni  pred
               pretirano zasvojenostjo oziroma ne moremo reči, da so, zaradi tega, ker nimamo
               nadzora nad njimi. Če pa bi oni to prirejali tukaj, v Sloveniji v skladu s
               pridobljeno koncesijo po pravilih, ki seveda veljajo po zakonu, potem pa bi to mi
               lahko odgovorno trdili, danes pa je to seveda čisto sprenevedanje.</p>
               <p>Kar se tiče te davčne obravnave, sem že na začetku povedal, da je predlagan amandma
               odbora, ki v primeru, da Vlada ne bi uspela pravočasno spremeniti teh treh zakonov,
               Zakona o davku od iger na srečo, Zakona o davku od srečk, pa Zakona o davku na
               dobitke pri klasičnih igrah na srečo, v izogib temu in tej praznini, ki bi morda
               nastala, je določena ta prehodna določba, ki določa, da do spremembe teh treh zakonov
               in uvrstitve zgolj ene besedice na novo, tam <q>»stave«</q>, enega člena iz vsakega zakona,
               se pač stave obdavčujejo tako kot danes. To se pravi kot klasične igre na srečo.
               Tukaj se seveda popolnoma nič ne spremeni.</p>
               <p>Izpostavljen je bil tudi vpliv na koncesijske dajatve, potem ko bo trg odprt in ko
               bodo tuji prireditelji to prirejali legalno in da je bojazen, kot je bilo izraženo,
               da bo tukaj prišlo do prerazporeditve igralcev. Do nobene prerazporeditve igralcev ne
               bo prišlo, ker ti igralci so že zdaj tu, ampak niso v Sloveniji, ampak igrajo čez
               mejo, če želite geografsko. Ti bodo verjetno igrali še vedno pri istih prirediteljih,
               samo da bodo naša država in pa vse te organizacije <stage>(šport, invalidi, humanitarci)</stage> od
               tega kaj imeli. Danes nimajo.</p>
               <p>Še to <gap n="…"/> Zaradi tega predloga oziroma ko bo ta zakon sprejet, ne bo čisto nič več
               igralcev stav. Trdim, da jih bo isto, kot jih je danes, samo za tistih 80 % ne vemo,
               kdo so, potem pa bomo vedeli. Ampak bodo enaki in isto število jih je bo, nič več jih
               ne bo zaradi tega.</p>
               <p>Mislim, da sem odgovoril na vse, če pa še nisem, bi pa prosil kolege, da me
               spomnijo.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp53">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo besedo?</p>
               <p>Ja, izvolite<gap n="…"/> <stage>/ oglašanje iz dvorane/</stage> Ja, postopkovno, gospod Han.</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp54">

               <speaker>MATJAŽ HAN (PS SD):</speaker>

               <p>Jaz z zanimanjem poslušam to žajfnico SMC-ja, kjer se Ministrstvo za finance, ki ga
               vodi, ne morem verjeti, SMC, in poslanci SMC-ja prepirajo, kdo ima bolj prav in kdo
               ima manj prav. Vidim po obrazih, da bo zakon sprejet in predlagam, predsednica, ker
               imamo še dve točki in gostje čakajo, da daste na glasovanje in da se glasuje, ker jaz
               kot politik, kot poslanec in kot koalicijski poslanec težko poslušam te zgodbe.
               Počasi mi gre na bruhanje. Želim vsem zelo veliko sreče v nadaljnjem življenju, ampak
               to, kar se pa ta moment dogaja, je pa res absurd. Okej, gospod Zorman se je pač
               dogovoril, kar se je dogovoril, vložil zakon, prepričal svoje kolege. To je
               demokratično, večina ima vedno prav, ampak dajmo na glasovanje, ker to<gap n="…"/> Zdaj,
               državnega sekretarja, ki je prišel naknadno po tem, tukaj obsojati in ga imeti za ne
               vem kaj ni korektno. Dajmo na glasovanje in bomo odglasovali.</p>
            </sp>
            <sp xml:id="SDT7-OZFIMP-redna-48-2018-03-06.sp55">

               <speaker>PREDSEDNICA URŠKA BAN:</speaker>

               <p>Ja, zdaj, razpravo moram dopustiti. Žal jaz po obrazih ne vidim, kako bo kdo
               glasoval, zato bomo<gap n="…"/> <stage>/ oglašanje iz dvorane/</stage> Ja, zase vem kako, pa mogoče za nekaj
               mojih poslanskih kolegov tudi, za ostale pa žal tega ne vidim, zato moramo razpravo
               korektno opraviti do konca. Zdaj smo pri 1. členu. Če želi še kdo razpravljati? Morda
               predstavniki Vlade? Še nekaj je bilo za pojasniti.</p>
               <p>Če želite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp56">

               <speaker>GORAZD RENČELJ:</speaker>

               <p>Drži, ja. Hvala lepa.</p>
               <p>V bistvu sta bila relativno povezana, zato sem jaz razumel<gap n="…"/> Ali pa mogoče najprej,
               poslanec Mesec, glede tega, v čem je bil naš predlog zakona bolj celovit od tega, ki
               je danes na mizi <gap n="…"/> Torej, definicija iger na srečo, kot je v obstoječem Zakonu o
               igrah na srečo, zajema vsaj tri kategorije iger na srečo. Eno so klasične igre na
               srečo, to je to, kar poznamo pod imenom Loterija, drugo so stave in potem še posebne
               igre na srečo. V našem predlogu smo torej urejali določila iz vseh treh
                  področij, to kar je
               danes na mizi se dotika samo področja športnih stav, zato ta distinkcija skozi. Ja,
               tako, da v bistvu v tem je bistvena razlika. Kar se tiče pa predpostavke boljše
               ponudbe in tega s tem povezanega vprašanja, kaj bi se zgodilo z obstoječimi igralci
               in prerazporejanjem od enega ponudnika do drugih, pač predpostavka ja boljše ponudbe
               ni kar tako, v bistvu, da je ponudba spletnih ponudnikov iger na srečo kar sama po
               sebi boljša od ponudbe športne loterije. Gre zato, da, če nekdo vstopa na trg seveda
               hoče biti s ponudbo vsaj konkurenčen, če ne boljši, to se mi zdi ena zelo logična
               predpostavka in na to predpostavko smo v bistvu samo vezali argumentacijo kaj se bo
               zgodilo z javnofinančnimi prihodki, torej predvsem s koncesijskimi dajatvami. Če je
               boljša ponudba, boljša ponudba vpliva seveda, če pomeni višje kvote in višje dobičke,
               kar pomeni, da se spremeni izračun osnove za koncesijsko dajatev, tako, da iz tega
               vidika sem razpravljal.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp57">

               <speaker>PREDSEDNICA URŠKA BAN:</speaker>

               <p>Še kdo?</p>
               <p>Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp58">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo.</p>
               <p>Jaz sem prepričan, da izpad poslanca socialnih demokratov zdaj je pokazal bi rekel
               realno stanje na kakšen je ta koalicija delovala, bi rekel, štiri leta in kam je
               Slovenijo pripeljala. Jaz sem prepričan, da zdaj 3 mesece pred volitvami, bi rekel,
               poskušajo, bi rekel, vsaka koalicijska stranka, bi rekel, najti, bi rekel, tisto
               slamico rešitve. Dejstvo pa je no, imeli smo, bi rekel, štiri leta izgubljenih
               priložnosti te Vlade, stranke Mira Cerarja, Socialnih demokratov, Strank modernega
               centra in pa Desusa, jaz mislim, da danes ta seja, jaz bi rekel je pa res realni
               prikaz na kakšen način je ta koalicija funkcionirala.</p>
            </sp>
            <sp xml:id="SDT7-OZFIMP-redna-48-2018-03-06.sp59">

               <speaker>PREDSEDNICA URŠKA BAN:</speaker>

               <p>Zdaj pa res ne vidim več želje po razpravi k 1. členu, zato prehajamo na 2. člen.</p>
               <p>K 2. členu pa je vložen amandma s strani poslanca Zormana. Želi kdo besedo? V kolikor
               ne, dajem na glasovanje amandma k 2. členu.</p>
               <p>Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 3. do 6., h katerim ni vloženih amandmajev, želi kdo
               besedo? V kolikor ne, prehajamo na 7. člen h kateremu je vložen amandma poslanca
               Zormana, ki je tudi predlagatelj vseh amandmajev, tako, da ne bom posebej pri vsakem
               povedala.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma k 8. členu.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>Na glasovanje oziroma v razpravo dajem 9. člen, ni razprave. V razpravo dajem 10.
               člen in amandma k 10. členu.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 11. do 14., ni razpravljavcev. V razpravo dajem 15. člen in
               amandma k 15. členu.</p>
               <p>Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>K 15. členu je pod zaporedno številko 2 vložen še en amandma o katerem moramo
               glasovati.</p>
               <p>Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet. Ugotavljam, da je amandma sprejet.</p>
               <p>K 16. in 17. členu ni bilo vloženih amandmajev, ni razprave. Odpiram 18. člen in
               amandma k 18. členu.</p>
               <p>Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>V razpravo dajem 19. in 20. člen, ni razprave. V razpravo dajem amandma za nov 20a.
               člen.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>K 21. členu ni vloženega amandmaja, ni razprave. Prehajamo na 22. člen in
               amandma.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>K 23. členu ni vloženih amandmajev. Prehajamo na 24. člen in amandma k temu členu, ki
               ga dajem na glasovanje.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>Še zadnja člena sta ostala h katerima ni vloženih amandmajev, 25. in 26. člen. Tudi
               ni razprave. S tem zaključujem razpravo o členih in v skladu z na začetku sprejeto
               odločitvijo članov odbora, dajem sedaj na glasovanje vse člene zakona skupaj. Ja,
               mislim, da bomo morali ponoviti glasovanje, prekinitev. Pa prosim, če še enkrat
               glasujemo, glasovanje še enkrat poteka. Zdaj še enkrat, ja.</p>
               <p>Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(4 člani.)</stage></p>
               <p>Ugotavljam, da so členi sprejeti.</p>
               <p>S tem pa zaključujem drugo obravnavo predloga zakona na matičnem delovnem telesu,
               sprejeti amandmaji se vključijo v dopolnjen predlog zakona, ki bo sestavni del
               poročila odbora. Želi kdo o tej točki poročati na seji Državnega zbora? V kolikor ne,
               če se strinjate bom sama.</p>
               <p>S tem pa zaključujem to točko dnevnega reda. Se zahvaljujem vsem za sodelovanje.</p>
               <p>Prehajamo na <title>2. TOČKO DNEVNEGA REDA, TO JE PREDLOG ZAKONA O SPREMEMBAH IN
                  DOPOLNITVAH ZAKONA O DAVKU NA TONAŽO.</title>
               </p>
               <p>Zdaj kar se tiče te točke, mi smo jo že enkrat obravnavali na oziroma začeli z
               obravnavo na seji 11. januarja 2018, to je bila 46. redna seja Odbora za finance,
               takrat smo opravili vse uvodne obrazložitve, tako s strani Zakonodajno-pravne službe,
               s strani Vlade, takrat povabljenih gostov na samo sejo, tako, da tega uvodnega dela
               ne bi ponavljali še enkrat. Po takratnem sklepu, ki smo ga sprejeli na Odboru za
               finance smo zaprosili inštitucije Finančno upravo Republike Slovenije, Ministrstvo za
               pravosodje, Nacionalni preiskovalni urad in Ministrstvo za finance za dodatna
               pojasnila oziroma izjasnitev glede izrečenih trditev, ki so bile zabeležene na
               magnetogramu. Mi smo dobili v gradivu in k prilogi tej seji so vsi ti dopisi, ki smo
               jih prejeli iz strani navedenih institucij tudi del, sestavni del gradiva. Kaj smo še
               prejeli kot dodatno gradivo k predlogu zakona? Po 11. januarju, se pravi po tisti
                  naši prekinjeni seji.
               Dopis Odbora za finance in monetarno politiko z 22. januar 2018, Ministrstvo za
               finance, Ministrstvo za pravosodje, Finančni upravi, Nacionalnemu preiskovalnemu
               uradu, pojasnila splošne plovbe z 22. januarja, dopis Marka Mencina z dne 25.
               januarja, 28. februarja, pripomba Finančne uprave Republike z dne 30. januar, odgovor
               Ministrstva za pravosodje 31. januar, pojasnila Ministrstva za finance 2. februar
               2018, odgovor Nacionalnega preiskovalnega urada z dne 15. februar 2018, danes pa še
               pripombe na zakon, prosojnice s strani splošne plovbe, na mizo ste to mislim, da
               dobili in pisna pojasnila gospoda Mencina in gospoda Mahniča. Mislim, da sem vse
               povedala kar je bilo dodatnega gradiva k tej točki, k tej točki so povabljeni gospod
               Marko Mencin in Peter Mahnič, Ministrstvo za pravosodje, Finančna uprava Republike
               Slovenije, Nacionalni preiskovalni organ in gospod Grgič je bil tudi dodatno
               povabljen.</p>
               <p>Tako, da kot sem že povedala, nadaljujemo z obravnavo, rok za vložitev amandmajev je
               potekel 28. februarja 2018, od 11. januarja ni bilo vloženih novih amandmajev. Takrat
               pa so v tem poslovniškem roku amandmaje vložile koalicijske poslanske skupine in
               poslanec Janko Veber k 5. členu in amandma za nov 5a. člen. Dne 8. januarja imamo
               tudi že pripravljen pregled amandmajev, tako, da bi zdaj nadaljevali od tam kjer smo
               zadnjič končali in bi najprej dala besedo, če želite dodatno vabljeni gospod Borut
               Grgič, izvolite. Prosim no, če se kar sami predstavite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp60">

               <speaker>BORUT GRGIČ:</speaker>

               <p>Spoštovana predsednica, poslanke in poslanci, predstavnice in predstavniki Vlade,
               ministrstva ter drugih državnih organov ter vsi ostali prisotni, lepo pozdravljeni.
               Hvala lepa za povabilo.</p>
               <p>Svojo vlogo in priložnost v slovenskem Državnem zboru spregovorimo o ladjarstvu,
               jemljem resno in z častjo, še enkrat hvala za besedo. Moje ime je Borut Grgič, pred
               vami sedim kot svetovni poslovnež, lastnik, ladjar. Pred enim letom sem vstopil kot
               član nadzornega sveta v podjetje Splošna plovba, takrat sem se soočil prvič s
               problematiko slovenskega ladjarstva in se z temo, ki je danes pred nami, to je Zakon
               o davku na tonažo. Preden se opredelim in podam svoj pogled na slovenski Zakon o
               davku na tonažo, pa bi najprej spregovoril nekaj besed o ladjarstvu kot poslovni
               panogi. Kajti to kar se mi pogovarjamo danes tu je smiselno, le, če je vključeno v
               širši kontekst oziroma, da je Slovenija v primerjavi z trendi na svetovnih trgih na
               pravi poti. Ladjarstvo je težek posel, tržišče je zelo volatilno kar pomeni, da tudi
               naši zaslužki konstantno nihajo. Sredstva s katerimi opravljamo so draga, še posebej
               novogradnje, konkurenca je velika in v velikih primerih direktno subvencionirana s
               strani držav. Odgovornost je ogromna, ne nazadnje je tudi za življenje naših posadk,
               kajti nevarnosti na odprtih morjih ne zmanjka. Smisel našega posla je globalna
               trgovina, kar pomeni, da naše ladje plujejo povsod, servisirajo globalni trg
               proizvajalcev in kupcev oziroma naročnikov. Ladjarji smo ujetniki in pristaši
               globalnih povezav in absolutni zagovorniki odprte trgovine. Prosta trgovina je naše
               temeljno načelo, kajti brez nje ni ladjarstva. Ladjarstvo ni posel v državi, tovor se
               razvaža po vsem svetu in ladje katerekoli ta že je, preživijo večino časa na odprtem
               morju, zato ladjarjem niti ni tako važno kje imajo svoje ladje registrirane, važna je
               uprava ladje, dostop do luk in gospodarska rast na globalnem trgu. Iz tega vidika se
               ladjar odloča kako in kje bo registriral svojo ladjo, po logiki tržnih prednosti, te
               pa so lahko davčne, subvencije takšne ali drugačne, ali pa enostavno lahek,  neobremenjen dostop do
               kompetentnih servisov, ki jih lastniki ladij potrebujemo, da naše ladje dobro
               poslujejo. To je tam kjer so davki visoki, regulativa stroga, kjer pravila posegajo v
               svobodno gospodarstvo, tam ladjarjev ne bo. Naj še enkrat ponovim, časi nacionalnih
               ladjarskih družb so mimo, vsaj v zahodnem svetu je temu tako, in države, ki imajo
               ladjarsko tradicijo oziroma so pomorske države, morajo temu trendu slediti. To pa
               naredijo najbolje tako, da z regulativami, davki, ustrezno delovno zakonodajo in
               drugimi omejitvami čim manj obremenjujejo poslovanje ladjarja. Če pogledamo samo
               primer Grčije, tam je ladjarstvo najbolj razvito v Evropi in regulativa je najbolj
               blaga in fleksibilna, lahko bi še dodali Dansko, Nemčijo, Nizozemsko, Norveško, to so
               države z ladjarsko tradicijo in močno prisotnostjo ladjarskih družb in zasebnih
               ladjarjev. Kje tukaj je Slovenija? V državi je eden in edini resni ladjar, to je
               skupina Splošna plovba, odkar je država sprejela Zakon o davku na tonažo v Slovenijo
               ni prišel niti en nov ladjar, niti ena investicija, katere izvor ne bi bil povezan s
               Splošno plovbo oziroma njenim večinskim lastnikom Döhle ICL. Razlog? Po moji oceni
               imamo slab Zakona na tonažo, nimamo razvite ladjarske kulture, država ni proaktivna
               pri lobiranju za nove naložbe v ladjarskem sektorju, zapiramo ladjedelnice, se bojimo
               razširiti Luko Koper in nismo sposobni zgraditi drugega tira. To so vse sporočila
               svetovnim ladjarjem, da tukaj v Sloveniji nimajo kaj iskati. Danes se pogovarjamo o
               Zakonu o davku na tonažo, zelo dobra tema, ker je danes lahko nov začetek za
               slovensko ladjarstvo ali pa začetek njegovega dokončnega konca. Naj bom povsem jasen,
               kratek in jedrnat, zakon takšen kot je slab zaradi dveh razlogov, prvič, ladjarja
               sili v investicije po logiki predpisa in ne po logiki tržnih potreb ni priložnosti,
               in drugič, v primeru ne reinvestiranja je ladjar dolžan plačati davek na celotno
               kupnino prejeto od prodaje ladje po ZDDPO. To pa je neustavno, kajti 100 % davek in
               davek na izgube je nesorazmeren in diskriminatoren iz vidika slovenske in EU
               zakonodaje. Ampak dovolite mi, da razmišljam optimistično in, da kot predpostavko
               vzamem, da državni poslanci, ki ste danes tukaj, želite v Sloveniji uspešnega
               ladjarja in dragi prijatelji poslanke in poslanci, ni vam treba izumljati tople vode,
               poglejte kaj delajo Grki, kaj delajo Nemci, Danci, vse to so države s svetovnimi
               ladjarskimi centri in jih posnemajte oziroma naredite zakon še boljši. V obratnem
               primeru je velika verjetnost, da bo še naš zadnji, eden in edini slovenski ladjar,
               Splošna plovba v Republiki Sloveniji zaprl svoja vrata. In na tej točki se bo končala
               slovenska ladjarska zgodovina, davek od nič, pa vemo vsi, je nič. Dandanes in jutri
               je zgodovinski dan, dan pomorstva, sporočilo ladjarjev je jasno, če želite imeti v
               Sloveniji konkurenčen Zakon o davku na tonažo je nujno, da se odpravi neustavnost
               obstoječega zakona, torej za nazaj popravi obdavčitev od prodaje ladij v tem delu
               pozdravljam predlog Ministrstva za finance in prizadevanje gospoda Tilna Božiča, za
               naprej pa predlagam, da se iz zakona črta zahteva po reinvestiranju v celoti. To ni
               zgodba o davčnih oazah, olajšavah in tako dalje, to je zgodba o davku na tonažo, ki
               je v Evropi takšen kot je, mi tukaj si ga nismo izmislili. In, če Slovenija ta zakon
               želi imeti in si od njega prizadeva določen učinek, potem ga popravite tako, da bo
               vsaj konkurenčen na pram ostalim državam, ne pa, da imamo iste oziroma podobne ovire
               v Zakonu o davku na tonažo kot jih imata Belgija in Poljska, pa naj povem tisto kar
               bi moralo biti očitno, nobena od teh držav ni ladjarska velesila.</p>
               <p>Hvala drage poslanke in poslanci, gospoda predsednika za besedo, verjamem, da bo vaša
               odločitev  danes
               premišljena in strateška za boljši jutri Slovenije in slovenskih ladjarjev.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp61">

               <speaker>PREDSEDNICA URŠKA BAN:</speaker>

               <p>Hvala lepa tudi za vaše stališče o predlogu zakona, ki ga obravnavamo.</p>
               <p>Zdaj na tej točki bomo odprli razpravo poslank in poslancev, predlagam, da tudi pri
               tem zakonu po končani razpravi v skladu z tretjo alinejo 128. člena Poslovnika
               glasujem o vseh členih skupaj. Kdo želi besedo?</p>
               <p>Gospod Mesec, izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp62">

               <speaker>LUKA MESEC (PS Levica):</speaker>

               <p>Ja, hvala.</p>
               <p>V bistvu bi se kar odzval na tole uvodno intervencijo, ki je bila precej bizarna.
               Zdaj, najprej očitate pač, da obstoječa ureditev pač sili ladjarje v reinvesticije.
               Glejte, davek na dodano vrednost je pač tako naštiman, da pač sili kogarkoli v
               reinvesticije, ker je pač to razlika med prihodki in odhodki nekega podjetja in pač
               večja kot je ta razlika, pač več se plača, mislim in točno tako pač mora biti in jaz
               ne vem zakaj bi bilo tukaj kaj drugače. Potem dalje pravite, eden in edini slovenski
               ladjar bo šel v zgodovino, zdaj kot prvo, ta ladjar ni slovenski, mislim ne slovenski
               lastniki, ne država tam nima več nobenih deležev, kot drugo, obstoječi lastnik nemški
               Döhle je najbolj odgovoren za to, da smo tik pred tem, da gre ta ladjar v zgodovino
               tako ali drugače. In tretjič, tudi, če pogledate flote in tako naprej, saj razen
               imena kakšne ladje, recimo Maribor, v tem ladjarju ni nič več slovenskega. Okej,
               imamo upravo v Sloveniji s 37 zaposlenimi, ampak poglejte ladjo Maribor, kjer se je
               marca smrtno ponesrečil kapitan, v 19 članski posadki sta bila 2 Slovenca, 15
               Filipincev, 2 Rusa. Potem imamo hčerinske firme v Liberiji, na Maršalovem otočju,
               torej ta ladjar že dolgo ni več slovenski, je pač nemški ladjar z eno majhno
               izpostavo, pač tisto česar se ni uničil ali pa razprodal v Portorožu in od države,
               zdaj za nazaj, v bistvu pač bi rad 6 milijonov in pol težek davčni odpustek, z neko
               prazno obljubo, da mogoče pa potem teh 37 delovnih mest v Portorožu ostane, to je
               edino kar nam lahko obljublja, potem pa izračunajte 6 milijonov in pol deljeno s 37
               in boste dobili rezultat kakšno subvencijo bomo slovenski državljani pač dali temu
               ladjarju zato, da teh par delovnih mest zadrži v Sloveniji. Pač oprostite, meni je iz
               vsega tega pač ta pobuda naravnost nesramna, da sploh prihaja iz strani ministrstva,
               to sem povedal že zadnjič in upam, da se bo danes tudi kdo oglasil, ker prej kot mi,
               bi se moral s tem ukvarjati kakšen nadzorni organ resno, pač kaj se je tam v tej
               Splošni plovbi v preteklih letih dogajalo, kako so se ladje, flote razprodajale in
               zdaj, da ta lastnik od nas zahteva še, da mu za nazaj oprostimo davke, lepo vas
               prosim. Vaš zaključek, ko pravite za boljši jutri Slovenije in slovenskih ladjarjev,
               je bom rekel kar Orwellovski.</p>
            </sp>
            <sp xml:id="SDT7-OZFIMP-redna-48-2018-03-06.sp63">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo od poslancev besedo? Ja, izvolite gospod Vrtovec, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp64">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Čisto na kratko, zaradi tega, ker se je konceptualno pač ne strinjam z tem zadnji
               izvajanjem, ampak jaz bom zakon podprl, tudi sprotne amandmaje Vlade, ki ga še
               izboljšujejo. Imamo pa eno temeljno napako pri razumevanju posega v zasebno pobudo.
               Recimo kaj nekoga briga kaj bo nek zasebnik delal s svojimi ladjami čez 5 let in kako
               bo z njimi upravljal, on lahko ladje kupi kadar hoče in jih prodaja kadar hoče, vsaj
               tako jaz razumem zasebno pobudo posameznika in podjetij, in pri tem bi jaz tudi
               končal, potrebujemo pa tako zakon, ker ga nimamo in potrebujemo pa tudi spremembe
               tudi naprej, govorim v naslednjem mandatu seveda. Prekomerno pa ne moremo določiti in
               posegati v zasebno pobudo podjetij, gospodarskih družb, kar je pa skrajno
               neokusno.</p>
            </sp>
            <sp xml:id="SDT7-OZFIMP-redna-48-2018-03-06.sp65">

               <speaker>PREDSEDNICA URŠKA BAN:</speaker>

               <p>Replika gospod Mesec, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp66">

               <speaker>LUKA MESEC (PS Levica):</speaker>

               <p>Ja, v bistvu ste malo pomešali vrstni red. Zdaj tukaj ne gre za to, da bi država se
               vmešala v zasebno pobudo, ampak gre zato, da bi  ta firma rada od naše države, da ji za nazaj zmanjšamo
               davčno obveznost, to je zgodba. In oni hočejo 6 milijonov in pol davčnega odpustka in
               seveda prekleto nas zanima kaj bo ta firma počela. Kaj nam ponujajo za 6 milijonov in
               pol evrov davčnega odpustka, nič ne, pač danes so v Delu objavili nek promo članek,
               ki govori o tem, da potem bodo pa mogoče ostali v Sloveniji, kar de facto pomeni, da
               mogoče bodo pač ohranili 37 zaposlenih. Zdaj, če ste vi pripravljeni pač s podporo
               zakona, v bistvu subvencionirati teh 37 zaposlenih z, bom na pamet izračunal, 170
               tisoč evri po glavi, potem svaka čast, jaz tega absolutno ne bom naredil in sem pač
               proti, prvič proti temu, da se daje davčne odpustke na ta način, drugič proti temu,
               da se katerikoli davčni odpustek zlobira retroaktivno od države, se pravi za nazaj,
               pač ureditev je jasna, mi smo tudi vprašali Ministrstvo za finance in FURS, ker
               formalni razlog je bil, ki ste ga zadnjič navajali, da se po trenutni ureditvi ne da
               izterjati tega davčnega dolga od firme. Mi smo vprašali Ministrstvo za finance je 1.
               februarja nam napisalo zelo jasno, citiram: <q>»Na podlagi obstoječe zakonodaje je možno
               odmeriti davek za dohodke od prodaje ladij.«</q> Torej obstoječa ureditev je jasna, je
               enaka kot za vsa ostala podjetja v tej državi in jaz enostavno ne razumem tistih, ki
               ste pripravljeni tako norost podpreti.</p>
            </sp>
            <sp xml:id="SDT7-OZFIMP-redna-48-2018-03-06.sp67">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ne vidim več želje po razpravi, zato prehajamo na glasovanje o amandmaju k 1. členu.
               Amandma je vložen s strani poslanskih skupin koalicije.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>Na glasovanje, v razpravo dajem člene od 2. do 4., ni razpravljavcev. Potem imamo pa
               5. člen h kateremu je vložen amandma poslanca Janka Vebra. Dajem ta amandma na
               glasovanje.</p>
               <p>Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>In potem imamo za nov 5a. člen, amandma poslanca Janka Vebra. Dajem ta amandma na
               glasovanje.</p>
               <p>Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>K 6. zadnjemu členu pa<gap n="…"/></p>
               <p>Ja, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp68">

               <speaker>LENČA ARKO FABJAN:</speaker>

               <p>Ja, hvala za besedo.</p>
               <p>Zdaj, rada bi se oglasila k končni določbi, ki določa začetek veljavnosti in sicer to
               je 15. dan po objavi v Uradnem listu Republike Slovenije, predlagana določba je
               splošna določba v skladu z Ustavo, ki tudi določa, da se praviloma začne <stage>/
               nerazumljivo/</stage><gap n="…"/> Petnajsti dan po objavi v Uradnem listu, zdaj si pa je treba zastaviti
               vprašanje, kaj ta rešitev pomeni iz vidika roka za predložitev davčnega obračuna. Na
               rok predložitev davčnega obračuna je Zakonodajno-pravna služba opozarjala že v svojem
               mnenju, kjer je navedla, da je rok za predložitev davčnega obračuna predvidoma tri
               mesece po začetku novega koledarskega leta, če je davčno obdobje enako koledarskemu
               letu oziroma tri mesece po preteku davčnega obdobja, če se poslovno leto razlikuje od
               koledarskega leta. Zakon o davku na tonažo ima glede obračunavanja in plačevanja
               davka rešitev v 24. členu, kjer v tretjem odstavku določa, da zavezanec za davek na
               tonažo mora do 31. marca tekočega leta oddati končni obračun za predhodno davčno
               obdobje. In kaj pomeni ta predlagana rešitev, uveljavitev 15. dan po objavi v Uradnem
               listu? Glede na potek zakonodajnega postopka oziroma glede na marčevsko zasedanje
               Državnega zbora, ki v času od 19. do 23. marca pomeni to uveljavitev zakona v prvi
               polovici aprila, pri tem je namreč treba upoštevati tudi rok za morebitni VETO
               oziroma morebitni zakonodajni referendum, to  pa v bistvu pomeni uveljavitev zakona potem, ko je rok
               za predložitev davčnega obračuna že potekel.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp69">

               <speaker>PREDSEDNICA URŠKA BAN:</speaker>

               <p>Hvala lepa za vaše opozorilo.</p>
               <p>Zaključujem razpravo o členih.</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp70">

               <speaker>TILEN BOŽIČ:</speaker>

               <p>Zdaj tako, iz glave kot odgovor na to načeloma rok je 31. marec, tako kot ste
               povedali, če ima družba, tudi kot ste sami povedali, se pravi davčno leto enako
               koledarskemu letu, obstajajo pa instituti še znotraj Zakona o davčnem postopku, ki
               omogočajo tudi oddaje popravkov obračunov in tako naprej. Tako, da zdaj kako bo
               tehnično to izvedljivo, jaz lahko tudi se pripravi morda pojasnilo na to temo, ne
               vidim težav, tudi pisno s katerim bi bilo potem tudi temu vašemu vprašanju
               zadoščeno.</p>
            </sp>
            <sp xml:id="SDT7-OZFIMP-redna-48-2018-03-06.sp71">

               <speaker>PREDSEDNICA URŠKA BAN:</speaker>

               <p>Do seje Državnega zbora, prav.</p>
               <p>Ja, izvolite, imate besedo.</p>
            </sp>
            <sp xml:id="SDT7-OZFIMP-redna-48-2018-03-06.sp72">

               <speaker>LENČA ARKO FABJAN:</speaker>

               <p>Ja, hvala za besedo.</p>
               <p>Jaz bi ponovno rada opozorila, da se mogoče preveč hiti, da mogoče bi bilo smiselno
               vsaj člen odpreti, pri tem izhajam na primer z novelo Zakona o davku dohodkov pravnih
               oseb, kjer je bil na primer med predlaganimi rešitvami takrat predvidena tudi
               popravek davčnega obračuna, tako, da potem se zelo neenotno, ko se nekje, šlo je pa
               za enak primer retroaktivno se je spreminjala davčna obravnava in takrat je bil
               predviden popravek, tukaj pa ni več, opozorila pa Zakonodajno-pravna služba ne more
               dati.</p>
               <p>Hvala.</p>
            </sp>
            <sp xml:id="SDT7-OZFIMP-redna-48-2018-03-06.sp73">

               <speaker>PREDSEDNICA URŠKA BAN:</speaker>

               <p>Zdaj tako ja. Mi smo zdaj prišli do 6. člena, če jaz prav spremljam tole našo
               razpravo, zdaj h kateremu in smo pri prehodnih in končnih določbah, 5. in 6. člen in
               k tema dvema, k prehodnim določbam lahko na seji državnega zbora Vlada vloži
               amandmaje. Tako, da zdaj, če sem jaz prav razumela, lahko k tema dvema členoma Vlada
               še pripravi amandmaje ali pa nam, da to pojasnilo, pač kakorkoli se boste odločili,
               no, če je temu tako, to je v skladu z Poslovnikom. Ne saj pravim, če je potreben
               amandma, pač boste precenili in ali pač ne in dali dodatno obrazložitev.</p>
               <p>Tako, da bi zdaj prešli na glasovanje o vseh členih skupaj, dajem to na
               glasovanje.</p>
               <p>Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(2 člana.)</stage></p>
               <p>Ugotavljam, da so členi sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandma se vključi v dopolnjen predlog zakona, ki bo sestavni del poročila
               odbora. Želi kdo o tej točki poročati na seji Državnega zbora? V kolikor ne, bom to
               opravila sama.</p>
               <p>S tem pa zaključujem to točko dnevnega reda, se vsem zahvaljujem tudi pri tej točki
               za udeležbo in sodelovanje na seji.</p>
               <p>Prehajamo na <title>3. TOČKO DNEVNEGA REDA, TO JE PREDLOG ZAKONA O SPREMEMBAH IN
                  DOPOLNITVAH ZAKONA O REVIDIRANJU.</title> Predlagatelj tega zakona je Vlada Republike
               Slovenije, k obravnavi te točke so vabljeni predstavniki in predstavnice Ministrstva
               za finance, Državnega sveta in Zakonodajno-pravne službe. Dodatno pa so bili
               povabljeni tudi predstavniki agencije za javni nadzor nad revidiranjem.</p>
               <p>K tej točki smo prejeli mnenje Zakonodajno-pravne službe, pripombe slovenskih
               revizorjev in ocenjevalcev vrednosti združenih v slovenskem inštitutu za revizijo.
               Mnenje komisije Državnega sveta za gospodarstvo, obrt, turizem in finance, dodatna
               pojasnila Ministrstva za finance v zvezi z mnenjem Zakonodajno-pravne službe in dopis Združenja sodnih
               izvedencev in sodnih cenilcev Slovenije za gradbeno stroko. Rok za vložitev
               amandmajev je potekel 28. 2. 2018 in amandmaje so k posameznim členom vložile
               poslanske skupine koalicije in Poslanska skupina NSi – krščanski demokratki.</p>
               <p>Ja, gospod Vrtovec, imate<gap n="…"/> <stage>/ oglašanje iz dvorane/</stage> postopkovni predlog.</p>
               <p>Izvolite.</p>
            </sp>
            <sp xml:id="SDT7-OZFIMP-redna-48-2018-03-06.sp74">

               <speaker>JERNEJ VRTOVEC (PS NSi):</speaker>

               <p>Spoštovana predsedujoča, državna sekretarka z osebjem in ostali poslanke in
               poslanci.</p>
               <p>Glejte, pri tem zakonu, Zakonu o revidiranju, gre razmeroma za telo zahtevno vsebino
               in to nam lepo pokaže tudi dejstvo, da je ta vladajoča koalicija kar dvakrat
               spreminjala že vložene amandmaje k temu predlogu zakona. Na drugi strani imamo tudi
               veliko število pripomb tistih, katerim so spremembe tega zakona tudi namenjene.
               Obstajajo tudi različne korelacije v odnosu do razumevanja, tolmačenja zahtev same
               evropske uredbe in direktive. In zdaj, če imamo toliko pripomb, toliko nejasnosti in
               tudi neusklajenosti pri tem zakonu, spoštovana predsedujoča, jaz predlagam, da v
               skladu s poslovnikom prekinemo obravnavo te točke dnevnega reda ter da se obravnava
               te točke dnevnega reda nadaljuje na eni izmed naslednjih sej.</p>
            </sp>
            <sp xml:id="SDT7-OZFIMP-redna-48-2018-03-06.sp75">

               <speaker>PREDSEDNICA URŠKA BAN:</speaker>

               <p>Zdaj v skladu s 74. členom poslovnika predlagate, da glasujemo o tem vašem
               postopkovnem predlogu, da se točka preloži, da se razprava in odločanje o tej točki
               preloži na eno od naslednjih sej. <stage>/ oglašanje iz dvorane/</stage> Ja, prav. Potem dajem tak
               predlog sklepa na glasovanje. Želi poslanska skupina obrazložitev? <stage>/ oglašanje iz
               dvorane/</stage> V svojem imenu.</p>
               <p>Gospod Verbič, izvolite, imate besedo. Ja<gap n="…"/></p>
            </sp>
            <sp xml:id="SDT7-OZFIMP-redna-48-2018-03-06.sp76">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsednica. Spoštovani kolegi in kolegice.</p>
               <p>Saj veste, so določene teme v tem Državnem zboru tako za člane tega odbora, nečlane
               odbora kot tudi tistih, ki niso v Državnem zboru, določene teme, ki nikakor ni prav,
               da se o njih razpravlja. Tukaj moram priznati, da ta predlog iz strani predlagatelja
               Nove Slovenije me močno preseneča negativno, predvsem zaradi tega, kajti to, kar je
               sedaj nekako predlagal, osebno ocenjujemo, da negira posameznike ali celotno
               Poslansko skupino Nove Slovenije predvsem kontekstu tako imenovane, tako imenovane
               borbe proti bančni korupciji. Glede na to, da je predsednik tako imenovane komisije
               parlamentarne za odkrivanje bančne korupcije in tudi vi ste član, bi pričakoval, da
               se tudi ta zakon zelo hitro praktično spravi ne glede na to, ali ima določene
               slabosti, pomanjkljivosti in podobno. Zakaj zelo odločbo to komentiram? Vsi tisti, ki
               ste na to temo spremljali že pred dobrimi 3 leti, sem postavil zelo jasno tezo, da
               odgovornost za 5 milijard bančne luknje je v prvi vrsti na strani članov uprav in
               nadzornih svetov bank v državni lasti. Na drugo mesto je bilo zelo jasno postavljeno
               in se izkazuje, da je bila teza pravilna, Banka Slovenije, na tretjem mestu pa
               revizorji<gap n="…"/></p>
            </sp>
            <sp xml:id="SDT7-OZFIMP-redna-48-2018-03-06.sp77">

               <speaker>PREDSEDNICA URŠKA BAN:</speaker>

               <p>Zdaj obrazložitev glasu prosim, ne razpravo<gap n="…"/> <stage>/ oglašanje iz dvorane/</stage></p>
            </sp>
            <sp xml:id="SDT7-OZFIMP-redna-48-2018-03-06.sp78">

               <speaker>MAG. DUŠAN VERBIČ (PS SMC):</speaker>

               <p><gap n="…"/> revizorji.</p>
            </sp>
            <sp xml:id="SDT7-OZFIMP-redna-48-2018-03-06.sp79">

               <speaker>PREDSEDNICA URŠKA BAN:</speaker>

               <p><gap n="…"/> ne polemizirat.</p>
            </sp>
            <sp xml:id="SDT7-OZFIMP-redna-48-2018-03-06.sp80">

               <speaker>MAG. DUŠAN VERBIČ (PS SMC):</speaker>

               <p>Ja, bom zaključil.</p>
               <p>In ravno zaradi<gap n="…"/> Mogel sem narediti ta uvod. In ravno zaradi tega ne razumem, da se
               ta tema želi prestavljati, kajti direktiva Evropske unije iz leta 2014 zavezuje
               članice Evropske unije, da to regulacijo in postavljanje ostrejših pogojev in zavez
               tako imenovanih revizorjev, da se implementira v slovenski pravni red. In zame je ta
               postopkovni predlog predvsem razlog, da se ne obravnava in da v Sloveniji nimamo
               pravil, ki dosledneje zavezuje revizorje in revizijske hiše, da opravljajo to. Zato
               zaključujem obrazložitev, da v odločanju nasprotujem tem postopkovnim predlogom.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp81">

               <speaker>PREDSEDNICA URŠKA BAN:</speaker>

               <p>Ja, kdo se je zdaj še javil?  Gospa Maruša Škopac, obrazložitev glasu. Čeprav vas tukaj
               opozarjam, sama sem naredila napako, tukaj mi strokovna sodelavka pravi, da ni
               obrazložitev glasu pri postopkovnih tovrstnih predlogih, zgolj stališča poslanskih
               skupin. Tako da zdaj ali se to v imenu poslanske povedali ali pa<gap n="…"/> Izvolite, še zdaj
               dam besedo<gap n="…"/> <stage>/ oglašanje iz dvorane/</stage> Ja, dam zdaj še, saj pravim, moja napaka, se
               opravičujem, besedo gospe Škopac.</p>
               <p>Izvolite. <stage>/ oglašanje iz dvorane/</stage> Ja, v imenu poslanske<gap n="…"/> Ali boste v svojem? <stage>/
               oglašanje iz dvorane/</stage></p>
            </sp>
            <sp xml:id="SDT7-OZFIMP-redna-48-2018-03-06.sp82">

               <speaker>MARUŠA ŠKOPAC (PS SMC):</speaker>

               <p>Bom v imenu poslanske skupine.</p>
               <p>V Poslanski skupini SMC menimo, da je predlog primeren za obravnavo in ne vidimo
               razloga, da se pravzaprav obravnava zakona prelaga. Moram pa še toliko komentirati,
               da je zelo zanimivo, da preložitev zakona predlaga poslanska skupina, katere
               predlagatelj v času sprejema leta 2008 je bil prav njihov minister, in poslanska
               skupina, ki je Zakon o revidiranju 2 podprla soglasno.</p>
            </sp>
            <sp xml:id="SDT7-OZFIMP-redna-48-2018-03-06.sp83">

               <speaker>PREDSEDNICA URŠKA BAN:</speaker>

               <p>Jaz predlagam, da glasujemo o postopkovnem predlogu, in sicer, kot sem rekla,
               poslanec Vrtovec je predlagal, da se razprava in odločanje o obravnavani zadevi
               preloži na eno od naslednjih sej. Dajem to na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(4 člani.)</stage></p>
               <p>Ugotavljam, da je predlog sklepa sprejet. S tem pa za danes to točko tudi
               zaključujem.</p>
               <p>In prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI UREDBE 2014/825 Z
                  NAMENOM POVEČANJA FINANČNIH SREDSTEV PROGRAMA ZA PODPORO STRUKTURNIM REFORMAM IN
                  PRILAGODITVE NJEGOVEGA SPLOŠNEGA CILJA</title>
               </p>
               <p>Gradivo k tej točki in ostalim 3 točkam smo prejeli od Vlade dne 1. 3. 2018 na
               podlagi prvega odstavka 4. člena Zakona o sodelovanju med Državnim zborom in Vlado v
               zadevah Evropske unije. Predlagatelj tega stališča je Vlada. Odbor bo kot matično
               delovno telo to in naslednje točke obravnaval na podlagi drugega odstavka 154.h člena
               Poslovnika Državnega zbora. Svoja poročila bo posredoval pristojnemu odboru, torej
               Odboru za zadeve Evropske unije. Poslovniško določen rok za vložitev amandmajev
               matičnega delovnega telesa je najkasneje 2 dni pred sejo pristojnega odbora. K tej in
               naslednjim točkam so vabljeni predstavniki Vlade in Ministrstva za finance. Kdo od
               predstavnikov ministrstva želi besedo?</p>
               <p>Gospod Renčelj, izvolite. Prosim vas za kratko predstavitev stališča.</p>
            </sp>
            <sp xml:id="SDT7-OZFIMP-redna-48-2018-03-06.sp84">

               <speaker>GORAZD RENČELJ:</speaker>

               <p>Hvala lepa.</p>
               <p>Takoj na začetku naj poudarim, da mehanizem programa za podporo strukturnim reformam
               deluje že od leta 2016 in da je bila Slovenija med prvimi državami, ki je v tem
               programu sodelovala in je tudi izpostavljena s strani Evropske komisije kot primer
               zelo dobre prakse. Program za podporo strukturnim reformam je del odziva Evropske
               komisije na gospodarsko krizo, ki je prizadela Evropsko unijo in gre za v bistvu za
               enega od mehanizmov, s katerim se poskuša pomagati državam članicam, ki imajo težave
               z nizko potencialno stopnjo gospodarske raste. Kot odgovor na ta izziv je EU tudi
               izvajanje strukturnih reform opredelila kot eno od svojih političnih prioritet za
               usmeritev okrevanja po krizi, dolgoročne stabilnosti in sprostitev potenciala za
               rast. S ciljem krepitve zmogljivosti držav članic za pripravo in pa izvajanje takšnih
               strukturnih reform je EU sprejela program za podporo strukturnim reformam. Uradno se
               program v bistvu za obdobja do 2017 do 2020 že izvaja od 20. maja 2017, njegov
               proračun pa znaša trenutno 142 milijonov evrov, nekaj več kot 142 milijonov evrov.
               Podporo v okviru programa zagotovi komisija na zahtevo države članice, lahko pa
               zajema zelo širok razpon področij politik. Države članice so pokazale zelo velik
               interes za koriščenje tega programa in seveda predvsem finančnih sredstev, s katerimi
               se pomaga pri strukturnih reformah, kar je izrazito tudi za podatke za cikel 2017, v
               katerega je bilo, so
               države članice predložile skupaj 271 zahtevkov za podporo v skupnem ocenjenem znesku
               okrog 80 milijonov evrov, medtem ko je na razpolago zgolj 22 in pol milijona evrov za
               programe. Komisija se je zato močno prizadevala za prednostno razvrstiti zahtevke,
               zaradi česar se nekateri od njih niso bili izbrani za financiranje. V ciklu za leto
               2018, torej za letos, je 24 držav članic skupaj predložilo 444 zahtevkov za podporo,
               pri čemer ocenjeni skupni stroški dosegajo 152 milijonov evrov, dodeljena sredstva za
               2018 pa znašajo 30 in pol milijona evrov. Komisija glede na te večje potrebe in glede
               na to, da je treba podpreti države članice, ki nameravajo uvesti evro, se je
               zavezala, da bo kot prvi ukrep povečala proračun programa za podporo strukturnim
               reformam, in sicer za 80 milijonov za obdobje 2019-2020. Tako bi skupna finančna
               sredstva za programa znašala 222 milijonov evrov. S povečanjem sredstev bo mogoče
               zadovoljiti povpraševanje držav članic tudi zunaj Evroobmočja, ki želijo uvesti evro
               in morajo zato izvajati reforme svojih gospodarstev. V Sloveniji v sodelovanju z
               Evropsko komisijo iz prejšnjega cikla še vedno poteka 5 projektov na področju
               zdravja, po en projekt na Ministrstvu za javno upravo, za delo in gospodarstvo in 3
               projekti na Banki Slovenije. V<gap n="…"/> <stage>/ nerazumljivo/</stage> za letošnje leto smo uspešno
               prijavili 7 projektov, in sicer na področju gospodarstva, javne uprave, finančne
               sektorja in trga dela. Glede na to, da Slovenija ne nasprotuje povišanju sredstev za
               pomoč pri izvajanju strukturnih reform, predlagamo, da stališče Republike Slovenije
               podprete.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-48-2018-03-06.sp85">

               <speaker>PREDSEDNICA URŠKA BAN:</speaker>

               <p>Želi kdo razpravljati o tem? Zdaj pa moramo preveriti, koliko nas je, ali smo<gap n="…"/> <stage>/
               oglašanje iz dvorane/</stage> ali smo sklepčni ali nismo. Se pravi nismo sklepčni. Sejo bom
               prekinila.</p>
               <p>Zdaj pa, če se strinjate, bi, te 4 točke, dala predlog na glasovanje, da o teh 4
               točkah skličem korespondenčno sejo in odločamo<gap n="…"/> <stage>/ oglašanje iz dvorane/</stage> na
               korespondenčni seji o tem. <stage>/ oglašanje iz dvorane/</stage> Lahko, lahko, lahko. V skladu z<gap n="…"/> <stage>/
               oglašanje iz dvorane/</stage> Zdaj tako. V skladu z 52. členom poslovnika<gap n="…"/> Vam bom prebrala.
               Če je pri obravnavi točke dnevnega reda na seji, ki ni sklepčna, navzoča najmanj ena
               tretjina članov delovnega telesa, lahko navzoči člani soglasno sklenejo, se pravi
               soglasno bomo morali skleniti, da se odločitve sprejemajo na korespondenčni seji.
               Predsednik delovnega telesa nato skliče korespondenčno sejo in s sklicem pozove člane
               delovnega telesa, da mu v določenem roku sporočijo svojo opredelitev do predlogov, o
               katerim odloča delovno telo. Tako da jaz predlagam, da v skladu z 52. členom
               poslovnika glasujemo o tem, da te odločitve v 4., 5., 6. in 7. točki opravimo na
               korespondenčni seji. Soglasno moramo to odločitev sprejeti. Dajem na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p><stage>/ oglašanje iz dvorane/</stage> Kdo pa je bil<gap n="…"/> <stage>/ oglašanje iz dvorane/</stage> Aja, ti si bil proti.
               Prav. <stage>/ oglašanje iz dvorane/</stage> Torej te odločitve ne bomo morali<gap n="…"/> <stage>/ oglašanje iz
               dvorane/</stage> Torej te odločitve ne bomo mogli sprejeti na korespondenčni. Bom pač
               sklicala ali pa na naslednjo redno sejo, v kolikor ne bo prepozno, te točke uvrstila.
               Zaključujem sejo.</p>
               <p>Hvala. <stage>/ oglašanje iz dvorane/</stage> <stage type="time">Seja se je končala 6. marca 2018 ob 16.38.</stage>
               </p>
            </sp>
         </div>
      </body>
   </text>
</TEI>