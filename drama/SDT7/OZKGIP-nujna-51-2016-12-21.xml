<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZKGIP-nujna-51-2016-12-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F043818E8B981CECC125807D0045B6AE</idno>
               <idno type="custom" subtype="day">F26C9EBC03380B42C1258090005AF69A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F26C9EBC03380B42C1258090005AF69A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-51-2016-12-21.OZKGIP" n="51">
               <name>nujna seja</name>
               <date when="2016-12-21"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-51-2016-12-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-51-2016-12-21.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">51. nujna seja</stage>
            <stage type="date">(21. december 2016)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo, gozdarstvo in
            prehrano.</stage>
            <stage type="time">Seja se je pričela ob 9.00.</stage>


            <sp xml:id="SDT7-OZKGIP-nujna-51-2016-12-21.sp1">

               <speaker>PREDSEDNIK TOMAŽ LISEC:</speaker>

               <p>Spoštovane kolegice, spoštovani kolegi, cenjeni gostje in gosti!</p>
               <p>Najprej vas lepo pozdravljam. Pričenjam 51. nujno sejo odbora za kmetijstvo,
               gozdarstvo in prehrano. Za enkrat imamo obvestilo o dveh odsotnostih. Odsotna sta
               kolegica Violeta Tomić in pa gospod Franc Laj. Za enkrat nimam pooblastil, tako da
               prehajamo na določitev dnevnega reda seje odbora.</p>
               <p>S sklicem seje, 2. decembra, ste prejeli naslednji dnevni red, aktivnosti delovanja
               sklada kmetijskih zemljišč in gozdov Republike Slovenije po ustanovitvi podjetje
               Slovenski državni gozdovi d. o. o.. Ker do pričetka seje nisem prejel predlogov za
               spremembo dnevnega reda, je določen dnevni red seje kot je bil tudi določen s
               sklice.</p>
               <p>Tako prehajamo na obravnavo te točke. Poslanska skupina Slovenske demokratske stranke
               je 28. novembra vložile zahtevo za sklic nujne seje odbora za navedeno točko dnevnega
               reda. Kot gradivo k tej točki ste prejeli zahtevo Poslanske skupine SDS s predlogi
               sklepov, ki naj bi jih odbor sprejel. Na sejo smo povabili predlagatelja zahteve
               Poslanske skupine SDS, Ministrstvo za kmetijstvo, gozdarstvo in prehrano, Sklad
               kmetijskih zemljišč in gozdov Republike Slovenije, podjetje Slovenski državni
               gozdovi, d. o. o., Kmetijsko-gozdarska zbornica Slovenije, Zavod za gozdove
               Slovenije, Zveza lastnikov gozdov Slovenije, ki so se opravičili in pa sindikat
               kmetov Slovenije. Naknadno smo 14. decembra vabili še prof. dr. Franca Pohlevna in
               docenta dr. Sergeja Medveda.</p>
               <p>Tako. Začenjamo z razpravo. Dovolite pa, da sam v imenu predlagateljev Poslanske
               skupine SDS v nekaj stavkih povem, zakaj smo se odločili za zahtevo oziroma za sklic
               današnje seje.</p>
               <p>Ne bom dolg. Sklad kmetijskih zemljišč deluje od leta 1993, naj bi izvajal Slovensko
               kmetijsko zemljiško politiko kot dober gospodar, zemljišč v lasti in naj bi vodil
               promet z zemljišči in jih dajal v zakup. S tem naj bi skrbel za obdelanost in
               ohranjanje zemljišč. Nameni jih tako za proizvodnjo kot za raziskovalno in učno
               dejavnost. Sklad naj bi z odkupom, s prodajo ali pa z menjavo zemljišč naj bi
               zagotavljal smotrno zaokroževanje površin oziroma izboljšal posestno strukturo
               kmetijskih zemljišč. Sklad naj bi prav tako vplival na poseljenost, ohranjenost,
               poseljenostjo našega podeželja, zlasti na gorskih in hribovitih območjih. Naj bi bil
               začetnik interesa države glede lastništva kmetijskih zemljišč in naj bi tudi prodajal
               nepremičnine. Vsi pa vemo, da smo letos v prvi polovici tega leta ustanovili z
               zakonom podjetje Slovenski državni gozdovi, kjer naj bi na podlagi zakona o
               gospodarjenju z gozdovi, last Republike Slovenije, skrbel za prenos tistih zemljišč,
               ki so po namenu gozdnata zemljišča. V skladu z zakonom, predvsem tiste prehodne in
               končne določbe, naj bi se pripravil program prenosa dela in delitvena bilanca. Sklad
               je moral pripraviti tudi javna naročila za izvajanje del v gozdovih, v drugi polovici
               leta 2016. Sklad bi moral izbrati izvajalce za začetno obdobje po izteku koncesij. Po
               ustanovitvi podjetja naj bi se tudi naredila kadrovska reorganizacija tako znotraj
               sklada kmetijskih zemljišč, predvsem večina bi šla na novoustanovljeno podjetje.
               Sklad naj bi se tudi po 1. juliju, torej po ustanovitvi tega podjetja Slovenski
               državni gozdovi, osredotočil na gospodarjenje <stage type="mag"/> <stage>(nadaljevanje)</stage> s kmetijskimi zemljišči, ki jih že upravlja in z
               ostalimi zemljišči, ki ostanejo iz sklada, predvsem pa bi morali v skladu s svojo
               politiko iz tega naslova pridobiti čim večje prihodke. Dejstvo pa je, da so se
               površine Sklada v zadnjih letih zmanjševale, predvsem zaradi prenosov in zaradi
               izvajanja postopkov denacionalizacije. Sklad je po vzpostavitvi podjetja Slovenski
               državni gozdovi d.o.o. izgubil okoli 75 % zemljišč in okrog 70 % prihodkov, ki jih je
               dosegel v preteklem letu. Glede na to naj bi bili prihodki sklada, vsaj tako so
               informacije direktno iz sklada, v prihodnjih letih 10 milijonov ali celo manj. Po
               podatkih, s katerimi razpolagamo predlagatelji Sklad ne bo mogel več pokrivati vseh
               obveznosti iz naslova nezmožnosti uporabe vrnjenega premoženja. Tako naj bi še v letu
               2016 načrtovali proračunska sredstva za pokrivanje teh obveznosti iz gozdnega sklada.
               Ključni problem je seveda denacionalizacija.</p>
               <p>Ker je od začetka delovanja podjetja Slovenski državni gozdovi minilo že 5 mesecev,
               nas v Poslanski skupini SDS zanima kako potekajo korelacije med podjetjem in
               Skladom.</p>
               <p>Zanima nas tudi kako poteka delitvena bilanca v skladu s programom prenosa dela.</p>
               <p>Zanima nas, kako so potekala prva javna naročila in javni razpisi in kako je potekal
               prenos zaposlenih iz Sklada na novo podjetje.</p>
               <p>Prav tako nas zanima tudi strategija delovanja Sklada, ki bi moral po našem mnenju za
               začetek spremeniti ime. Verjetno je potrebna tudi kakšna sprememba zakona o skladu
               kmetijskih zemljišč. Morda pa so potrebne še kakšne druge spremembe.</p>
               <p>Zato smo tudi v Poslanski skupini SDS predlagali tri sklepe in vas pozivamo, da jih
               tudi podprete. Skratka sklepi so, jih bom zdaj prebral, da ne bom potem še enkrat:
               Odbor za kmetijstvo, gozdarstvo in prehrano poziva Sklad kmetijskih zemljišč in
               gozdov Republike Slovenije, da v sodelovanju s podjetjem Slovenski državni gozdovi
               d.o.o. poskrbi za nemoten prenos vseh aktivnosti do konca leta 2016.</p>
               <p>Odbor poziva Ministrstvo za kmetijstvo, gozdarstvo in prehrano, da v skladu z
               ostalimi deležniki poskrbi za hitrejše dokončanje denacionalizacijskih postopkov.</p>
               <p>In Odbor poziva Sklad kmetijskih zemljišč in gozdov Republike Slovenije, da v roku
               treh mesecev pisno poroča odboru kako bo v prihodnje zagotavljal ustrezno izvajanje
               nalog, kljub izpadu dohodkov.</p>
               <p>Tako, toliko z moje strani v imenu predlagatelja.</p>
               <p>Med nami pa pozdravljam tako ministra, kot tudi oba državna sekretarja na Ministrstvu
               za kmetijstvo, gozdarstvo in prehrano in vam dajem besedo.</p>
               <p>Morda želi za začetek minister, gospod mag. Dejan Židan, izvolite.</p>
            </sp>
            <sp xml:id="SDT7-OZKGIP-nujna-51-2016-12-21.sp2">

               <speaker>MAG. DEJAN ŽIDAN:</speaker>

               <p>Spoštovani predsednik, spoštovane poslanke, spoštovani poslanci Državnega zbora,
               spoštovani ostali prisotni. Lep pozdrav.</p>
               <p>Prej ste tako v šali vprašali kako to, da je celotno vodstvo ministrstva prisotno.
               Odgovor je dosti enostaven, zemljiška politika je osnovna politika pri zagotavljanju
               neke prehranske varnostni in ravno na zemljiško politiko so zadnje tedne, mesece,
               tudi kakšna leta od kar je gospodarska aktivnost bolj prisotna v državi, največji
               pritiski. In mene veseli, da se bomo pogovarjali o skladu pa verjetno tudi nekaj
               širše o kmetijski zemljiški politiki.</p>
               <p>Čas je tudi primeren zato, ker gre za obdobje, ko dejansko deluje že nekaj časa
               slovensko državno podjetje za gozdove. Gre za obdobje ko je bila na Vladi sprejeta
               uredba o trajno varovanih kmetijskih zemljiščih, ki na dolgoročni način trajna
               kmetijska zemljišča, v tem trenutku jih po stroki določenih za približno 350 tisoč
               hektarjev dolgoročno je namen, da se varujejo. Hkrati pa se pripravljajo osnove za
               generalno spremembo Zakona o kmetijskih zemljiščih, o katerih bom tudi nekaj kasneje
               govoril, če boste zainteresirani.</p>
               <p>Dovolite pa, spoštovani gospod predsednik, poslanke in poslanci, da odgovorim na ta
               vprašanja, ki ste jih postavili v svoji pobudi.</p>
               <p>1. 7. 2016 je 38 zaposlenih na Skladu prešlo na družbo Slovenski državni gozdovi.
               Tako je na Skladu trenutno zaposlenih 68 javnih uslužbencev za nedoločen čas in dva
               javna uslužbenca za določen čas na projektu. na skladu je bilo z dne 28. 7. sprejeta
               tudi nova sistemizacija delovnih mest, s katero je bil ukinjen Sektor za gozdarstvo,
               Sektor za poslovno organizacijo se je združil s Sektorjem za splošne zadeve, Služba
               za geodezijo pa s Sektorjem za urejanje evidenc nepremičnin. <stage type="mag"/> <stage>(nadaljevanje)</stage> Območne izpostave, kjer so delovali le
               gozdarji, so bile z dnem 1. 7. 2016 tudi ukinjene. Delitveno bilanco premoženja je
               potrdila Vlada Republike Slovenije 23. Junija 2016 in je tudi v celoti realizirana s
               prenosom v poslovne knjige Ministrstva za kmetijstvo, gozdarstvo in prehrano. Iz
               poslovnih knjig Sklada je tako izločenih 233 tisoč 106 hektarjev gozdnih zemljišč,
               objekti na gozdnih zemljiščih, druga osnovna sredstva. Tukaj mislim računalniške
               aplikacije, vozila, drobni inventar, računalniki, GSM aparati, gozdne ceste, mostovi
               in podobno v skupni vrednosti 541 tisoč 720 evrov ter podeljene stavbne pravice, ne
               541 milijonov 720 tisoč evrov, ter podeljene stavbne pravice in služnosti na gozdnih
               zemljiščih. Sklad je Ministrstvo za kmetijstvo, gozdarstvo in prehrano in SDG predal
               analitične podatke, dokumentacijo in evidence za gospodarjenje z državnimi gozdovi in
               izvajanje obstoječih koncesij. Sklad in Slovenski državni gozdovi sodelujeta pa zato,
               ker skupaj tudi upravljata ca 100 tisoč parcel mešane rabe, vodita postopke prodaje,
               razdružitve in menjave nepremičnin. Sodelujeta tudi pri postopkih denacionalizacije,
               ker gre za vračanje gozdov. Podpisano imata prav tako pogodbo o poslovnem sodelovanju
               pri pripravi dokumentacije in sklad je za Slovenke državne gozdove v prvi polovici
               leta izvedel pet javnih naročil.</p>
               <p>Kot drugo bi rad odgovoril na poslovanja Sklad in dosežkov v zadnjem obdobju in
               poročilo 2015, vendar to ne bom, ker sem bil ravnokar obveščen, da je 18. januarja že
               sklicana seja, kjer se bo to poročilo obravnavalo. Tako, da dovolite, da ob tem povem
               naslednje. Po delitvi gozdov v lasti Republike Slovenije je skladu ostalo v
               upravljanju še 73 tisoč 608 hektarjev zemljišč, od tega 59 tisoč 168 hektarjev
               kmetijskih zemljišč. To je 8,7 % vseh kmetijskih zemljišč v Republiki Sloveniji.
               Povprečna zakupnina v Skladu je leta 2016 znašala 147 evrov. Dovolite, da tukaj tudi
               povem, ker s tem sem dobil ta vprašanja tudi prejšnje tedne, sklad v bistvu višine
               zakupnine prilagaja faktorskemu dohodku, ko se je prejšnja leta faktorski dohodek
               dvigoval je povsem enako sklad dvigoval tudi zakupnino. Ker je trenutno znana ocena
               za leto 2016, da je faktorski dohodek po prvi oceni padel za 10 %, pa je za ta
               odstotek sklad, tako sem bil tudi obveščen včeraj na seji sveta, korigiral zakupnino
               za leto 2017. Sklad ima sklenjenih 16 tisoč 681 zakupnih, brezplačnih in najemnih
               pogodb, za 54 tisoč 303 hektarje na kmetijskih zemljiščih. Sklad je tudi prenovil
               informacijsko podporo, strojno in programsko opremo in tako ima zdaj zagotovljeno
               okolje za učinkovitejšo in bolj pregledno delo. Delno pa je to tudi povezano z
               nalogami, ki jih sklad dobil na podlagi revizije Računskega sodišča.</p>
               <p>Bilo je postavljeno tudi vprašanje denacionalizacije, in zato želim na to prav tako
               odgovoriti. Na podlagi zakona o denacionalizaciji je Sklad, kot zavezanec, udeležen
               pri vračilu v naravi od svoje ustanovitve, kot zavezanec za vračilo nadomestnih
               zemljišč pa od sprejema obvezne razlage v Državnem zboru v letu 2000. Na podlagi
               določil zakona o izvrševanju kazenskih sankcij, pa je zavezanec za vračilo v naravi
               od leta 1998. Sklad je še vedno tudi zavezanec za vračilo gozdov. Po stanju na dan
               30. 11. 2016 je sklad v postopku denacionalizacije vrnil 161 tisoč 372 hektarjev
               zemljišč, od tega 53 tisoč 494 hektarjev kmetijskih zemljišč, 34 tisoč 437 hektarjev
               gozdov in 13 tisoč 441 hektarjev ostalih zemljišč. Na dan 14. 12. ima sklad v
               reševanju še 37 zadev, na podlagi Zakona o denacionalizaciji. V postopku dodeljevanja
               nadomestnih zemljišč je sklad moral preverjati vse morebitne ovire, dokumentacijo,
               kot pri prodaji zemljišč, pri tem pa je tudi sklad odvisen od drugih organov, občin,
               sodišč, upravnih enot. Potrebno je pridobiti ustrezna potrdila o namenski rabi,
               potrdila o izključeni denacionalizaciji in zgodovinske izpiske iz zemljiške knjige
               ter pri morebitnih ovirah naravne vrednote ali kulturna dediščina ter preveriti pri
               pristojnih <stage type="mag"/><stage>(nadaljevanje)</stage> organih in na
               ta način se dolgotrajnim postopkom ponekod nemogoče povsem izogniti. Glede postopkov
               denacionalizacije in postopku, pa sklad opozarja, da je še vedno prema nove vloge
               upravičencev, v reševanju pa se ustavljajo najzahtevnejše vloge, tako po vsebini, kot
               po obsegu. Za primere navaja sklad zahtevo meščanske korporacije Kamnik, aktivna
               legitimacija jih je po 25 letih priznalo Ustavno sodišče, vložili pa so zahtevek za
               vračilo kar 299 parcel.</p>
               <p>Zavezanec za vračilo odškodnin z nezmožnostjo uporabe zemljišč in gozdov vrnjenih v
               postopkih denacionalizacije sklad postal na podlagi izoblikovane sodne prakse. Na tej
               podlagi je pričel z reševanjem izvensodnih in sodnih zahtevkov, pri čemer zahtevke po
               temelju priznava, za izračun višine odškodnine pa upošteva enovito metodologijo, ki
               jo je za kmetijska zemljišča leta 2006 in za gozdove 2007 sprejel svet sklada.
               Trenutno je na podlagi zakona o denacionalizaciji, na skladu vseh nerešenih 20 sodnih
               zahtevkov v višini 20 milijonov ter štirje izvensodnih zahtev k višini 13 milijonov
               evrov. Izpostavimo naj še obveznost plačevanja zakonskih zamudnih obresti in
               ugotavljanje višine odškodnine, ker jo sodna praksa večinoma ignorira, kolikor so
               zavezanci z upravljanjem premoženja dejansko ustvarili oziroma so sploh lahko
               ustvarili in z izvedenci ugotavlja hipotetične možnosti zaslužkov upravičencev v
               idealnih razmerah. Za sklad pa je še posebej sporno, da je določen za zavezanca za
               plačilo tudi v primeru, ko je bilo upravičencem na mestu odškodnine SDH dodeljeno
               nadomestno zemljišče. Ta obveznost je bila s strani zakonodajalca skladu naloženo
               šele leta 2000, upravičenci pa zahtevajo odškodnino za čas od uveljavitve zakona o
               denacionalizaciji, torej od leta 1991. Poleg tega pa nadomestna zemljišča niso
               podržavljena zemljišča.</p>
               <p>V letih 2003 do 2016, torej na dan 16. 12. je sklad izplačal iz naslova nezmožnosti
               uporabe zemljišč vrnjenih postopkov denacionalizacije 18 milijonov evrov odškodnine,
               vključno z zakonskimi zamudnimi obrestmi in pravdnimi stroški. Tukaj bi rad takoj
               tudi povedal, da sklad ima deponirano relativno dosti denarja, nekaj 10 milijonov,
               sicer za različne namene, ki so kot možen vir za izplačilo odškodnin, ko se sodni
               postopki tudi zaključijo. Poznano pa je, da je sklad tudi uspel s pritožbo na
               Vrhovnem sodišču in da je v enem primeru zelo pomembnem primeru Vrhovno sodišče
               sledilo usmeritvam sklada. Mislim pa, da lahko tudi v tem trenutku povem, da pa tudi
               ima sklad pravico, da sodeluje v postopkih mediacije tako, da upam in želim si, da bi
               bili ti postopki čim prej tudi v korist države zaključeni.</p>
               <p>Kar se tiče urejanja lastniških objektov in upravljavcev objektov na zemljiščih
               upravljanja sklada, sklad se srečuje z mnogimi zadevami, ki so v okolju prisotni že
               dalj časa. Takšna težava so nelegalno zgrajeni objekti na zemljiščih v lasti
               Republike Slovenije. Sklad je prav tako pristopil k pospeševanju urejanja evidenc
               glede lastništva in upravljanja državnih nepremičnin, ob tem pa tudi opozarja vse
               ostale akterje pač na sistemsko potrebno reševanje evidenc državnega premoženja na
               ravni države in danes skupaj z Ministrstvom za javno upravo, GURS-om in zemljiško
               knjigo oziroma tistimi, ki so odgovorni iščejo najboljše očitke za sanacijo nekaterih
               stanj iz preteklosti.</p>
               <p>Sklad je v letu 2015 naredil tudi velik korak na področju urejanja evidenc
               nepremičnin v registru osnovnih sredstev. Od 90 tisoč 787 zemljiško knjižno
               neurejenih parcel na dan 31. 12. 2014, jih je na dan 31. 12. 2015 bilo neurejenih
               bistveno manj, samo še 19 tisoč 657. Od leta 2016 sklad izvaja tudi javno službo
               upravljanja in vzdrževanja hidromelirocijskih sistemov.</p>
               <p>Sedaj ne bom govoril v bistvu o poročilu za zadnje leto, ker je potem to sklicana
               seja, pravilno pa ste izpostavili gospod predsednik, da razdelitev pomeni tudi
               potrebo po novi strategiji delovanja sklada v bodoče. Samo ministrstvo meni, da mora
               imeti sklad pomembno vlogo pri izvajanju kmetijske politike tudi v bodoče. Strateško
               izpostavljamo zlasti njegovo delovanje na ključnih področjih v kmetijstvu, kar bo
               zajeto tudi v predlogu novega zakona o kmetijskih zemljiščih.</p>
               <p>Ministrstvo za kmetijstvo, gozdarstvo in prehrano je pripravilo tudi kratko novelo,
               kjer se sklad obvešča na drugo, torej država na drugo mesto po predkupni,<stage type="mag"/><stage>(nadaljevanje)</stage> na predkupno pravico, vendar
               tu bi rad zelo jasno javno povedal, ta navedba bo posredovana v obravnavo na Vlado
               samo v primeru, če bomo imeli popolno soglasje nevladnih organizacij. Nevladne
               organizacije so povsem seznanjene tako na Svetu za kmetijstvo, kakor tudi na njihovih
               organih, da ta predlog je predlog, ki je v korist nevladnih organizacij. Če se
               nevladne organizacije ne strinjajo, s tem predlogom ministrstvo ne nadaljuje, je samo
               možnost, ki jo je ponudilo nevladnim organizacijam.</p>
               <p>Ob tem pa je potrebno povedati nekaj še bolj pomembnega. Ministrstvo za kmetijstvo,
               gozdarstvo in prehrano tudi zaradi tveganj, ki se opažajo tako pri nakupih, kakor
               tudi pri najemih kmetijskih zemljišč je naročilo posebno strokovno nalogo. Pregled
               sistemov upravljanja s kmetijskimi zemljišči v Sloveniji in nekaterih drugih državah
               članicah EU, ki veljajo za vzorne na tem področju. Pričakujemo, da bomo poročilo
               dobili konec januarja in mi želimo v bodoče zasledovati zlasti naslednje cilje. Kot
               prvo, pospeševanje oblikovanja in razvoja družinskih kmetij, zlasti mladih kmetov,
               zaokroževanje posesti kmetijskih gospodarstev, nakup zemljišč s strani Republike
               Slovenije na ranljivih področjih, kjer je pomembno, da se nato kmetijska zemljišča
               dajo na najem kmetom pod pogoji, ki so za tista območja in morebitne omejitve
               potrebna. In kot četrto, možnost preprečevanja špekulativnih nakupov in nakupov s
               strani oseb, ki niso kmetje oziroma ne kupujejo ozemlja iz potrebe, ki jih narekuje
               njihova kmetijska dejavnost.</p>
               <p>Na podlagi študije, ki jo bomo prejeli konec januarja, kakor tudi javne razprave bomo
               pripravili novo novelo Zakona o kmetijskih zemljiščih in to bo verjetno ena
               najpomembnejših v letu 2017, ki bo obravnavana s področja kmetijske politike. Hkrati
               pa seveda sklad prav tako prenavlja svojo strategijo, verjamem, da bo tudi v
               relativno kratkem času sprejeta in sicer na ta način, pod dvoletno strategijo, dokler
               ne bo sprejeta nova zemljiška politika, da se usmeri zlasti prioritetno na reševanje
               problematike vodovarstvenih območij z več možnostmi, ki jih ima na razpolago in da se
               usmeri v podporne aktivnosti mladim nosilcem kmetijskih gospodarstev. Znano vam je,
               da je bil sklep dogovorjen dogovor med predstavniki mladih kmetov,
               Kmetijsko-gozdarsko zbornico in Vlado, ki jo zastopa Ministrstvo za kmetijstvo,
               gozdarstvo in prehrano, da zaradi boljšega položaja mladih kmetov izvajamo akcijski
               načrt, 7 letni akcijski načrt, ki vsebuje več, kot 30 ukrepov. Eden od teh potrebnih
               ukrepov pa je možnost, da mladim nosilcem omogočimo zaokroževanje kmetij in to je
               potem tudi potrebno in to tudi bo v strategiji sklada jasno posebej
               izpostavljeno.</p>
               <p>Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp3">

               <speaker>PREDSEDNIK TOMAŽ LISEC:</speaker>

               <p>Najlepša hvala, gospod minister za vaše besede.</p>
               <p>Besedo dajem ostalim vabljenim. Kot vedno prosim, da se za magnetogram predstavite z
               imenom in priimkom ter navedete institucijo iz katere prihajate. Morda za začetek ja,
               gospod Ravnik, izvolite. Minister, če se izklopite.</p>
            </sp>
            <sp xml:id="SDT7-OZKGIP-nujna-51-2016-12-21.sp4">

               <speaker>MAG. DEJAN ŽIDAN:</speaker>

               <p>Ja, se opravičujem.</p>
            </sp>
            <sp xml:id="SDT7-OZKGIP-nujna-51-2016-12-21.sp5">

               <speaker>BRANKO RAVNIK:</speaker>

               <p>Ja, hvala za besedo, gospod predsednik. Spoštovane poslanke, poslanci, minister,
               člani njegove ekipe.</p>
               <p>Tako bom začel, na to že kar nekaj časa opozarjamo. V naši državi nimamo aktivne
               zemljiške politike, pravzaprav sploh nimamo zdravniške politike in zakaj to trdim?
               Obstajajo neka dejstva. Kot prvič, divje pozidavamo najboljša kmetijska zemljišča,
               brez vsakršne odgovornosti za dolgoročno ohranjanje potenciala za pridelavo hrane.
               Lastniki kmetijskih zemljišč, ki se ne ukvarjajo s kmetijsko dejavnostjo dvigajo
               najemnine in cene zemljišč in ne obstajajo nikakršni mehanizmi za regulacijo oziroma
               urejanje tega področja, da bi to vprašanje bilo vezano na ekonomiko pridelave.
               Zemljiški špekulanti obvladujejo pomemben del trga, kmetje na drugi strani med sabo
               konkurirajo za najeme, nakupe kmetijskih zemljišč, gredo pri tem mimo vsake ekonomske
               logike in tudi preko zmožnosti ekonomske pridelave in prireje. Zemljiški ukrepi
               oziroma <stage type="mag"/><stage>(nadaljevanje)</stage> agromelioracije
               so kampanjski, stihijski, tako odpravljanja zaraščanja, urejanje vodnih režimov,
               namakanje, druge melioracije se ne izvajajo sistematično. Komasacije se odvijajo po
               inerciji brez aktivnega pospeševanja tovrstnih ukrepov in pri tem Sklad kmetijskih
               zemljišč nima nikakršnih orodij za oblikovanje zemljiške politike in je kadrovsko in
               finančno dovolj močan, nima jasnega koncepta, pa bi vendar moral biti pomemben
               igralec pri tem, da se zadeve ureja v smeri, kot so jo že v preteklosti urejale resne
               države na tem področju. Tako, kot je minister rekel, zemljiška politika je ena
               ključnih razvojnih politik.</p>
               <p>Na zbornici smo ves čas poudarjali nujnost postavitve nove strategije na področju
               kmetijsko zemljiške politike in postavitev sklada kot posrednega nosilca te razvojne
               politike, ker bi lahko s svojimi ukrepi in aktivnostmi seveda postal ključni akter
               pri zagotavljanju dolgoročnega razvoja družinskih kmetij, seveda s poudarkom na
               mladih kmetih, ki so in bodo v prihodnje ključni akter pri zagotavljanju preskrbe s
               hrano in te kmetije so danes in bodo tudi v prihodnje v največji meri odvisne od
               najema kmetijskih zemljišč.</p>
               <p>Dejstvo je, da skladu do sedaj ni bila priznana vloga nosilca zemljiške politike,
               ampak orodja za izvedbo denacionalizacije. To, da je vračal zemljišča v naravi,
               hkrati izdatno polnil odškodninski sklad, prenašal stavbna zemljišča na lokalne
               skupnosti, izplačeval odškodnine za nezmožnost gospodarjenja, potem od sredstev za
               rezervacijo plačeval davek na dobiček in seveda vse, kar je negativno vplivalo na
               njegovo zmožnost, da postane ta nosilec in sklad se danes namesto aktivnega nosilca
               zemljiške politike obnaša kot vsi drugi lastniki zemljišč, ki vidijo samo kapitalske
               dobičke iz naslova lastništva zemlje. </p>
               <p>Stalno višanje zakupnin, licitacije, spreminjanje višine zakupnine na obstoječih
               pogodbah zaradi spremembe rabe, na drugi strani obstaja bojazen za krčenje izpostav
               in umik s terena, se vse vsebine s katerimi se dnevno na zbornici soočamo in sproža
               veliko kritik na delovanje sklada in na politiko s strani zakupnikov, se pravi s
               strani uporabnikov. Seveda veseli nas, da je vsaj del teh kritik in teh opozoril
               naletelo na posluh in da tako, kot je minister napovedal, bo v naslednjem letu prišlo
               do korekcije zakupnin skladno z ekonomskim položajem kmetijstva, kar je vsekakor
               napredek.</p>
               <p>Neštetokrat smo opozorili, da bi bilo treba stvari strateško postaviti na novo in
               seveda prvi korak v tej smeri je zagotovo sprememba zakonodaje, povezane s
               kmetijskimi zemljišči, njihovim upravljanjem, politiko prometa, zemljiških operacij,
               tudi davčne politike, ki lahko pomembno kreira oziroma usmerja vsebino na tem
               področju in vsej tej zakonodaji seveda mora biti na novo strateško postavljena vsa
               razvojna vprašanja tega področja in ta politika mora postati odraz ekonomskih razmer
               v pridelavi hrane, imeti učinkovite mehanizme, zagotavljanje kmetijskih zemljišč,
               zaokroževanje kompleksov zemljiških operacij in tako naprej, kar je že tudi minister
               omenil.</p>
               <p>Sklad ima, če mu bo priznana ta vloga aktivnega deležnika, seveda pomembno vlogo, bo
               pa potrebno kar nekaj napraviti. Potrebno mu je vzeti bremena denacionalizacije.
               Tista sredstva, ki so bila zbrana za namen rezervacij, je treba pač izplačati in
               potem zadevo zaključiti, prenesti še preostala bremena na druge deležnike ali družbo
               za upravljanje z državnimi gozdovi ali na odškodninski sklad oziroma njegove
               naslednike tako, da bi dejansko tako očiščen sklad lahko na novo začel. Zaključiti je
               seveda treba in izvesti prenose kmetijskih zemljišč<stage type="mag"/><stage>(nadaljevanje)</stage> iz lokalnih skupnosti, ažuracijo zemljišč in tako
               naprej. Absolutno nujno izvesti kadrovsko krepitev na terenu, da bo sklad eden
               ključnih pospeševalcev zemljiških operacij in ima lahko v tem primeru izjemno
               pomembno vlogo za sistematično delo na tem področju. Seveda potrebno je zagotoviti
               sistemske vire za nakupe zemljišč in izvajanje teh operacij, postaviti nova pravila
               za oblikovanje oddajne v zakup, prednostni vrstni red, politika določanja višine
               zakupnin in se seveda vprašati tudi ali je obstoječa organizacijska shema in pa
               upravljavska struktura ustrezna.</p>
               <p>So vprašanja, na katera se ne moremo zelo hitro in v kratkem odgovoriti in jaz upam,
               da s to našo razpravo vsaj delček pripomoglo k sklepom tudi na današnji seji, kot
               zbornica se bomo pa seveda pripravili in aktivno vključili v te procese.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-51-2016-12-21.sp6">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Želi še kdo od vabljenih? Morda direktorica sklada, direktor podjetja, v tej prvi
               fazi? Kakšna želja s strani vabljenih? Če ne, prehajamo na razpravo članov odbora.
               Želi kdo besedo? Če ne, dovolite, da sam povem par besed zakaj smo se odločili, da ne
               bom še enkrat ponavljal. Kljub temu, da sicer v tej prvi fazi tako direktorica sklada
               in tudi direktor podjetja nista želela besede pa mislimo, da je prav, da spregovorimo
               o dveh momentih. Prvi moment je kako je ta korelacija med tema dvema ustanovama
               potekala od 1. julija, pa vemo, da je potekala že prej, ker je bil že prej zakon
               sprejet, pa do današnjega dne in pa ta druga faza, o kateri je govoril tudi že gospod
               Ravnik, kaj in kako z delovanjem sklada, bi rekel v naslednjih mesecih oziroma v
               naslednjih letih.</p>
               <p>Jaz mislim, da je želja vseh nas, da glede na to, da je delovanje sklada šlo na dve
               poti, da so gozdovi šli pod državno podjetje Slovenski državni gozdovi, skratka imamo
               dva subjekta, pa je prav, da povemo, da če oba subjekta ne bosta učinkovita, da je
               potrebno razmisliti o tem kaj in kako naprej. Seveda težko govorimo o tem kakšno je
               delovanje podjetja Slovenski državni gozdovi, ker nobeno resno podjetje, ne moremo ga
               sto procentno oceniti v prvih štirih, petih mesecih in mu je potrebno dati
               priložnost, so pa seveda ne samo naša pričakovanja, kot poslancev, pa ne samo nas kot
               poslancev opozicije, velika. Ključno pa je, da sledimo tistemu, kar je v Zakonu o
               slovenskih državnih gozdovih zapisano in me zato zanima, pa bom imel nekaj vprašanj
               tako za direktorico sklada, kot tudi za direktorja podjetja glede na to, da pač
               govorimo o tem kakšno naj bi bilo delovanje sklada po ustanovitvi podjetja Slovenski
               državni gozdovi. Če pogledamo samo prehodne in končne določbe tega zakona, tukaj piše
               kakšna so, kaj opravlja sklad in danes je bilo že kar nekaj besed glede postopkov
               denacionalizacije.</p>
               <p>Jaz se opravičujem, gospod minister, prej ste kar nekaj številk dali v teh zadevah,
               pa morda potem še enkrat na kratko ponoviti, če sem si morda kaj narobe zapisal, če
               sem si prav zapisal, je bilo rečeno še 37 zadev je odprtih, pa nekaj je bila debata
               20 nekih postopkov, v neki vrednosti pa štirje postopki v ne vem kakšni vrednosti, pa
               nekaj kako je 18 milijonov odškodnin tako, da resnično bi prosil, če potem še enkrat
               ponovite, ne samo zaradi mene, verjetno tudi za magnetogram, predvsem pa tudi za
               ljudi bo zanimivo, kajti mislim, da ko govorimo o financah, smo vsi malo bolj
               poslušni, želimo malo več besed. Skratka zanima me kakšna bo vloga sklada zemljiščih
               zemljišč v postopkih denacionalizacije, kajti jaz mislim, da težko govorimo o tem,
               kar je govoril gospod Travnik o aktivni zemljiški politiki, pa o problematiki višine
               zakupnin, pa o pospeševanju kmetijskih operacij, če nad skladom je neko težko breme,
               ki se mu reče dokončanje denacionalizacijskih postopkov, ki se po mojem mnenju že
               predolgo vlečejo. Jaz mislim, da bi morala biti <stage type="mag"/><stage>(nadaljevanje)</stage> prioriteta sklada v naslednjih mesecih, ne bom si upal
               reči v letih, ker mislim, da jaz osebno mislim, da v naslednjih dveh letih kljub
               temu, da vemo kako v Sloveniji ti postopki tečejo predolgo, ampak tako sklad s
               pomočjo Ministrstva, predvsem pa, da pospešimo tudi sodne postopke v teh zadevah, da
               je ključno reševanje denacionalizacijskih zadev.</p>
               <p>Drugo me zanima, tukaj piše ustanovitev družbe, pa bi morda malo več vprašal
               direktorja novega podjetja kaj in kako. Zadnjič smo bili trije kolegi na enem
               soočenju na nacionalni televiziji, pa smo sami težko govorili, kajti sam sem tudi
               šali dejal, da težko mi govorimo o podjetju, ker niti sami ne vemo v kateri fazi so
               začasni načrti delovanja, kako je s strategijo delovanja, kako je s finančnim tokom
               tega podjetja. Vedeli smo le približno številko o tem kako so se število zaposlenih
               iz sklada kmetijskih zemljišč, kako so prišli na novoustanovljeno podjetje. Tudi sami
               smo nekako računali kako se je ta postopek koncesijskega obdobja zaključil v praksi,
               ko je s temi podjetji, ki so bile nekako v likvidaciji ali z njimi sodelujete,
               skratka kako tukaj zadeve potekajo. Zdaj, v zadnjem tednu smo dobili informacijo, da
               se je spet odložilo sprejemanje strategije razvoja podjetja in tudi tukaj imamo že
               določene člene, ki govorijo o delitveni bilanci poslovnih knjig, prenos izvajanja
               koncesijskih pogodbenih razmerij in prenos dokumentacije in evidenc. Skratka, kar
               nekaj teh, bom rekel vprašanj, o katerih mislim, da je prav, da dobimo
               informacijo.</p>
               <p>Bi pa sam si drznil povedati še dve besedi, prvo, kar se tiče tistega, kar je že
               gospod minister povedal, ja, 18. januarja imamo sejo. Kljub temu, da je tudi meni
               malo nevšečno, da bomo govorili januarja 2017 o letnem poročilu Sklada kmetijskih
               zemljišč za leto 2015, ampak gre za parlamentarno prakso. Podobno debato o teh
               časovnicah imamo tudi pri razpravi kdaj in kako umestiti točko politika oziroma
               kmetijska politika, poročilo kmetijskega inštituta. Tako, da tukaj je predvsem en
               apel, da bi vsaj v prvi polovici tekočega leta dobili poročilo za preteklo leto, ne
               pa, da obravnavamo januarja 2017 o zadevah, ki so se morda zgodile januarja 2015.</p>
               <p>Naslednja stvar, ki moram reči, da v tem mesecu od sklica te seje name, pa verjetno
               še na koga se je obrnilo kar nekaj ljudi, ki imajo v svoji bližini oziroma so mejaši
               na zemljišča, ki so v lasti sklada. Gre za kakšna manjša zemljišča, dobil sem kar
               nekaj konkretnih podatkov, na primer gospod bi rad od Sklada kmetijskih zemljišč
               kupil 150 kvadratnih metrov zemljišča, skratka jaz mislim, da ne gre za nobeno
               strateško naložbo sklada, potem pa dobi / nerazumljivo/ da predlog, da bi to kupil
               namesto, da bi imel ta izračun po nekih ocenah geodetske uprave desetkratnik cene.
               Konkreten primer. Gospod bi dal za tisto parcelo 450 evrov, kolikor je zemljišče
               ocenjeno, ponudba sklada pa je bila 4 tisoč 450 evrov. Si predstavljate enega
               starejšega gospoda, ki bi rad zaradi tega, da zaokroži svojo parcelo, dobil 150
               kvadratnih metrov zemljišča, sam je rekel, da bi postavil kakšno klopco, da bi se
               njegovi vnuki lahko igrali in je rekel: niti pod razno pa ne bom tega kupil za 4
               tisoč 450 evrov, kajti to je ne ena moja pokojnina, ampak deset pokojnin.</p>
               <p>Skratka, zanima me ne samo, bom rekel ob tej debati glede višine zakupnine, tudi
               odprodaja zemljišč Sklada kmetijskih zemljišč, kajti jaz mislim, da tudi obdelovanju
               sklada <stage type="mag"/> <stage>(nadaljevanje)</stage> trčimo na dve
               politiki. Ena je ta politika denacionalizacijskih postopkov, druga pa je ta
               nacionalizacijska vloga, ki jo ima, vsaj osebno imam občutek, da se jo gre Sklad
               kmetijskih zemljišč, ko pod neko tezo zaokroževanja kmetijskih zemljišč želi, kar je
               tudi sama direktorica v enem izmed intervjujev rekla, čim večjo vlogo pri nakupu
               zemljišč. Moje mnenje je, da bi moral sklad imeti neke strateška zemljišča v svoji
               lasti, ampak jaz mislim, da če imajo predvsem kmetje neko željo po nakupu zemljišč
               Sklada kmetijskih zemljišč, da tukaj sklad bi se moral obnašati veliko bolj
               racionalno. Kajti, kot že rečeno, včasih gre za tista manjša zemljišča, včasih pa
               tudi za zemljišča v lasti lokalnih skupnosti, ko bi sama želela nekako drugače
               urejati tisto zadevo, ampak zelo težko, vsaj po mojih podatkih, priti do nekega
               soglasja Sklada kmetijskih zemljišč. Tako da me zanima, spoštovana direktorica dve
               zadevi. Eno, kakšna je vaša finančna vzdržnost. Drugič, kakšna je vaša finančna in
               poslovna vzdržnost v postopkih denacionalizacije. In pa tretja, kakšna bo vaša
               politika na področju višine zakupnin oziroma tukaj naslednje vprašanje, zakaj oziroma
               kakšna je vaša politika glede tega, da predvsem na tistih nestrateških kmetijskih
               zemljiščih sklad traja, vsaj po mojem mnenju oziroma po mojih informacijah na
               previsokih cenah teh zemljišč. Za direktorja novega podjetja pa vprašanje, kako sam
               kot v.d. direktorja ocenjuje delovanje podjetja v tem času oziroma kateri postopki se
               pripravljajo, da bi prišlo do rednega imenovanja poslovodstva in kakšni so, bi rekel
               ti dokumentacijski postopki. Skratka, predvsem nas zanima kdaj in kakšna strategija
               delovanja podjetja. Isto pa tudi vprašanje za direktorico, danes je bilo rečeno,
               pripravlja se strategija sklada. Kdaj in kakšno lahko pričakujemo? Pa da ne bo
               pomote, ne pričakujem 200 strani nekih dokumentov. Raje vidim 20 strani vsebinskih
               rešitev, ki pa bodo potem imeli tudi neko izvedbeno fazo. Toliko z moje strani.</p>
               <p>Kolega Veber, imate besedo.</p>
            </sp>
            <sp xml:id="SDT7-OZKGIP-nujna-51-2016-12-21.sp7">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem. Vključil bi se pravzaprav v razpravo v tistem
               delu, ki se nanaša na zemljiško politiko in seveda na postopke denacionalizacije. Z
               gotovostjo lahko danes seveda trdimo, kako nepremišljena je bila odločitev pri
               izvajanju denacionalizacije v delu, ki se nanaša na vračanje kmetijskih zemljišč in
               gozdov v naravi. Torej, ta odločitev je dejansko povzročila, da imamo neurejeno
               zemljiško politiko ali pa je bila ta zemljiška politika pravzaprav od osamosvojitve
               naprej podrejena pravzaprav izvajanju denacionalizacije. Drugo je, seveda, ko
               govorimo o vgrajenih objektih in je seveda vložek in predvsem angažma bil
               posameznika, da je ustvaril ali nek proizvodni objekt ali stanovanjski objekt ali kaj
               podobnega, je razumljivo, da se seveda poskuša to tudi čim prej potem vrniti v
               naravi. Drugo pa je, seveda, ko se pogovarjamo o kmetijskih zemljiščih in o gozdovih.
               Ta odločitev resnično ni bila dobro premišljena, pa če je takrat na začetku mogoče
               prevladalo stališče, da bo vračilo v naravi kmetijskih zemljišč in gozdov prispevalo
               k temu, da bodo manjše finančne posledice, imamo danes seveda povsem drugačno
               situacijo. Prvič, se ni izvajala kmetijska politika, kmetijska zemljiška politika
               ravno zaradi tega, ker je bilo vse podrejeno denacionalizaciji. Velikokrat je prišlo
               tudi do tega, da smo strnjene komplekse morali razdeliti, razdrobiti, prišlo je tudi
               do takih primerov, da je kakšna parcela pravzaprav bila v večjem kompleksu vrnjena
               prav v sredini tega kompleksa. Skratka, prelomnica pri teh postopkih je zagotovo
               pomenila potem še odločitev Vrhovnega sodišča in <stage type="mag"/> <stage>(nadaljevanje)</stage> na izvajanje 72. člena Zakona o denacionalizaciji s
               katerim je bilo pravzaprav uzakonjeno, če lahko tako rečem, tudi izplačilo sredstev
               zaradi nezmožnosti uporabe kmetijskih zemljišč in gozdov. Torej, ta dva trenutka
               torej odločitev, da se vrne v naravi pa potem še izplačevati odškodnino, ker nekdo ni
               imel možnost uporabljati tega zemljišča od leta 1991 naprej do zaključka postopka
               denacionalizacije je povzročila tudi izjemno visoke finančne posledice.</p>
               <p>In, strinjam se z vsemi, ki opozarjajo na to, da je potrebno te postopke dejansko čim
               prej zaključiti. Posledice so pa seveda pri kmetijski politiki in pri zemljiški
               politiki katastrofalne in mislim da tukaj ni nobenega dvoma. In če k temu dodamo še
               dejstvo, da recimo nekatere zakupne pogodbe, ki so bile sklenjene mislim da celo
               preden je bil ustanovljen sklad kmetijskih zemljišč in gozdov za obdobje recimo 90
               let in podobno teh pogodb ravno tako v tem obdobju ni bilo mogoče spreminjati in
               danes imamo razmere, ko recimo kmetje ali pa mladi nasledniki kmetij, ki jemljejo v
               zakup zemljišča pravzaprav dobijo ta zemljišča pod povsem drugačnimi pogoji kot
               tisti, ki so imeli sklenjene pogodbe, preden je sklad začel poslovati, recimo za 90
               let. Ta neenakost med posameznimi kmetijami je tukaj izrazita.</p>
               <p>In to, kar je bilo izpostavljeno, da seveda tudi sklad v zadnjem obdobju očitno moral
               biti gospodar v tem smislu, da je predvsem sledil ekonomsko logiko je prenekatero
               kmetijo postavil v izjemno težak položaj in to, kar smo danes slišali, da se rešuje
               tudi ta problem na način, da bo vendarle narejena korekcija zakupnin in da se poskuša
               pri tem uporabljati položaj posameznih kmetov je izjemno pomembno dejstvo. To je
               izjemno pomembno kajti enostavno mislim da nekatere kmetije, ki imajo v zakupu
               kmetijska zemljišča postajajo povsem nekonkurenčna in v nemogočem položaju in seveda
               bo v kratkem prišlo tudi do tega, da ugašajo še tiste kmetije, ki bi dejansko lahko
               živele v kolikor bi imeli bistveno bolj usklajen celoten pristop upravljanja s
               kmetijskimi zemljišči, kot je recimo nastal zaradi vseh teh odločitev, ki so bile v
               zgodovini sprejete in sem jih tudi v uvodu opisal.</p>
               <p>K temu bi pa rad dodal še samo ta del, ki je izrazit predvsem od nastanka finančne in
               gospodarske krize, namreč, ne samo to, da poskuša vsak organizacijski upravičenec
               računati čim večjo odškodnino zaradi neuporabe zemljišč ali gozdov mu gre na roke k
               temu tudi dejstvo, da ima izjemno visoke zamudne obresti od priznane. 8 % obrestna
               mera je danes tista, ki jo ne dosegaš pravzaprav z nobenim možnim poslovanjem in daje
               se občutek ali pa dobiš občutek, da pravzaprav tudi sami upravičenci za vračilo
               kmetijskih zemljišč in gozdov pravzaprav poskušajo podaljševati te postopke tudi
               zaradi tega, ker je to najboljša naložba, ki se jo lahko spomnijo, bi rekel, ni
               variante, da bi kjer koli lahko toliko zaslužil brez kakršnega koli rizika. Vsak dan
               ti enostavno pomeni izjemno velik prihodek.</p>
               <p>In to je nekaj, kar mislim da bi morali mogoče tudi v nadaljevanju poskušati
               izpostaviti kot eno tistih rešitev, s katerimi bi vendarle lahko rečemo te
               predimenzionirane ali pa lahko rečemo celo oderuške obresti, zamudne obresti vendarle
               spremenili.</p>
               <p>Namreč ob zadnjem dejstvu se srečujemo tudi s tem da pravzaprav če hočejo tudi naše
               banke ali pa kdor koli naložiti svoj denar plačuješ celo negativno obrestno mero.
               Torej plačuješ za to, da imaš nekje naložen denar. Tukaj je pa povsem drugo. Torej ne
               govorimo samo o tem, da gre za <stage type="mag"/>
               <stage>(nadaljevanje)</stage> 8 % obrestno mero pri zamudi v teh postopkih ampak moramo imeti pred
               očmi tudi to, da se celo negativno obresti plačuje torej ta donos bistveno večji kot
               8 %.</p>
               <p>Zato mogoče eno od vprašanj, ne vem, verjetno direktorici sklad a kateri zakon je
               tisti, ki določa pravzaprav to obrestno mero za zamudne obresti in verjetno da potem
               tudi posledično vsem nam en razmislek ali ne bi vendarle veljalo narediti en napor v
               to smer, da vse od tistega trenutka sprejema zakona naprej, seveda spravimo te
               obresti v razmerja, ki so dejansko danes tudi prisotna na finančnih trgih.</p>
               <p>Toliko, bi rekel, v tem uvodnem delu. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp8">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Ranc, pripravi se kolega Lah.</p>
            </sp>
            <sp xml:id="SDT7-OZKGIP-nujna-51-2016-12-21.sp9">

               <speaker>DANILO ANTON RANC (PS SMC):</speaker>

               <p>Spoštovani minister z ekipo lep pozdrav, tudi vsem kolegicam in kolegom.</p>
               <p>Seveda je današnja seja na nek način se dotika dveh zelo pomembnih vsebin,
               navsezadnje govorimo o skladu kmetijskih in gozdnih površin, na nek način je tako
               zemlja kot tudi gozd naše največje bogastvo, kar vsi večkrat ugotavljamo. In seveda v
               tem kontekstu razumem vse dileme in razmišljanja tudi gospoda Ravnika, da moramo na
               nek način zaščiti kmetijska zemljišča in tudi na nek način ali preprečiti zaraščanje
               kmetijskih zemljišč in pa seveda, da tudi na nek način z zakonodajo omočimo, da bo
               sklad funkcioniral tako, kot je tudi začrtano, da bo sredstva ki jih ima uporablja za
               zaokroževanje nekih kmetijskih površin in tako dalje. Enako seveda razmišljam tudi
               kar se tiče Zakona o gospodarjenju z državnimi gozdovi, tudi tam je bil v zakonu en
               pomemben poudarek o zaokroževanju gozdnih površin na nek način tudi povečevanju teh
               površin, ker to pomeni seveda neko bolj racionalno, ekonomsko upravičeno
               gospodarjenje.</p>
               <p>Tako da danes ni prvič da se srečujemo s to podobno tematiko, osrednja tema je seveda
               tudi sklad, kot takšen. O tem bomo še razpravljali tudi na eni prihodnji seji tako da
               jaz bi se bolj dotaknil mogoče vsebine, ki se povezuje z Zakonom o gospodarjenju z
               državnimi gozdovi in pa seveda z družbo Slovenski gozdovi, ki v bistvu v projektu
               ustanavljanja tega podjetja nosi eno pomembno nalogo, dane bi ustanovitev tega
               podjetja, kot je bilo večkrat nam že v pripravi zakona na nek način očitano, da bi na
               nek način onesposobili sklad kmetijskih zemljišč in gozdov.</p>
               <p>Tako da, mislim, da smo na dobri poti, da se to ne zgodi in da prav je pa seveda, da
               na nek način v razpravi na tem odboru tudi nakažemo neke rešitve ali pa tudi
               opozorimo na težave, ki bi lahko povzročile, da ta sklad bi imel določene težave ali
               pa da ne bi mogel poplačati denacionalizirancu. Tako da, v bistvu tudi iz pobude za
               to sejo bi rekel, da se ukvarjamo bolj s formo ne pa toliko z vsebino. In seveda, sam
               ne vidim toliko problemov v prenosu dejavnosti iz sklada na novoustanovljeno družbo,
               veliko večji je seveda problem, kako proračunski gozdni sklad je prav tako
               ustanovljen na nek način na podlagi Zakona o upravljanju z gozdovi usposobil, da bo
               eventualno na nek način rešil to težavo, ki bi lahko nastopila v primeru, tudi po
               mojem mnenju zelo nenavadne ali pravne prakse, kot je bilo prej povedano, da seti
               zahtevki na nek način kopičijo, se odlagajo in obrestna mera je zelo visoka in zato
               pridemo do takšnih enormnih številk pa tudi odškodnin.<stage type="mag"/><stage>(nadaljevanje)</stage> Tako bi tu jaz predvsem to vprašanje
               izpostavil, kako je v bistvu, glede na to, da sklad bo imel te prilive, sicer zakon
               nakazuje neke načine pa prioriteto porabe tega sklada, bi kazalo tudi v strategiji
               ali poslovnem načrtu družbe izkazati neke prilive tega sklada in v tem kontekstu
               videti, koliko se bo teh sredstev nabralo, da bi lahko potem eventualno brez neke
               skrbi te denacionalizacijske zahtevke pokrili. To se pravi, da v zakonu, ki je
               podlaga za delovanje družbe, ni to osnovna naloga te družbe, da bo pokrivala te
               denacionalizirance, predvsem je naloga tudi povečanje površin državnih gozdov, z
               odkupi, ki jih tudi na nek način potem lahko financira gozdni sklad. Zato je toliko
               bolj pomembno, v kakšnem obsegu bo ta sklad formiran. Pomembno je tudi to, da sledimo
               v zakonu, da ima ta sklad tudi na nek način vzpostavljanje gozdno-lesne verige.</p>
               <p>Kar se tiče podatkov, ki so na razpolago na spletni strani, pa tudi informacije,
               seveda, proces ustanavljanja tega našega podjetja SDG je zelo zahteven proces, terja
               določen čas in gre za splet aktivnosti, nalog, tako s področja gozdarstva. Kakor je
               zaslediti, se je v tem prvem obdobju podjetje ukvarjalo predvsem s sanitarnimi
               sečnjami. In po podatkih s spletnih strani je videti, da je bilo posekanih v prvih
               štirih mesecih 300 tisoč kubikov lesa, prihodki so bili tam okrog 15 milijonov,
               dobiček 2,6 milijona. Tako da če gledamo z neke te dinamike, bi to glede na sezonski
               vpliv dejavnosti letno znašalo okrog 600 milijonov letne realizacije, pardon, kubikov
               poseka ali pa okrog 30 milijonov realizacije. In če potem naprej to interpoliramo ali
               pa računamo na gozdni sklad, bi verjetno teh sredstev v gozdnem skladu v takem obsegu
               poslovanja ne bilo dovolj. Tako da v bistvu iz teh podatkov, ki so javno dostopni, ni
               možno ugotoviti, kolikor teh virov bo, ampak dejansko pa mislim, da so možnosti, da
               se s poslovanjem podjetja ti viri na nek način zagotovijo, pa tudi ustvarijo. Seveda,
               tu bi se na nek načni dotaknil še tega, da je v bistvu pomemben vidik družbe
               Slovenski gozdovi tudi vzpostavljanje gozdno-lesne verige, kar daje priložnost
               povečanja obsega delovanja te družbe. In če obseg prihodkov družbe povečaš, so tudi
               večja zagotovila in možnosti, da se iz naslova prihodkov in dobička itak iz osnove
               glede dajatev iz posekane hlodovine in vseh teh segmentov temu skladu akumulira
               dovolj sredstev za pokrivanje denacionalizirancev in drugih aktivnosti, ki jih ta
               gozdni sklad v tem zakonu tudi predvideva.</p>
               <p>V zvezi s tem bi jaz tudi izpostavil, da smo tudi na odboru že razpravljali o tej
               tematiki in da smo tudi s tega vidika, da podjetje čim prej zaživi v celotni svoji
               funkciji in nameri, ki bo tudi omogočilo vzpostavljanje tega gozdnega sklada in potem
               tudi pokrivanje vseh teh obveznosti do denacionalizirancev in njihovih zahtevkov,
               sprejeli 30. 5. sklep, da Odbor za kmetijstvo, gozdarstvo in prehrano od Vlade kot
               skupščine pričakuje vzpostavitev <stage type="mag"/><stage>(nadaljevanje)</stage> razvoja gozdno-lesnih verig in da bodo ta zagotovila
               začasno poslovodstvo pri pripravi strateškega poslovnega načrta upoštevala tudi
               poslovni model družbe Slovenski gozdovi. Tako da kar se tega sklepa tiče, mi trenutno
               ni poznano, kaj se v tem strateškem načrtu s tem dogaja. Predpostavljam pa, da je ta
               dokument pripravljen, in verjamem, da bo te sklepe tudi upošteval.</p>
               <p>Vrnil bi se na 33. in 36. člen zakona, ki nalagata, da se iz tega gozdnega sklada
               poplačuje tudi denacionalizacijske upravičence. In ker je zahtev, kot smo nekje
               slišali, verjetno okrog 30, 35 milijonov, predpostavljam, da bo treba na vsak način
               vložiti toliko napora, da ta sklad napolnimo in da bo del sredstev iz tega vira potem
               lahko tudi namenjenih za te zahtevke. Seveda, prvi kazalci družbe Slovenski gozdovi
               kažejo, da smo na neki dobri poti, kar se tiče gozdarskega dela, tako v bistvu lahko
               pričakujemo v naslednjem letu, da bo ta družba posekala milijon kubikov, ki so na
               razpolago v državnih gozdovih. Seveda pa tu vidim dodatne priložnosti, da družba
               poleg te osnovne dejavnosti razvija tudi dodatne storitve na področju uslug za
               zasebne lastnike in tudi vzpostavi center za zbiranje in predelavo lesa po poslovnem
               modelu, ki je te centre nekako tudi predvidel. Kajti, če bi ta model upoštevali, bi
               prišli od letne realizacije na začetku tam okrog 40 milijonov evrov v roku petih,
               šestih let lahko na obseg poslovanja okrog 100 milijonov evrov. To bi na nek način
               bilo neko dolgoročno zagotovilo ali pa jamstvo, da iz obsega poslovanja, če govorimo
               o rangu med 50 in 60 milijoni, je sigurno iz nekih sinergijskih komplementarnih
               učinkov tega podjetja določena varnost, da se sredstva v tem skladu napolnijo in iz
               teh virov potem tudi poplačamo te denacionalizirance.</p>
               <p>Posebej bi mogoče tukaj tudi izpostavil kot model dobre prakse v tem podjetju,
               kolikor ga sledim, da tudi Snežnik kot ena hčerinska družba temu podjetju na nek
               način nakazuje neko optimalno rešitev, kajti podjetje je v preteklih letih ustvarjalo
               okrog 10 milijonov evrov prihodkov, dobička okrog pol milijona, z okrog 200
               zaposlenimi. Tu gre za primer dobre prakse, kako z vzpostavljanjem gozdno-lesne
               verige v okviru družbe Slovenski gozdovi povečati obseg poslovanja do teh ciljnih 100
               milijonov evrov in na tak način seveda zagotoviti zelena delovna mesta, kajti z
               vzpostavitvijo te gozdno-lesne verige v obliki centrov za zbiranje in predelavo lesa
               bi po nekih ocenah lahko prišli zelo hitro na okrog 1.000 delovnih mest. In to
               vsekakor pomeni pozitivne učinke. Vsekakor pa tudi v skrbi za zemljišča, kar sem
               zaznal tudi v razpravi direktorja, vsekakor ne gre prezreti priložnosti, ki jih v tem
               kontekstu ponujajo tudi tako imenovani centri v mirovanju, da tako rečem, ki so na
               nekih že opremljenih lokacijah, to seveda pomeni, da ni potrebno "greenfield"
               investicij in v bistvu ponovno iti v neke investicije, pa za to uporabiti zemljišča,
               ki so v bistvu lahko za druge namene. V tem primeru se ponuja precej priložnosti po
               Sloveniji, da <stage type="mag"/> <stage>(nadaljevanje)</stage> v
               bistvu že degradirana zemljišča, ki so komunalno opremljena z infrastrukturo,
               uporabimo za modele dobre prakse po vzoru Snežnika in na tak način izpolnimo osnovno
               poslanstvo Zakona o gospodarjenju z državnimi gozdovi in seveda skozi to verigo tudi
               napolnimo sklad za gozdove in mislim, da je s tako usmeritvijo predvsem odveč skrb
               denacionalizirancev, ki nam postavlja ta vprašanje, kako bodo dobili ta sredstva
               povrnjena. Tako, da to je mogoče moja razprava bolj v kontekstu drugega dela te
               točke, vsekakor bi pa želel izpostaviti, da gre za tesno povezane projekte, ki na nek
               način omogočajo tudi zaščito kmetijskih zemljišč, preprečevanju zaraščanja gozdov
               dodatnega in pa ustvarjanje novih zelenih delovnih mest in obogatitev našega
               naravnega bogastva gozdov v neke izdelke z višjo dodano vrednost / nerazumljivo/.</p>
            </sp>
            <sp xml:id="SDT7-OZKGIP-nujna-51-2016-12-21.sp10">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Lah, pripravi naj se kolega Škodnik.</p>
            </sp>
            <sp xml:id="SDT7-OZKGIP-nujna-51-2016-12-21.sp11">

               <speaker>ZVONKO LAH (NeP):</speaker>

               <p>Hvala lepa predsednik. Lep pozdrav minister in ekipa!</p>
               <p>Jaz moram priznati, da je kolega Danila sem bolj malo razumel te tvoje debate, ampak
               upam, da bomo tudi toliko časa, predsednik, bom krajši.</p>
               <p>Prvo bi odgovoril gospodu Vebru, glede teh visokih obresti. Če bi sklad izpolnjeval
               naloge takoj, ne bi bilo nobenih zamudnih obresti. Drugače pa, za en primer vem, ko
               je inšpektor naložil nekomu zelo visoko odškodnino, pa je po sedmih letih na Vrhovnem
               sodišču dosegel, da je nedolžen, je država mogla po sedmih letih vrniti tudi vse z 8
               %. In če se dogovorita, nekdo pa inšpektor, je tudi to dobra naložba, boljše ni
               nikjer. Ampak lahko bi kdo odgovarjal za to, da je država to odplačala, pa nihče ne
               odgovarja. V državi nihče ne odgovarja. To za začetek.</p>
               <p>Drugače pa, jaz bi imel vprašanja za direktorico sklada. Kakšni so rezultati skladov
               oziroma prihodki letos? Dobili smo poročilo za leto 2015. Od takrat naprej kakšni so
               prihodki, ko je ustanovljeno podjetje, ko ni več prihodkov iz gozdov in kakšno je
               pričakovanje v naslednjem letu, ko bo celo leto? Kakšni bodo prihodki, kako bodo,
               kako bo sklad lahko izpolnjeval obveznosti, ki jih ima? 36 milijonov. Sedaj kje je na
               deponiji denar, jaz ne vidim iz tega poročila, za povračilo tega. Drugače pa je za
               nas možnost uporabe določenih kmetijskih zemljišč in plačevanje odškodnin, dajmo
               povedati za kaj dejansko gre. Gre za to, da so koncesionarji sekali v gozdovih tistih
               za katere je bila vloga za vračilo po denacionalizacijskem postopku in so delali
               skoraj goloseke. Na koncu so ti lastniki preko izvedencev dokazovali koliko lesa je
               bilo posekano in glej ga zlomka, dokazali, da je bilo posekano tudi dvakrat več kot
               so koncesionarji prikazali, da so posekali v teh gozdovih. Ali se to ni dogajalo tudi
               v državnih gozdovih, kjer nihče ni ugotavljal? Verjetno je bila praksa enaka, ampak
               tam so lastniki, ko so dobili vrnjeno, to dokazali na sodišču. In iz tega naslova gre
               za nezmožnost uporabe, ne iz tega naslova, ker gozd je rasel, hlodovina se je
               debelila. Ni bilo iz tega naslova, ker niso morali sekati, ampak iz tega naslova, ker
               je bilo posekano. Če bi bila plomba, tako kot v drugih primerih, takrat ko je bila
               vloga v zemljiški knjigi, da se ne bi sekalo, ne bi bilo teh odškodnin ali pa bi bilo
               zelo malo, <stage type="mag"/> <stage>(nadaljevanje)</stage> ampak to ni nihče
               razčiščeval. Sedaj grem pa naprej. Koncesnina v letu 2015 je bila 12,22 evrov po
               kubiku za posek enih milijon 665.000 kubikov. Če bi po končanih pogodbah s temi
               koncesionarji Sklad kmetijskih zemljišč obnovil te koncesije, pa dosegel približno
               take cene kot občine, občina Kočevje recimo, kjer je bila koncesnina sto procentov
               višja, ne bi sklad dobil samo 20 milijonov iz tega naslova, ampak bi dobil 40
               milijonov na leto in bi zlahka Sklad kmetijskih zemljišč in sposoben bi bil to
               organizirati, če je sedaj skrbel za to, zlahka tudi odplačal tiste odškodnine v parih
               letih, da ne bi bilo potrebno plačevati 8% obrestne mere. Sedaj pa dvomim, se pa
               bojim, da bomo morali iz proračuna dati kakšen denar skladu, da bo lahko to postopoma
               povrnil. Sedaj pa drug primer, če bo pa vrednost vsega posekanega lesa je pa ocenjena
               na 72 milijonov. Se pravi, če bo to podjetje posekalo toliko kot so sedaj
               koncesionarji, bo promet 72 milijonov. In sem prepričan, da bodo dobili za manjše
               stroške sekače kot so obračunali sedaj koncesionarji stroške skladu in bo kar veliko
               dobička vmes. Kam bo šel ta denar? Toliko odstotkov bo šlo v sklad. Kaj pa ostalo? Bo
               pa kupoval zemljišča, pa ne vem kaj še vse, bo podržavljal, bomo prisili z davkom na
               nepremičnine in s katastrskim dohodkom lastnike, da bodo za mizerno ceno prodajali
               svoje gozdove. Komu? Ne rabiš neke višje matematike za to, da bi izračunal. Seveda,
               sedaj je bila najboljša prilika prikazati, kako malo je država dobila od koncesij in
               sedaj hop, prilika, da se nekaj ustanovi in bo ogromno denarja. 72 milijonov je
               tukaj. Cene verjetno ne bodo šle dol. Kam bo ta denar šel? Skladu bomo morali pa iz
               proračuna nameniti. Mislim, da je predlagatelj imel namen, da se to razčisti, kako
               naprej. Nekdo je pač izkoristil to priložnost in seveda… Strinjam se pa s tem, kar je
               povedal direktor Kmetijsko-gozdarske zbornice, da nimamo nobene politike prave. Pa ne
               krivim sedaj sklad, nikakor ne. Sklad je izvajalec nekih in mora plačevati. Prvič se
               mora preživeti, mora plačevati napake iz preteklosti in verjetno mu ne bo težko.</p>
               <p>Sedaj bi pa še nekaj omenil, ker je tudi gospa Hrusteljeva tukaj. Pred seboj imam tu
               pravilnik o prometu z nepremičninami. Pa kdo, hudiča, je svet zavoda, da diktira
               cenilcem in vsem ceno državnih zemljišč mimo vseh predpisov? 9. člen, ga ne bom bral,
               ampak da vrednost ne sme biti manjša v stometrskem pasu stavbnega zemljišča ali če je
               na parceli zidan objekt nižje od polovične cene stavbnega zemljišča. Zakaj, hudiča,
               potem cenilci? Cenilec nekaj oceni, ampak <stage type="mag"/> <stage>(Nadaljevanje)</stage> nek svet s pravilnikom pove toliko bo cena. Recimo,
               občina Izola ima 3.000 nelegalnih objektov na svojih zemljiščih, objekti. Se pravi,
               okoli teh objektov sto metrov je vse stavbno zemljišče, pa čeprav so na kmetijskem
               zemljišču in nelegalno zgrajeni po tem pravilniku. In kje je največji problem? Tam,
               kjer je sklad in fizična oseba solastnik. Ko je solastniški delež fizične osebe
               desetkrat manj vreden od solastniškega deleža Sklada kmetijskih zemljišč oziroma
               države. Kje je tukaj pravna država? Kako lahko z nekim pravilnikom nekdo krši vse to?
               Svet sklada. In kako bomo v primerih, takih primerih reševali, ko mora fizična oseba
               dati desetkrat več, večjo površino za zamenjavo s skladovim zemljiščem? To je v
               pravilniku. Jaz mislim, da bi bilo potrebno to čim prej odpraviti. Ne pride pa v
               poštev, piše tukaj, za občinske objekte, za ceste, za javne površine, tam pa ne pride
               v poštev. To je pa spet občina ali država, ampak za fizične osebe pa. In mislim, da
               bi bilo potrebno res imeti aktivno zemljiško politiko, da je to zelo pomembna, ampak
               glede na to, da se skladu kmetijskem zemljišču jemlje glavni vir, dajte povedati kje
               bo sedaj vir za odkup zemljišč v tem deset kilometrskem pasu ob meji? Pa še en
               problem je, jaz se bojim, da nekaterih območij, kjer se opušča kmetovanje, Sklad
               kmetijskih zemljišč več ne bo dobil najemnikov, ker kmetje opuščajo kmetovanje na
               svojih zemljiščih in ne bodo zainteresirani, da bodo vzeli v najem državna zemljišča
               oziroma skladova. In kaj bo sklad potem s temi zemljišči naredil? Ali bo kupil
               traktorje? Ali bo ustanovil še eno podjetje, ki bo vzdrževalo tista zemljišča, da se
               ne bodo zarasla? Ker teren gre v to smer, predvsem v Halozah smo imeli tukaj
               kmete.</p>
               <p>Prosil bi res tudi za čim prej poročilo za leto 2016, ko bo mimo, predsednik, bo prav
               zanimivo pogledati kaj bo rezultat druge polovice letošnjega leta pokazal in kako
               naprej.</p>
               <p>Še eno stvar bi omenil, sem pričakoval, da bo že direktor Kmetijsko-gozdarske
               zbornice, kaj pa gozdovi v lasti fizičnih oseb, ki jih je 80%? Ali koga briga kakšno
               je tam gospodarjenje? Ali država kaj naredi za to? Če ima država denar za svetovalno
               službo na področju kmetijstva, bi morala imeti tudi denar za svetovanje na področju
               gozdarstva v privatnih gozdovih, da bi se bolje gospodarilo, pa tega ni. Po moji
               vednosti je Kmetijsko-gozdarska zbornica, ker ima gozdarska ime samo zaradi lepšega,
               želela to vpeljati kakšnih 10 let nazaj in več, pa to politika ni dovolila. Zakaj ne?
               Ker bi bili gozdovi v lasti fizičnih oseb konkurenca prehuda gozdovom v državni
               lasti, ali kaj? Jaz bi res želel, da ministrstvo pove kakšna je vizija, vsaj vizija,
               če nimate <stage type="mag"/> <stage>(nadaljevanje)</stage> že
               strategije, kako se bo gospodarilo s tem naravnim bogastvom, ki ga ima Slovenija v
               največji meri, saj drugega nimamo, razen gozda pa vode.</p>
               <p>Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp12">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Za enkrat kot zadnji prijavljeni razpravljavec ima besedo kolega Škodnik. Izvoli.</p>
            </sp>
            <sp xml:id="SDT7-OZKGIP-nujna-51-2016-12-21.sp13">

               <speaker>IVAN ŠKODNIK (PS SMC):</speaker>

               <p>Hvala za besedo gospod predsednik. Spoštovani minister z ekipo, ostali prisotni!</p>
               <p>Jaz bom tukaj mogoče nadaljeval, tam kjer je kolega Lah končal. Seveda v letošnjem
               letu s 1. julijem se je pač, so se državni gozdovi prenesli v to državno podjetje iz
               sklada, ampak s temi gozdovi so se prinesli tudi kadri. In seveda, mene tudi to
               zanima, kako bo to poslovanje teklo sedaj v tem državnem podjetju so ti kadri pravi,
               ker vemo pa, da določene stvari v preteklosti, preteklih dvajsetih letih, ko je
               nekako sklad dajal najem ali pa v upravljanje, ko so sekali koncesionarji, stvari
               vendarle niso teke tako dobro. Ne bom rekel, da nek denar se ni ustvaril, neke
               vrednosti je bilo, država je bila pa s tem zadovoljna, tako kot je bilo, nobeden se
               ni kaj trudil, čeprav bi lahko bilo več. Glavni cilj tega je pa seveda bil, da se
               mora nekaj spremeniti, da zaustavimo izvoz lesa v tujino. Seveda s tem državnim
               podjetjem smo nastavili vse te nastavke. Po slabih šestih mesecih je težko reči ali
               vse tako teče kot je, ampak na nekatere stvari pa moram opozoriti, ki jih tudi
               dobivam iz terena in ki so mogoče v navezavi tudi, da se določene stvari spremenijo.
               Jaz sem prej omenil kadre, da ni stvari tako teklo, da bi lahko bilo v tem skladu v
               preteklosti tudi več denarja. Me zanima ali so se ti kadri zavzeli tudi ta ključna
               mesta v prodajo, komerciali, ki so bili prej nastavljeni v skladu, ker to je, mislim
               da je zelo pomembno. Zakaj? Ker ti ljudje kontaktirajo s kupci, jaz imam tukaj
               predvsem v mislih male žagarje, ki jih je v Sloveniji med 300 in 400, ki se nekako
               ukvarjajo s tem žagarstvom in so prav gotovo zastavili stvari tako, in sedaj
               pričakujejo od tega novega podjetja, da bodo les dobili, da bi lahko nadaljevali s
               členi oziroma z razvojem gozdno lesne verige. Čisto enostavno. Poznam kar nekaj
               takih, ki so se resno postavili, vendar imajo pripombe, da žal do teh ljudi, ki so
               ključne v prodaji, niti ne pridejo. Ali ne dvignejo telefona, če pa že dvignejo
               telefon, pa se z njimi pravzaprav nočejo pogovarjati. Takih klicev je kar nekaj, tako
               da to ni čisto, da ne bi kdo mislil, da je to samo na Koroškem. Skratka tukaj bi bilo
               treba nekaj seveda spremeniti oziroma prav je, da tisti, ki to veste, poveste ali so
               ti kadri isti ali delate kaj na tem ali ste zadovoljni s tem, ker nek denar se bo
               vendarle moral ustvarjati. Ugotavljamo, danes, da bo treba zagotoviti tudi neka
               sredstva za reševanje zahtevkov, ki so stvar denacionalizacije, da niso mala in
               seveda, če ne bo šlo iz tega denarja, bo pač morala država zagotoviti. Mi pa vemo, da
               država mora iz teh državnih gozdov tudi nekaj dobiti. Od tega smo pravzaprav šli v
               spremembo zakona in ustanovitvijo tega državnega podjetja. Mene tudi to zelo moti, ko
               se nekako izogibamo v tem državnem podjetju razvoj gozdno lesnih verig in zato nekako
               sem mnenja, da se čim prem, tako je bilo vsaj tudi zastavljeno na začetku, ustanovijo
               lesni centri v Sloveniji, ne glede na to, govori se o štirih. Zakaj? Zaradi tega, ker
               v teh centrih se bodo nastavili neki členi gozdno lesne verige, tam se bo les /
               nerazumljivo/, predvsem iz tega stališča, ko govorimo o podlubnikih. Sedaj se les
               razvaža po celi državi, celo potem takšen gre v tujino, sem presenečen, da pravzaprav
               še iz tujino niso nekako oglasili, da okužen les vozijo v tujino, da jih to ne moti,
               čeprav jaz mislim, da bi jih moralo. Se pravi, ta les bi se v teh centrih sortiral,
               obdelal na nek način in tukaj bi lažje potem prišli ti manjši kupci, kot sem rekel,
               mali žagarji in s tem bi se preprečilo, da bi se les izvažal direktno v tujino. Sami
               veste, da so trgovci bili prej, ki so trgovali z lesom, trgovci so se pojavili sedaj,
               ali eni in isti in imajo zopet cilj prodajo lesa. Predvsem prodajo lesa tistega
               najboljšega. Tisti les ni težko prodati. Prodati je pa težko les slabše <stage type="mag"/> <stage>(nadaljevanje)</stage> kvalitete in o tem moramo
               razmišljati, da ga bomo pridelali doma, ker drugače ne bomo prišli do novih delovnih
               mest. Mislim pa, da je cilj tega, da pridemo vsi tukaj, da pridemo do novih delovnih
               mest. In to je ključno. In jaz mislim, da se moramo pogovarjati v tej smeri, da v tem
               državnem podjetju ne bomo, kot je rekel tudi Lah, ko bomo začeli ugotavljati kaj se
               delalo, koliko se je naredilo in koliko se je ustvarilo, da ne bomo potem ugotovili
               čez kakšno leto, da pa so rezultati v tem podjetju slabši, kot so ga prej nekako
               zagotovili upravljavci koncesij.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-51-2016-12-21.sp14">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Naslednji ima besedo prof. dr. Pohleven.</p>
            </sp>
            <sp xml:id="SDT7-OZKGIP-nujna-51-2016-12-21.sp15">

               <speaker>DR. FRANC POHLEVEN:</speaker>

               <p>Hvala lepa. Lep pozdrav gospodu ministru, državnim sekretarjem in tudi vam poslancem
               Državnega zbora, tudi gostom. Hvala za povabilo.</p>
               <p>Nekako se bom kar navezal na predhodnika, nekaj podobnih misli bi vam rad povedal,
               žal pa moram potem prej zapustiti sejo odbora.</p>
               <p>Tole moram reči, da sem ves čas podpiral ustanovitev podjetja Slovenski gozdovi, zato
               pozdravljam in podpiram sedanjo aktivnost podjetja. Zakaj? Mnenja sem, da država kot
               lastnik naj sama gospodari s svojimi gozdovi, in zdaj naprej, če so gozdovi državni,
               je državni tudi les. In to je treba tako urediti, da bo. Podjetje naj z lesom
               prioritetno oskrbuje domačo lesarsko ali lesno panogo, ne glede na višino
               ustvarjenega dobička, ampak glede na dolgoročno korist države, mora pa pozitivno
               poslovati. Tukaj danes samo o višini dobička razpravljamo, kajti naloga podjetja ni
               le da dobro gospodari, ampak da poskrbi za blaginjo naroda, torej dobrobit države.
               Največja škoda, ki se je v zadnjih 25 letih dogajala v Sloveniji je izvoz hlodovine v
               tujino, pa četudi je po nekoliko višji ceni je to škoda, nacionalna škoda za državo.
               Kajti, za slovensko lesno industrijo je v tem trenutku zelo pomembna stabilna oskrba
               lesnopredelovalnih obratov, to predstavlja problem pri načrtovanju proizvodnje. Če ni
               ta predvidena, vira, surovine je tudi težko načrtovati dolgoročno proizvodnjo. Zato
               lahko to podjetje pomembno prispeva k ponovnemu vzniku lesne industrije in v smislu
               vzpostavitve gozdno lesne verige. In ta se mora končati v Sloveniji, ker doma
               pridelana hlodovina obogati Slovenijo 10 do 100-krat bolj, kot pa izvoz zelene
               surovine, kar se je dogajalo zadnjih več kot 20 let. Torej, bom zelo kratek. Torej,
               dobiček je v končnih izdelkih, in to doma, zato ne ocenjujem podjetja po višini
               dobička, ampak širše, glede na obogatitev Slovenije oziroma po nacionalnem
               interesu.</p>
               <p>Zato me zanima, in me prav zanima kako je potekal tok hlodovine v zadnjih mesecih
               zdaj, ko je novoustanovljeno podjetje. Zanima me prodaja hlodovine, tudi
               asortimentov, po asortimentih doma. Kako je šla prodaja hlodovine v tujino, ali je
               bila res cena višja v tujini, to bi za na koncu povedal.</p>
               <p>In bi vam zaželel prijetne praznike in uspešno leto, podjetju pa svetlo
               prihodnost.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-51-2016-12-21.sp16">

               <speaker>PREDSEDNIK TOMAŽ LISEC:</speaker>

               <p>Hvala tudi vam, dr. Pohleven.</p>
               <p>Za enkrat se je k besedi javil poslanec Veber, potem pa bi verjetno direktorica
               Sklada in minister želela še spregovoriti.<stage type="mag"/> <stage>(nadaljevanje)</stage> Gospod Janko, imaš besedo.</p>
            </sp>
            <sp xml:id="SDT7-OZKGIP-nujna-51-2016-12-21.sp17">

               <speaker>JANKO VEBER (PS SD):</speaker>

               <p>Hvala še enkrat za besedo in bi mogoče še v tem drugem delu nadaljeval glede
               zemljiške politike še v odnosu tudi do zemljišč, ki so bila tudi s spremembo Zakona o
               skladu kmetijskih zemljišč, kot nezazidana stavbna zemljišča vrnjena občinam, kot
               zemljišča, ki so seveda namenjena potem za razvoj, bodisi za gradnjo stanovanj, šol,
               vrtcev in tudi za industrijske cone in tudi spregleda zemljišč, ki jih je sklad
               vrnil, recimo v postopkih denacionalizacije, izhaja, da je 53 tisoč 494 tisoč
               hektarjev vrnil kmetijskih zemljišč. Od tega 4500 hektarjev pozidanih, 3800 hektarjev
               vodnih<stage>(?)</stage> in 13 tisoč 332 neplodnih zemljišč. To so zagotovo tiste površine, ki bi
               danes verjetno sklad z lahko namenjal, tudi če se pojavi potreba po tem, da
               odreagiramo v zelo kratkem času in namenimo določena zemljišča za to, da se
               organizira ena gospodarska cona in seveda bi sklad, v kolikor ne bi bilo teh
               postopkov vračila v naravi lahko z lahkoto namenil tudi takšna neplodna zemljišča v
               te namene. Torej, tudi v tem smislu je bil sklad zaradi denacionalizacije precej
               omejen, in seveda tudi zaradi tega, ker je kar velik del zemljišč prešlo na občine,
               ampak danes ko se pogovarjamo o vseh teh zadevah, lahko povem, da sem tudi pred
               kratkim dal eno uradno pobudo, sicer na Vlado, da naredi pregled celotnih
               nepremičnin, ki jih ima Republika Slovenija v svojem upravljanju. Seveda ta pobuda je
               bila dana iz naslova ustanovitve demografskega sklada, kajti to lahko pomeni tudi
               enega od dolgoročnih virov za vzpostavitev vzdržnejšega pokojninskega sistema.</p>
               <p>Zavedam se, da je to realizacija te pobude obsežen proces, mislim pa, da bi lahko,
               zaradi aktualnosti in potreb po razvoju v Republiki Sloveniji bilo zelo smiselno, da
               tudi v okviru izboljšanja pogleda na izvajanje kmetijske zemljiške politike, odbor za
               kmetijstvo, gozdarstvo in prehrano vendarle pozval tudi vlado, da čim prej naredi
               popis prostih kapacitet v obstoječih poslovnih gospodarskih conah in da se pripravi
               tudi znotraj Vlade medresorsko usklajen nabor možnih novih lokacij za poslovno
               gospodarske cone, seveda na način, da se ne posega na najboljša kmetijska zemljišča
               in druga varovana območja.</p>
               <p>V okviru tega sem, predsednik, pripravil tudi en delovni sklep, če lahko tako rečem,
               predlog sklepa odbora, za katerega predlagam, da ga tudi vsi ostali poskušate
               proučiti in videti ali ne bi tudi današnjo razpravo vendarle uporabili za to, da
               naredimo en korak naprej k izboljšanju zemljiške politike v celoti v Sloveniji in da
               se prioritetno obdela pregled prav tistih zemljišč, ki so namenjena za potrebe
               razvoja gospodarstva in s tem tudi zagotavljanja večjega števila delovnih mest, kar
               nam je ves čas zagotovo vsem pred očmi, ko se pogovarjamo o tem, kako pravzaprav
               odreagirati na to, da dosežemo v Sloveniji čim večjo gospodarsko rast in zmanjšamo,
               bi rekel, brezposelnost na tisto stopnjo, ki je veljala pred nastankom svetovnem
               gospodarske in finančne krize. In nenazadnje, ravno ta finančna kriza je v veliki
               meri pripeljala do tega, da je veliko podjetij moralo zapreti svoje prostore ali pa
               omejiti svoje poslovanje in zagotovo obstaja kar nekaj takšnih, bodisi <stage type="mag"/><stage>(nadaljevanje)</stage> con ali pa tudi objektov,
               ki bi jih bilo možno preurediti ali spremeniti njihovo namembnost v čim krajšem
               možnem času, seveda bi pa za to morali imeti tudi temu primeren pregled. Zato,
               predsednik, predlagam, da v postopku sprejemanja sklepov poskušate upoštevati tudi
               moj predlog, da se ta predlog sklepa kot odborov vendar da tudi na glasovanje, pred
               tem pa želim, da se tudi ostali poskušajo seznaniti s tem istim predlogom in se potem
               tudi v nadaljevanju opredeliti. Če ga še nimate, predlagam kolegici, da vam ga
               izroči. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp18">

               <speaker>PREDSEDNIK TOMAŽ LISEC:</speaker>

               <p>Prav, bomo sklep razdelili.</p>
               <p>Za besedo je prosil minister, potem pa direktorica sklada. Minister, izvolite.</p>
            </sp>
            <sp xml:id="SDT7-OZKGIP-nujna-51-2016-12-21.sp19">

               <speaker>MAG. DEJAN ŽIDAN:</speaker>

               <p>Hvala, gospod predsednik.</p>
               <p>Bilo je dosti vprašanj postavljenih tako od vas kot tudi od poslank in poslancev. Ker
               je zelo dosti operativnih vprašanj, predlagam, da na operativna odgovorita gospa
               generalna direktorica sklada in direktor Slovenskih državnih gozdov, pa mogoče še kdo
               drug. Jaz bi pa mogoče na neka splošna, da jih razumemo.</p>
               <p>Prvič, v Sloveniji generalno primanjkuje kmetijskih zemljišč. Če ste natančno
               poslušali direktorja Kmetijsko-gozdarske zbornice, kaj pa on govori – večina kmetij,
               da bodo lažje živele, se morajo razširiti. Kmetijskih zemljišč je pa toliko, kolikor
               jih je. In poglejte, kakšna matematika je, večina kmetij, da bodo lažje živele, se
               morajo razširiti, kmetijskih zemljišč pa je, kolikor je. Matematika se ne izide. Mi
               tudi nimamo tovrstnega tipa kmetijske politike, in sem vesel, da ne, ki bi
               povzročala, da bi mali hitro odhajali iz kmetijske proizvodnje, da bi se veliki lahko
               širili. Mi nimamo tovrstne kmetijske politike. Mi imamo kmetijsko politiko, ki je
               kmetijska politika, ki je primerna za majhne, srednje in velike. In zato se je proces
               v bistvu – mi imamo trenutno 6,8 hektarja na kmetijsko gospodarstvo, torej na kmetijo
               – zaustavil. Zato ker tudi zelo dosti malih kmetij kmetuje, ob tem, da je neke vrste
               kmetijstvo dopolnilna dejavnost, ljudje živijo od tega, da hodijo v službo, ampak še
               vedno tudi kmetujejo. Pa tudi to je koristno, tudi ti ljudje prispevajo v prehransko
               bilanco Slovenije. Vendar proces se je pa do neke mere zaustavil. To je tovrstna
               kmetijska politika in mi imamo kmetijsko politiko na hektar. In pogosto se tudi na
               tem odboru pogovarjamo, kako pomagati malim kmetijam. Ampak to vse pomeni, da se je
               proces v bistvu zaokroževanja do neke mere zaustavil. To je prvo dejstvo.</p>
               <p>Drugo dejstvo. Občasno je omenjeno zaraščanje. Saj ni zaraščanja na dobrih kmetijskih
               zemljiščih, vi ne boste našli zaraščanja na kmetijskih zemljiščih, ki spominjajo na
               obrtno cono v Hočah. Ni zaraščanja na tovrstnih kmetijskih zemljiščih. Zarašča se
               tam, kjer je zelo težko kmetovati, kot so, recimo, Haloze ali marsikateri podoben
               predel v Sloveniji. Ampak težava pa je, da nobeden tam noče graditi obrtnih con. Vsi
               hočejo graditi na kmetijskih zemljiščih, ki jih je pa dejansko dosti premalo. Zdaj se
               opazujejo državna kmetijska zemljišča. Zemljišč, po katerih je največja želja, to so
               zemljišča, ki so v bistvu polja, je od približno 170 tisoč hektarjev v državni lasti
               približno 24 tisoč. Približno slaba polovica tega je v najemu pri družinskih
               kmetijah, dobra polovica, od tega je pri kmetijskih gospodarstvih, ki imajo neko
               pravno obliko, ob tem pa, da ne pozabimo, dandanes nekatere družinske kmetije so tudi
               bistveno večje kot kakšna druga pravna oblika. In vseh izzivov kmetijske politike ne
               bomo rešili s tem, ko gledamo ta kmetijska zemljišča, ker kmetijskih zemljišč bo še
               vedno primanjkovalo. To ni težava samo v Sloveniji. Če pogledate sosednje države, pa
               poglejmo trende v tem trenutku tudi že na Madžarskem, zlasti pa v državah, ki so nam
               bolj zgled. Če pogledamo Avstrijo, Nemčijo in podobne, tako zelo primanjkuje
               kmetijskih zemljišč, da je nabavna cena kmetijskih zemljišč ali pa najemna cena
               kmetijskih zemljišč v vseh teh državah, vključno s Slovenijo, izven ekonomske logike
               kmetovanja. Če na Gorenjskem, recimo, v tem trenutku se prodajajo kmetijska
               zemljišča, ko tudi kdo prodaja po 20, celo kakšen primer po še več, 10 tisoč evrov na
               hektar, <stage type="mag"/> <stage>(nadaljevanje)</stage> kar ekonomska
               logika ne prenese, saj je v sosednji državi krat tri, tudi 60 tisoč evrov na hektar.
               In to je težava v bistvu, ki je povsod prisotna zato, ker primanjkuje kmetijskih
               zemljišč.</p>
               <p>Zelo podpiram predlog poslanca gospoda Janka Vebra. Moram povedati, da podoben
               predlog sem sam podal tudi predsedniku Vlade kakor tudi nekaterim ministrom. Ustno so
               mi zagotovili, da bo upoštevan in to je predlog da je tudi mene kot kmetijskega
               ministra pa tudi vam kot poslankam in poslancem, ki ste zainteresirani, ki se borite
               za kmetijsko proizvodnjo ves čas transparentno jasno, kje so obrtne cone, koliko je
               prostora v obrtno poslovnih conah in, če je potrebno, da se na zalogo pripravijo še
               nekatere večje, zato, da ko se bo kakršen koli podoben primer, da bo kakšen
               investitor velik hotel priti v Slovenijo da ne bomo v podobnem nemogočem stanju kakor
               smo sedaj pri konkretnem stanju v Hočah. To se da narediti in to je potrebno narediti
               in to je potrebno narediti vnaprej. Zato, ker gospodarska klima v tem trenutku v
               Sloveniji je izjemno dobra, res je dobra. Sam sem se pogovarjal pred nedolgo dnevi
               nazaj z vodstvom Gospodarske zbornice Slovenije, govorijo, da tako dobre klime, kot
               sedaj ni bila v zadnjih 25 letih. To je dobro, dobra gospodarska klima pomeni več
               investicij. To je dobro, to so nova delovna mesta. Ampak, od naše umnosti je pa
               odvisno ali bomo investicije dovoli tam, kjer so na razpolago zemljišča, ki niso
               prvovrstna kmetijska zemljišča. In to se da. Ampak prvi korak mora biti dejansko
               popis, tako da je transparenten in da je vsem nam pojasnjen. </p>
               <p>Tudi zato, nenazadnje, ker te obrtne cone, kjer so pogosto samo kondelabri pa
               pločniki so bile zgrajene tudi z evropskim denarjem. To so bile zgrajene z evropskim
               denarjem. Nobene pravice ni da samevajo. Jaz se zavedam, da imamo v državi težavo,
               ker nimamo regije, zato, ker velike obrtne cone so prevelike za majhne občine. Vendar
               kljub vsemu to ne pomeni, da nimamo dolžnosti, da jih nekaj pripravimo in obstoječe
               popišemo.</p>
               <p>Kar se tiče gozdno lesne verige samo toliko; te dni se dosti pogovarjam z direktorji
               lesnih gospodarskih družb. Jaz sem zelo vesel, ko mi govorijo kako velika naročila
               imajo marsikdo mi govori naslednje, da v tem trenutku že morajo za naslednja leta
               odklanjati naročila, zato, ker trenutne njihove kapacitete ne zmorejo in da se vsi po
               vrsti pripravljajo na nove investicije. To je dober znak, tega znaka ni bilo kar
               nekaj let v Sloveniji.</p>
               <p>Je pa dejstvo, da tudi na moj elektronski naslov dnevno prihajajo podobne pobude, kot
               ste vi poslanec povedali. So pa takšne, imamo sedaj državno podjetje, je bilo
               povedano,da bo zagotavljalo les, hočem les. Na moj naslov prihaja, kakor da minister
               prodaja, kakor da vi kot poslanec prodajate državni les. Jaz vedno povem politika ne
               vodi podjetje. Nobenega vpliva razen kar je sprejemanje strategije kot skupščine in
               podobno ne želim imeti na podjetje. Jaz predvidevam, da smo izbrali dobre nadzornike,
               predvidevam, da ti dobri nadzorniki nadzirajo poslovodstvo in ko bo stalno
               poslovodstvo, da ga bodo pravilno izbrali, zato ker odgovarjajo z osebnim
               premoženjem.</p>
               <p>In nemogoče bo potrebe slovenske industrije zadostiti z 20 % državnega gozda. Jaz
               vem, tudi meni iz Koroške pišejo nekateri pa ne samo iz Koroške tudi iz Maribora pa
               od marsikje drugod, hočem državni les. Ja, ne bo šlo! Tovrstne obljube dajati je
               nerazumno, državnega gozda je samo 20 %. Računati, da bo 100 % slovenske industrije
               temeljilo na 20 % državnega gozda ne gre. Ne dajati ljudem lažno upanje, tam kjer ga
               ni. Mi bomo vse naredili, da bo večina državnega lesa pod tržnimi pogoji, končala v
               slovenski lesni industriji. Mi v tem trenutku pripravljamo tudi spremembo splošne
               zakonodaje o gozdarstvu, da bo še lažje motivirati zasebne lastnike, da jim bo lažje.
               Pogovori potekajo s kmetijsko gozdarsko zbornico pa še s kom, da bomo uvedli <stage type="mag"/> <stage>(Nadaljevanje)</stage> inovativne rešitve, da bodo
               tudi zasebni lastniki lažje vstopili v gospodarjenje, da ne bo tako kot je sedaj, 30%
               zasebnega gozda služilo naravnim funkcijam, ne pa gospodarskim. Ta zakon bo drugo
               leto pred vami, da to naredimo.</p>
               <p>Ko pa je vprašanje, kako daleč naj gre gozdno-lesna veriga, mi moramo vse narediti
               kar je naloga te gospodarske družbe, ustvariti pogoje, po možnosti podobno kakor
               ustvarjajo podobne gospodarske družbe, ki so dosti podobne, v Avstriji, v nemških
               državah, na Finskem. Si pa ne predstavljam, da se bo sililo na politični način to
               gospodarsko družbo, da kupuje firme iz stečaja, ampak res nikjer v dobrih praksah v
               Avstriji, v Nemčiji, na Finskem ni tovrstnih primerov. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp20">

               <speaker>PREDSEDNIK TOMAŽ LISEC:</speaker>

               <p>Hvala. Za besedo je zaprosila direktorica sklada. Gospa Šinko, imate besedo.</p>
            </sp>
            <sp xml:id="SDT7-OZKGIP-nujna-51-2016-12-21.sp21">

               <speaker>IRENA ŠINKO:</speaker>

               <p>Spoštovani gospod predsednik, spoštovani prisotni. Lepo pozdravljeni vsi skupaj.
               Glede na to, da je bilo postavljeno kar nekaj vprašanj bi jaz odgovarjala hkrati na
               vprašanja in potem povedala tudi ostale stvari poleg.</p>
               <p>Prvo bi se dotaknila koleracije družba slovenskih državni gozdovi in sklad. Na
               podlagi zakona o gospodarjenju z gozdovi v državni lasti oziroma v lasti Republike
               Slovenije je imel sklad štiri naloge.</p>
               <p>Prva naloga je bila priprava programa prenosa delavcev. Pri tem programu prenosa
               delavcev je sklad izhajal iz obstoječe analize, torej iz obstoječega dejanskega
               stanja iz upoštevajoč nalog in pa aktivnosti, ki so bile prenesene na družbo
               Slovenski državni gozdovi ter iz dejavnosti in pa nalog, ki je ostalo skladu. Iz tega
               naslova je bil pripravljen program prenosa delavcev v zakonsko določenem roku in ki
               je bil 1. julija v celoti izveden. Na ta način je iz sklada prešlo na družbo
               Slovenski državni gozdovi 38 delavcev, in sicer to so vsi gozdarji ter iz podpornih
               služb, torej iz pravnih služb, torej s pravnega področja, geodezije, splošnega
               sektorja je bilo to preneseno. In ta naloga je v celoti realizirana.</p>
               <p>Druga naloga, ki jo je imel sklad je na podlagi 40. člena navedenega zakona, in sicer
               delitvena bilanca. Sklad je pripravil delitveno bilanco, na podlagi katere so se iz
               poslovnih knjig sklada izločilo torej vsa gozdna zemljišča, vsi gozdovi po dejanski
               rabi, potem vsa oprema, vse investicije, torej vse gozdne ceste, vsi mostovi, torej
               vse računalniške aplikacije, ki so pomembne oziroma potrebne za gospodarjenje z
               državnimi gozdovi. To delitveno bilanco je v mesecu juniju 2016 potrdila Vlada
               Republike Slovenije in s 30. 6. so se vsa ta sredstva prenesla iz poslovnih knjig
               sklada v poslovne knjige resornega ministrstva. In mislim, da je tudi družba
               Slovenski državni gozdovi vsa ta sredstva že uporabila in z njimi gospodari.</p>
               <p>Potem tretja zadeva oziroma dve zavedi, ki ju bom rekla skupaj, sta pa analitični
               podatki in pa evidence. V zakonsko določenem roku je sklad pripravil tudi vse
               analitične podatke za resorno ministrstvo, potem vse evidence, ki so bile potrebne po
               zaključku koncesij in pa tudi vse pogodbe obstoječih koncesij ter predal družbi
               Slovenski državni gozdovi. Iz tega so torej vse obveznosti, ki jih je imel sklad iz
               zakona o gospodarjenju z gozdovi v državni lasti izpolnjene, tako da ne vem kaj bi
               bilo še tisto, da bi se mogla družba in sklad še dogovoriti, ker vse obveznosti, ki
               jih je zakon nalagal so bile izpolnjene. Povedala bi rada tudi, da je 100.000 parcel
               takih, kjer je mešana dejanska raba. Pomeni, daje gozd in pa kmetijsko zemljišče in
               na teh parcelah gospodarita sklad in družba Slovenski državni gozdovi skupaj. Torej,
               soupravljata te parcele. In v tem predelu sodelujeta zelo dobro oba, kajti skupaj
               moramo obravnavati promet, prodajo teh zemljišč, skupaj moramo obravnavati postopke
               razdružitve, menjave zemljišč in vse, kar je v zvezi s prometom, izdajanjem stavbnih
               pravic in služnosti. Poleg tega tudi sodelujemo na področju denacionalizacije, kjer
               pač družba Slovenski državni gozdovi skladu vrača <stage type="mag"/> <stage>(Nadaljevanje)</stage> zemljišča, ki so predmet denacionalizacijskih
               postopkov in kjer je sklad po Zakonu o gospodarjenju z gozdovi v državni lasti še
               vedno zavezanec. Torej mislim, da ni nobenih težav na tem področju in tukaj stvari
               nemoteno tečejo.</p>
               <p>Druga zadeva je denacionalizacija. Pri denacionalizaciji je potrebno prvo povedati,
               da sklad ni organ, ki bi vodil postopke denacionalizacije, ampak je samo tisti, ki je
               zavezanec za vračilo v naravi oziroma za nadomestna zemljišča. Torej ni od sklada
               odvisno kdaj se bodo postopki zaključili in kako dolgo trajajo ti postopki, je pa
               potem skladu naloženo breme, da za vse to trajanje postopkov mora plačati odškodnino
               za nezmožnost uporabe zemljišč vrnjenih v postopke denacionalizacije. In v samem
               postopku, ko se ugotavlja, ko se sploh ugotavlja ali je upravičenec nekdo, torej v
               postopku ugotavljanja državljanstva sklad sploh ne sodeluje, šele ko so vsa predhodna
               vprašanja rešena, sklad vstopi v postopek in potem v postopku zastopa interese
               Republike Slovenije. Sklad, kot sem že povedala, je zavezanec za vračilo kmetijskih
               zemljišč, kmetij in pa gozdov v naravi, potem je zavezanec za isto območje, isto
               področje, torej za kmetijska zemljišča, kmetije iz gozdove po zakonu o izvrševanju
               kazenskih sankcij, zavezanec za nadomestna zemljišča in pa zavezanec za plačilo
               odškodnin za nezmožnost uporabe zemljišč vrnjenih v postopkih denacionalizacije. Če
               gremo nekako po vrsti, lahko povemo, da je bilo do 30. novembra 2016 vrnjeno 161
               tisoč 372 hektarjev zemljišč skupaj, od tega 53 tisoč 494 hektarjev kmetijskih
               zemljišč, to je skoraj toliko kot jih ima sklad v upravljanju. Potem 94 tisoč 437
               hektarjev gozdov in pa 13 tisoč 441 hektarjev ostalih zemljišč. To so torej neplodna
               zemljišča, pozidana, vodna zemljišča in podobno. Torej to je realizacija. Potem, iz
               naslova nezmožnosti plačevanja odškodnin zaradi nezmožnosti uporabe zemljišč vrnjenih
               v postopkih denacionalizacije, je sklad o sredine meseca decembra izplačal 18
               milijonov 180 tisoč 129 evrov. Torej dobrih 18,2 milijona je bilo že odškodnin s
               strani sklada izplačani. Trenutno sklad v postopkih denacionalizacije sodeluje pri 37
               zadevah. Pravim trenutno, ker se ta zadeva lahko spreminja, ni torej to še točno,
               ampak lahko pride do dodatno do nadomestnih zemljišč lahko pride nov postopek glede
               na odločitve in potem je to trenutna številka. In sicer od teh 37 zadev je 10
               postopkov redne denacionalizacije, 16 je zadev kjer je sklad zavezanec po zakonu o
               ponovni vzpostavitvi agrarnih skupnosti in pa vračilu njihovega premoženja in pravic,
               9 zadev je nadomestnih zemljišč in pa 2 zadevi sta po 5. členu Zakona o
               denacionalizaciji, ki postopke vodijo sodišča ter v šestih zadevah po Zakonu o
               izvrševanju kazenskih sankcij.</p>
               <p>Torej kar se tiče dodeljevanja nadomestnih zemljišč, bi mogoče povedala, da je tukaj
               postopek lahko nekoliko dolgotrajnejši in sicer iz razloga, da je potrebno v tem
               postopku, ko se neko nadomestno zemljišče dodeli, preveriti vse morebitne ovire.
               Torej pomeni potrebno je pridobiti historično zemljiškoknjižne izpisne, potrebno je
               preveriti vse postopke na sodiščih in pristojnih upravnih enotah ali so sploh ta
               zemljišča mogoče v drugih postopkih denacionalizacije, potem je potrebno pridobiti
               potrdila o namenski rabi lokalnih skupnosti in pa ugotoviti ali ne gre mogoče za
               naravne vrednote in pa kulturno dediščino, ki ne sme biti predmet pravnega prometa.
               Torej in v teh devetih postopkih ima sklad trenutno za dodeliti torej v vrednosti 877
               tisoč 227 nemških mark še nadomestnih zemljišč. Torej pri nadomestnih zemljiščih se
               na podlagi veljavnega odloka določajo vrednosti v nemških markah ne v evrih.</p>
               <p>Mogoče potem še nekaj o postopkih glede odškodnine. Torej v tem trenutku ima sklad
               odprtih še 24 zahtevkov <stage type="mag"/><stage>(nadaljevanje)</stage> iz naslova nezmožnosti uporabe kmetijskih zemljišč in
               gozdov, vrnjenih v postopkih denacionalizacije, v skupni vrednosti 33,2 milijona
               evrov. Torej, iz tega so 4 izvensodni zahtevki in pa 20 sodnih zahtevkov. V zvezi s
               tem je bilo potem postavljeno še vprašanje, na osnovi česa se določajo zakonske
               zamudne obresti. Torej, v sodnih postopkih sodišča dosojajo zakonske zamudne obresti
               na podlagi Zakona o predpisani obrestni meri zamudnih obresti iz leta 2003 in vsako
               leto potem minister za finance, dvakrat na leto, to obrestno mero določi, torej v
               začetku leta in potem v drugi polovici leta, torej v mesecu juliju. Obresti se
               določajo, zamudne obresti na podlagi Zakona o predpisani obrestni meri zamudnih
               obresti, ki je iz leta 2003.</p>
               <p>Poslovanje sklada v prvi polovici leta 2016 je še potekalo dejansko po ustaljenem
               redu kot v preteklih letih, kjer so se ustvarjali še prihodki iz naslova koncesijskih
               dajatev, v drugi polovici leta pa sklad pridobiva prihodke iz naslova zakupnin.
               Torej, dejansko so letni prihodki iz naslova zakupnin ca 8,5 milijona, bodo v letu
               2016, ker poslovno leto še ni zaključeno, zato tudi o končnih številkah ne moremo
               govoriti. Ampak pomeni, da glede na to, da bo pač zakupnina v letu 2017 nižja za 10
               %, bodo prihodki v letu 2017 iz naslova zakupnin tudi toliko nižji, ostali prihodki,
               ki jih pa ima še sklad, so pa prihodki iz naslova prodaje nepremičnin in prihodki iz
               naslova podeljenih stavbnih pravic in služnosti, torej storitev sklada. Glede na
               obveznosti sklad dejansko pokriva obveznosti iz svojih tekočih poslovanj, iz naslova
               nezmožnosti, v primeru, da pride v situacijo, da bi sklad prišel v izgubo, pa se
               potem te obveznosti lahko pokrivajo iz presežkov prihodkov iz preteklih let. In nekaj
               teh presežkov še ima sklad, ki jih lahko uporabi, ampak verjetno teh presežkov ne bo
               dovolj za naslednja leta, ker bo verjetno še iz naslova tega več odškodninskih
               zahtevkov, novih, in v tem primeru bo treba tudi potem iz naslova gozdnega sklada
               pridobiti sredstva in iz proračuna Republike Slovenije, če ne bo dovolj. Tako v tem
               smislu so zaenkrat še na voljo sredstva, ki jih lahko sklad iz svojih presežkov
               uporablja, potem pa, če tega več ne bo, ker pričakujemo, glede na to, da se
               denacionalizacijski zahtevki še rešujejo in se bo premoženje še vračalo, bo potem
               verjetno teh postopov še nekaj. Toliko mogoče s področja denacionalizacije.</p>
               <p>Potem je bilo omenjeno ves čas tudi glede odškodnin. Torej, najprej bi povedala, da
               je vsak denacionalizacijski upravičenec imel možnost, da je takrat, ko je vložil
               zahtevek, tudi pri pristojnem organu, ali je bilo to pri sodišču oziroma pri
               pristojni upravni enoti, podal predlog za izdajo sklepa oziroma začasne odredbe, na
               podlagi katere je lahko gospodaril z zemljišči. Torej, to je bilo upravičenje na
               strani upravičencev, ne zavezanca ali pa organa, ampak upravičenj na strani
               upravičenca. In v primerih, ko so upravičenci te zahtevke podali, je bil tudi v tem
               primeru izdan sklep, s katerim je bilo dano zemljišče v začasno upravljanje oziroma v
               začasno uporabo in so lahko gospodarili ves čas s tem zemljiščem, ne glede na to, če
               se je potem postopek denacionalizacije zaključil kasneje.</p>
               <p>Koncesijska dajatev je ves čas problem oziroma višina koncesijske dajatve. Jaz bi
               samo rekla, da vse od ustanovitve sklada je bila ta koncesijska dajatev določena v
               skladu s predpisi. In če vzamem samo za primer, je bila višina koncesijske dajatve v
               letu 2010 v višini 7,56 evra. V letu 2013, torej pred žledolomom, se <stage type="mag"/> <stage>(nadaljevanje)</stage> je koncesijska dajatev
               približno za enkrat povečala na 13,59 evrov potem pa kasneje, spet na podlagi tega.
               Ampak koncesijska dajatev se je vedno obračunavala na podlagi predpisov, ki so v tem
               postopku veljali.</p>
               <p>Potem, količina posekanega lesa je morala biti enaka z odločbami, ki so bile izdane.
               Torej javna inštitucija izda odločbo na podlagi katere se lahko poseg vrši in v vseh
               ostalih primerih, če tega ni, če je posekano več kot je bilo je to kraja, ki jo je
               potrebno ustrezno ukrepati in tudi ugotoviti. In v tem primeru so tako uslužbenci
               sklada kot tudi javnega zavoda, ki je te odločbe preverjal, količine posekanih
               preverili in v primeru, da je bilo ugotovljeno kar koli kar ni bilo označeno, da bi
               bilo posekano potem se je dejansko to tretiralo kot kraja.</p>
               <p>Izpostavljeno je bilo mogoče tudi promet z nepremičninami. Sklad je imel v letih,
               mislim da 2003–2006 revizijo Računskega sodišča kjer se je ugotovilo, da dejansko
               zemljišča, ki se prodajajo v stometrskih pasovih oziroma blizu stavbnih zemljišč so
               se s strani sklada prodajala po zelo nizki ceni in so potem ti kupci teh zemljišč
               dejansko zemljišča lahko prodali po višji ceni, ker se je spremenila namenska raba
               zemljišča. Iz tega naslova je bilo potem zahtevano, da sklad ta promet s kmetijskimi
               zemljišči uredi in sicer na način, da tukaj ne bo prihajalo do kakršnih koli
               oškodovanj državnega premoženja.</p>
               <p>V tem primeru je sklad v letu 2006 in potem ves čas kasneje sprejel pravilnik o
               prometu z nepremičninami kjer je dejansko določeno na način, da zemljišča v
               stometrskem pasu stavbnih zemljišč oziroma za zemljišča v območju, kjer so objekti se
               prodajajo po polovični do polni ceni stavbnega zemljišča. In k temu pravilniku je
               dala, torej to ni samo pravilnik slada oziroma sveta sklada ampak k temu pravilniku
               je dala soglasje tudi Vlada v januarju 2013, torej, tudi Vlada se je s tem
               pravilnikom seznanila in v januarju 2013 tudi Vlada k temu pravilniku dala
               soglasje.</p>
               <p>Sama menim, da premoženje, ki je dano skladu v upravljanje je premoženje, ki ga je
               sklad dobil od Republike Slovenije in da mora s tem premoženjem gospodariti na način,
               da ga oplemeniti in da iz tega premoženja pridobi čim več in lahko vloži potem v to
               premoženje in s tem premoženjem gospodari.</p>
               <p>Torej, nekje cene zemljišč, ki se določajo so cene tržne in pa za prodajo, so torej
               tržne primerljive cene in nikjer se ne prodaja po ceni, po GURS ocenah ampak po
               tržnih primerljivih cenah, ki se na določenem področju dosegajo. V primeru, da pa gre
               za zemljišča, ki so v stometrskem pasu stavbnih zemljišč pa govorimo torej o
               polovični do polni ceni stavbnih zemljišč, tako kot pravilnik določa.</p>
               <p>Zemljišča, ki so namenjena oziroma, ki jih potrebujejo za svoje investicije občine se
               prodajajo ravno tako po tržnih cenah vsa zemljišča, ki jih pa sklad prodaja pa morajo
               biti tudi ocenjena. V nobenem primeru torej ni zemljišče, ki ga sklad ne bi prodajal,
               ne bi bilo ocenjeno oziroma bi se prodajalo brez ocene.</p>
               <p>Kar se tiče samih zakupnin ves čas govorimo, da so zakupnine sklada visoke, previsoke
               in da se dogajajo nenormalne cene. S tem se ne morem strinjati, vseh pet let, kar sem
               jaz na skladu se povpraševanje po državnih kmetijskih zemljiščih povečuje. Torej, če
               bi bile cene <stage type="mag"/> <stage>(nadaljevanje)</stage>
               previsoke, bi verjetno se zmanjševalo povpraševanje, ampak ves čas se povpraševanje
               po državnih kmetijskih zemljiščih povečuje. V letu 2016 je bilo dano v ponudbo po
               zakonu o kmetijskih zemljiščih 1420 hektarjev zemljišč, in od tega je bilo samo na 10
               %, torej na 143 hektarjih je bila izvedena licitacija, vse ostalo pa so se zemljišča
               dala v zakup po cenah, torej po cenah kot je veljavni cenik Sklada. Tržne cene v
               Sloveniji, ki, lahko rečemo, da jih uradno ni zakupnin, zato, ker ne vem če je katera
               zakupna pogodba prijavljena pri pristojnem davčnem organu, ampak glede neuradnih
               informacij, pa so primerljive cene zakupnin v 250 do 300 evrov na hektar. To so tudi
               podatki, ki jih dobimo iz izvedeniških mnenj, ki jih pripravijo tudi izvedenci, ki so
               uslužbenci Kmetijsko-gozdarske zbornice oziroma Kmetijsko gozdarskega zavoda, in
               torej verjetno lahko verjamemo, da so potem to primerljive in tržne cene s katerimi
               razpolagajo. Povprečna cena skladovih zemljišč v zakupu je bila v letu 2016 147 evrov
               oziroma za njive lahko povemo, da je to nekje med 150 do 200 evrov, za travnike
               nekoliko manj, za vrtove pa nekoliko več.</p>
               <p>Jaz upam, da sem odgovorila na vsa vprašanja. Če sem karkoli pozabila, bom potem
               dodatno. Za enkrat pa hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp22">

               <speaker>PREDSEDNIK TOMAŽ LISEC:</speaker>

               <p>Najlepša hvala tudi vam, mislim, da zelo korektno in izčrpno poročilo.</p>
               <p>K besedi pa sta se javila najprej kolega Žnidar, potem pa še kolega Lah.</p>
               <p>Kolega Ljubo, izvoli.</p>
            </sp>
            <sp xml:id="SDT7-OZKGIP-nujna-51-2016-12-21.sp23">

               <speaker>LJUBO ŽNIDAR (PS SDS):</speaker>

               <p>Hvala lepa. Spoštovani minister, ostali prisotni, vsem prav lep pozdrav.</p>
               <p>Jaz bi rekel, današnja seja in tudi veliko podobnih sej, več ali manj se vrtimo okoli
               iste problematike. To je na nek način bi jaz temu rekel neurejenost kmetijske
               politike. Veliko je očitkov, kot primer posegi, pozidave na najboljša kmetijska
               zemljišča. Pa verjamem, da se to dogaja. Po drugi strani, ko se vprašamo, kaj pa
               lahko ponudimo nekemu investitorju, pa mu nimamo v Sloveniji kaj ponuditi. Dobro,
               teden nazaj smo bili priča prvemu, s posebej zakon sprejetemu enemu prostoru za neko
               investicijo. Sam osebno menim, da je v Sloveniji še veliko neobdelanih, relativno
               dobrih kmetijskih zemljišč. Jaz sem bil v Španiji na enem kmetijskem nasadu, ker sem
               si takrat rekel, sem pa bi morali pripeljati res pogledati primer na kakšnem
               zemljišču se da dobro kmetovati, ker zemlje, kot zemljina dejansko sploh ni bila
               osnova, ampak je bil mleti kamen, je bila osnova. O zemlji ni bilo ne duha ne sluha.
               Pa je bilo seveda absolutno brez namakanja, v takšnem delu ne gre. Če naredim
               primerjavo s tisto neobdelano kmetijsko površino v Sloveniji, lahko potem dam oceno,
               da je v Sloveniji še veliko dobre zemlje. Pa se kar peljimo, ne vem, iz Dražencev,
               tam, Draženci-Gruškovje. Pa bi rekel, tudi tisti del, južni del Haloz, pol tistih
               zemljišč je neobdelanih, pa je tam zelo dobra zemlja. Res pa je, da je gričevnat del,
               ampak tudi to se da dobro obdelati. Skratka, po eni strani nam manjka res tisti del,
               da na nek način zaščitimo najboljšo kmetijsko zemljo, na katero poseg ni dovoljen, in
               da potem v drugem delu, kjer dejansko vemo, da v Sloveniji umestiti kakršenkoli
               infrastrukturni projekt, pa tudi če gre za daljnovod, ga ne moremo prej kot v 10
               letih. To pa je z druge strani tudi nedopustno. Skratka, to so pa posledice nekega
               neurejenega ravnanja z zemljišči v Sloveniji, tako kmetijskimi kot tudi <stage type="mag"/> <stage>(nadaljevanje)</stage> ostalimi. To pa so
               primeri, ki kažejo iz same prakse. Pa da ne govorim še o drugih omejitvah, tudi
               lahkomiselno smo potrdili obseg Nature 2000, največ zaščitenega zemljišča med vsemi
               članicami Evropske unije.</p>
               <p>Pa če grem bolj na konkretno današnjo točko, zdaj imamo poseben zakon o skladu
               kmetijskih zemljišč, sklad ima po tem zakonu tudi obveznosti, to se pravi, predvsem z
               vidika denacionalizacije, tako v naravi, kot tudi finančno, po tem zakonu zdaj z
               ustanovitvijo družbe gozdovi je del prihodkov skladu odvzet, zdaj pa sprašujem, ali
               je treba ta zakon o skladu kmetijskih zemljišč kaj popraviti ali bo sklad, kljub
               zmanjšanju prihodkov sposoben izpolnjevati vse naloge, ki so mu naložene po zakonu o
               skladu kmetijskih zemljišč. To je eno konkretno vprašanje, kjer vemo, da je sklad
               zavezanec za vračilo tako zemljišč, kot tudi samih odškodnin in je teh še kar nekaj.
               Tako, da to imam vprašanje, če bo sklad lahko te obveznosti po zakonu še
               izpolnjeval.</p>
               <p>Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp24">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Zvonko Lah, potem pa je za besedo prosil direktor podjetja, v.d.
               direktor podjetja Slovenski državni gozdovi.</p>
               <p>Kolega Zvone, izvoli.</p>
            </sp>
            <sp xml:id="SDT7-OZKGIP-nujna-51-2016-12-21.sp25">

               <speaker>ZVONKO LAH (NeP):</speaker>

               <p>Hvala.</p>
               <p>Gospod minister, glede gospodarskih pogojev in velikega povpraševanja tujih
               vlagateljev, jaz že nekaj časa govorim, da imamo tukaj veliko priložnost, samo ne
               znamo je očitno izkoristiti, ker imamo še v zakonih ostaline starega sistema, kjer je
               tako, kot je moj predhodnik povedal, največji problem v naših zakonodaji v umeščanju
               objektov v prostor, prostorska zakonodaja, gradbena zakonodaja in ravno tukaj berem o
               državi dveh hitrosti, glede na Magno Steieyr in sosednjo poslovno cono, kjer čakajo
               že pet let, da bo OPN sprejet, tukaj bo pa vse v pol leta do gradbenega dovoljenja.
               Tukaj je največji problem. Glede na to, da bo ta poslovna cona umeščena na najbolj
               kvalitetna kmetijska zemljišča, in da bo treba plačati nadomestilo za spremembo
               namembnosti zemljišča, iz kmetijskega v stavbno, če gre za 80. bonitetni razred je to
               20 evrov po kvadratnem metru. To bo država nazaj dobila, ampak to bo strošek
               investitorja. Zraven je še cena zemljišča, ki naj bi bila blizu 10 evrov, za ceno
               kmetijskega zemljišča dejanske rabe verjetno je tržna cena tam 3 evre drugače, in če
               še prištejemo ceno komunalnega opremljanja, ki kljub temu, da je to ravnina, da je
               spodaj verjetno prod, bo tudi najmanj 10 do 15 evrov po kvadratnem metru, vsa
               potrebna infrastruktura, in ko to seštejemo, kljub temu pridemo do ene cene, ki je
               višje kot je v primerljivih sosednjih državah. In tukaj sprememba namembnosti, sem
               slišal tisto vašo izjavo, da ta denar ko bo prišel v državo, bo država koristno
               porabila v te namene na drugih področjih. V redu, imamo pa 8 % orne zemlje v
               Sloveniji. Zelo malo. Tukaj so se razpisali kako je 7 kilometrov stran državna
               zemlja, gozd, za katero ni nihče vprašal ali je tam možno, brez spremembe
               namembnosti, to se pravi 20 evrov po kvadratnem metru, ker je strošek tujega
               vlagatelja. Ali pa če bo država oprostila. Pozdravljam <stage type="mag"/> <stage>(nadaljevanje)</stage> pa to razmišljanje in pravijo, da tu v roku dveh
               let se bo ta interes tujih vlagateljev verjetno tudi končal in sedaj je priložnost in
               nujno je temu primerno tudi zakonodajo spremeniti. Mi moramo konkurenčne pogoje tujim
               vlagateljem dati. Imamo določene prednosti, pa veliko slabosti, ki gredo predvsem na
               rovaš zakonodaje in hitrosti umeščanja v prostor in vseh… Jaz poznam tuje vlagatelje,
               ki imajo agente pri nas in hodijo spraševati, se zanimajo za poslovne cone in samo
               vprašajo, ali imate okoljevarstveno dovoljenje. Če ni gredo naprej, ker je rok leto
               in pol do dve leti. To je za vsakega vlagatelja predolgo. Samo to, kaj šele do
               gradbenega dovoljenja. Prej ste povedali, da so bile določene komunalne
               infrastrukture zgrajene z evropskimi denarji. Ja, ampak kdo pa prodaja parcele.
               Zasebni lastniki, špekulanti, ki so kupili kmetijska zemljišča preden je bilo
               spremenjeno v stavbno in zahtevajo sedaj 40, 50 ali pa celo več evrov po kvadratnem
               metru, ko je za dejansko rabo, ki so kupile ali pa nekaj več dali je bilo pa 5 evrov
               ali 10 evrov. Končna cena se pa sešteje. In s tem sosednja država Hrvaška, kolikor
               vem, jim je prvi javni interes razvoj gospodarstva. Pri nas pa pri razlastitvi v
               javnem interesu gospodarske infrastrukture oziroma je sploh nimamo. Razlastimo za
               šole, za knjižnice, za ceste, pa ne vem kaj še vse. V Avstriji občina kupi kmetijsko
               zemljišče ali gozdno zemljišče po ceni dejanske rabe, komunalno opremi, po možnosti s
               svojim javnim podjetjem in potem prodaja, pa ponuja določenim vlagateljem tudi zgradi
               še objekt ali pa ugodne kredite, pa vzame nase. Kaj pa pri nas? Pri nas pa ščitimo
               špekulante. Zato ne gre nikamor in so cene previsoke, potem pa še zakonodajo imamo
               tako, da ne moremo nič pripraviti. Sam sem bil iniciator ene cone, ki je v velikosti
               83 hektarjev, pa ima okoljevarstveno dovoljenje. Zgrajena na kraškem območju gozda,
               kjer je izravnava terena bila 20 evrov po kvadratnem metru, izravnava terena. Tam v
               Mariboru bo pa 20 evrov plačilo nadomestila. Meni se zdi, da je pošteno, ampak kje je
               denar za izvedbo te izravnave, kdo bo vnaprej plačal, ker ena taka cona rabi nekaj
               let, da se premakne, ne vem, milijon, par milijonov kubikov, ne gre čez noč. Se
               pravi, treba je vnaprej pripraviti. To, kar ste povedal, da je interes, da se v
               Sloveniji pripravijo cone vnaprej za vlagatelje, to pozdravljam. Za Maribor oziroma
               za Hoče bo država vložila 10 milijonov. 10 milijonov bo dala občini, da bo občina
               kupila zemljišče. Kaj pa drugje? Pri nas smo izkoristili priložnost, ko se je gradila
               avtocesta in je občina pripravila pogoje, da je Dars dobil material ob avtocesti in
               izvedel v večinski meri tudi izravnavo terena. In korist je bila dvojna, zgrajena je
               bila izravnava terena in Dars je nekaj milijonov prihranil pri materialu, ki bi ga
               drugače moral kupiti. Ampak cona ne gre naprej. Veste zakaj ne? Zato, ker zasebni
               lastniki prodajajo in hočejo zaslužiti na račun izravnave terena, ki je izvedel Dars.
               Mastno zaslužiti in odganjajo investitorje in to ne more iti v nedogled. Mi si sami
               smo zagrenili življenje. Zakaj pa to politika ali pa Vlada tega ne vidi? Ali so
               lobiji tako močni teh špekulantov, ki so kupili zemljišče in čakajo, da bodo dobro
               zaslužili. Nam pa investitorji bežijo zaradi tega, ker <stage type="mag"/> <stage>(Nadaljevanje)</stage> imamo že preveč obremenjen z davkom delovno
               silo, bistveno več kot v sosednjih državah, ker imamo ceno komunalno opremljenega
               zemljišča, dvakrat višjega kot v sosednjih državah in potem država nima namenjenih
               nobenih sredstev za nova delovna mesta, kar pa imajo sosednje države. Madžarska, od 4
               do 8 tisoč za eno delovno mesto. Jaz sem že povedal, ko sem izračunal, 3 tisoč
               delovnih mest v Hočah pri Mariboru, država bo dobila na leto 10 milijonov v blagajne
               od prispevkov od plač, 10 milijonov na leto, pa tega ne vidimo. Pozdravljam to, če se
               je država namenila, da bo omogočila ali pa zagotovila neke poslovne cone po
               Sloveniji, ki so take velikosti da je recimo nacionalnega pomena, ampak je treba to
               preseči. Je treba razlastiti tudi v gospodarskem namenu. Ko se je sprejemal Zakon o
               umeščanju projektov državnega pomena v prostor in razlastitev v javno korist v ta
               namen, sem jaz takrat poudaril, dajmo notri še gospodarsko infrastrukturo ali pa
               občine. Je bilo rečen ne, sedaj bomo samo za državo.</p>
            </sp>
            <sp xml:id="SDT7-OZKGIP-nujna-51-2016-12-21.sp26">

               <speaker>PREDSEDNIK TOMAŽ LISEC:</speaker>

               <p>Kolega Lah, če lahko no, bi res prosil, da se držimo točke dnevnega reda, ker
               verjamem, da je široka problematika, ampak tukaj imamo direktorico sklada, direktorja
               podjetja pa prosim, da se osredotočimo.</p>
            </sp>
            <sp xml:id="SDT7-OZKGIP-nujna-51-2016-12-21.sp27">

               <speaker>ZVONKO LAH (NeP):</speaker>

               <p>Predsednik, gre tukaj za zemljiško politiko in eskaliral je ta primer, verjetno bo
               ali pa se bo še pogrel nekaj časa v Maribor, pa sem jaz za to, da se to naredi, še
               kje v Sloveniji, ker drugače ne bomo morali polniti državne blagajne in bodo naši
               podjetniki šli v tujino, kaj šele, da bodo tuji vlagatelji prihajali k nam. in to
               idejo, ki jo je že državni sekretar na Ministrstvu za gospodarstvo zadnjič omenil in
               to kar ste vi omenil, ki ste tudi podpredsednik Vlade, pozdravljam, če bo, ampak to
               je treba narediti. Tudi to pozdravljam, da je problem, ker nimamo pokrajin, ker bi se
               na področju pokrajin verjetno te cone ali pa lokacije, ki so primerne, ki so najbolj
               atraktivne našel in bi regija lažje vlagala v opremo te gospodarske cone kot pa neka
               majhna občina, ki ima tako lokacijo. Država pa tukaj premalo naredi in upam, da bo ta
               preskok, ko je rekel minister za gospodarstvo ali preblisk, sedaj res prišel v glavo
               Vlade in tistih, ki o tem odločajo.</p>
            </sp>
            <sp xml:id="SDT7-OZKGIP-nujna-51-2016-12-21.sp28">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Še enkrat, jaz nisem in tudi ne bom nikoli oviral sklicevanja tematskih sej, tem ki
               se dotikajo tega odbora pa tudi, če bo šlo za kakšno temo, kjer bomo rabili
               sodelovanje kakšnega drugega odbora, ampak resnično imamo naslov točke delovanja
               sklada kmetijskih zemljišč in gozdov v Republiki Sloveniji po ustanovitvi podjetja
               Slovenski državni gozdov, imamo tukaj kompetentne goste, ki nam odgovarjajo in
               naslednji od katerega pričakujemo tudi kakšen odgovor in pojasnilo se je tudi sam
               javil k besedi, je gospod Marenče<stage>(?)</stage>. Imate besedo. Izvolite.</p>
            </sp>
            <sp xml:id="SDT7-OZKGIP-nujna-51-2016-12-21.sp29">

               <speaker>MIHA MARENČE:</speaker>

               <p>Spoštovani predsednik, hvala lepa za besedo. Spoštovane poslanke, poslanci, minister
               z ekipo, vsi ostali prisotni, vsem skupaj prav lep pozdrav!</p>
               <p>Če se najprej navežemo na odnos družbe Slovenski državni gozdovi in pa sklada, danes
               se obe instituciji oziroma organizaciji srečujeva predvsem pri prometu nepremičnin,
               torej zemljišč, kajti popolnoma jasno je, da je proces zaraščanja in pa krčenja
               vsakdanji pojav in se bomo tako sedaj kot tudi v bodoče srečevali na področju mešanih
               parcel. Bilo korektno povedano, da je tukaj pač sodelovanje poteka na podlagi
               medsebojnega dogovora in bi lahko rekli, da do sedaj nismo naleteli na kakršnekoli
               težave. Seveda je pa potrebno razumevanje, da naša družba sicer kot organizirana d.
               o. o., ima tudi podpisano posebno pogodbo z Vlado oziroma z resornim ministrstvom in
               opravlja tudi ta del dejavnosti prometa z zemljišči v okviru <stage type="mag"/><stage>(nadaljevanje)</stage> razpolaganja. Zdaj, aktivnosti, ki jih je
               sam sklad opravil oziroma uresničil pred 1. 7., ko je dejansko naša družba začela
               delovati, je že direktorica pač lepo pojasnila. Gre predvsem za dejavnost na področju
               programa prenosa delavcev, delitvene bilance in pa pravzaprav, ker družba še, bi
               rekel v taki obliki ni pričela delovati, izvedbe javnega razpisa do točke, ko so se
               podpisali okvirni sporazumi s potencialnimi izvajalci del v državnih gozdovih.</p>
               <p>S strani sklada, kot je bilo povedano, je na našo družbo prišlo 38 zaposlenih.
               Mimogrede, korektnost tega prenosa je tudi preverila pristojna inšpekcija in pač na
               tem področju in ugotovila nobenih napak. Danes je v naši družbi zaposlenih 160 ljudi,
               od tega preko 100 ljudi na terenu, kajti naša družba dejansko opravlja v največji
               meri terensko delo. Prostorsko smo organizirani na štirih poslovnih enotah, bi rekel
               število ljudi pa je seveda zaposleno glede na velikost gozdov v lasti Republike
               Slovenije po sami Sloveniji.</p>
               <p>Zdaj, osnovna naloga naše družbe je ja, gozdarstvo, predvsem na začetku in tudi zato
               so bile vse moči, sile, energija usmerjena v vzpostavitev, predvsem proizvodnje.
               Proizvodnja seveda pomeni sečnjo in spravilo, ter pa potem tudi samo prodajo
               gozdno-lesnih sortimentov. Tukaj se seveda srečamo potem tudi s tistimi potencialnimi
               izvajalci, s katerimi na podlagi javnih naročil potem podpišemo pogodbo, ker je bilo
               vprašanje kar se tiče gozdnih gospodarstev, vsa gozdna gospodarstva so podpisniki
               okvirnega sporazuma in seveda enako kot ostali kandidirajo na razpisih in bi rekel
               upravljajo sečnjo in spravilo v državnih gozdovih, je pa dejstvo, da se je določena
               dejavnost na teh gospodarskih družbah ukinila, gre predvsem za prodajo, zato se je v
               tem delu približno 60 zaposlenih na teh podjetjih, torej gozdnih gospodarstvih
               pravzaprav prezaposlilo na našo družbo.</p>
               <p>Zdaj, sama proizvodnja je dosegla samo po dveh mesecih, bi rekel postavljanja, če se
               lahko tako izrazim, naše družbe, v septembru 116 tisoč kubičnih metrov bruto, tam
               okoli med 90 in 100 tisoč potem nadaljujemo tudi v naslednjih mesecih, hkrati pa
               imamo tudi, kot nam nalaga zakonodaja, že objavljene količine, predvidene količine
               poseka za leto 2017.</p>
               <p>Zdaj, ko je bilo vprašanje glede same komerciale, ki se pri nas imenuje služba za
               prodajo in logistiko in pa poti komuniciranja. Posebno sem zahteval, da se s
               komercialo potencialni kupci gozdno lesnih sortimentov obračajo pisno, torej preko
               elektronskega naslova, ki je pač objavljen na naši spletni strani, ker je dejansko
               pri telefonskih razgovorih prišlo do zelo čudnih situacij, nenazadnje do groženj v
               smislu, kot je danes minister že izpostavil, to so državni gozdovi, zahtevam les,
               hočem les in tako naprej.</p>
               <p>Namreč dejstvo je, da je količina gozdno lesnih sortimentov, ki jih ima naša družba
               na razpolago bistveno premajhna, da bi zadovoljila vse potrebe tako primarne
               predelave, kot potem tudi naprej. Torej v letu 2017 je predvidenih milijon 123 tisoč
               kubičnih metrov lesa za posek, od tega vemo, da je približno polovica primerna za
               razrez in druga polovica seveda za neko drugo obdelavo, bodisi, da gre v kemični
               celulozni ali kateri drugi industriji.</p>
               <p>Mogoče še podatek, ki je bil… Katero je bilo tudi vprašanje. Kako pravzaprav se je
               les do sedaj prodajal. Imamo približno 100 podpisanih veljavnih pogodb za <stage type="mag"/> <stage>(nadaljevanje)</stage> prodajo gozdno lesnih
               sortimentov z vsemi izključno do konca letošnjega leta in sicer podatki od 1. julija
               pa do konca oktobra 283 tisoč kubičnih metrov hlodovine se je prodajalo v Sloveniji
               in 25 tisoč kubičnih metrov v tujino. Torej, 92 % je bilo prodanega lesa doma. Seveda
               ta odstotek predvidevamo, da ne bo tako ugoden tudi v bodoče, predvsem zaradi dveh
               dejstev. Prvo dejstvo je, da imamo predvsem industrijo na področju slabše kakovosti
               lesa v Sloveniji v zelo omejenem obsegu in v družbah, tako kot sem že tudi javno
               večkrat izpostavil, prisiljena ta les prodajati v tujino. Kot drugo pa se
               izpostavljam, da je pravzaprav kupna moč slovenske primarne pridelave izredno šibka,
               torej da je bil dosežen takšen odstotek prodaje v Sloveniji je predvsem posledica,
               ker je šlo za les nižje kakovosti, ker je prevladoval predvsem poseg tako imenovanih
               C odločb, torej sanitarne sečnje in tukaj gre za asortimente nižje kakovosti.</p>
               <p>Absolutno želimo in se zavedamo naše vloge, da poskušamo… Ampak večkrat je bilo danes
               že poudarjeno, pod tržnimi pogoji gozdno lesne asortimente prodati v Sloveniji. Zato
               smo tudi glede na to, da smo zakonodajno obvezani objavili kaj in koliko, kakšna je
               struktura, kakšno bo razmerje listavcev in iglavcev v letu 2017. Hkrati pa smo zopet
               tako kot za prvo, za drugo polovico letošnjega leta povabili vse potencialne kupce,
               da podajo svoje potrebe za nadaljnjo predelavo. In lahko rečem, mislim, da je bil
               včeraj rok, da zberemo ta povpraševanja in tukaj gre za trikratnik tega, kar
               pravzaprav imajo Slovenski državni gozdovi ali pa gozdovi v lasti Republike Slovenije
               na razpolago.</p>
               <p>Jasno je, da ko imaš te ponudbe na mizi lahko družba upošteva predvsem domačega kupca
               z ustrezno boniteto, torej tukaj so plačilni pogoji zelo jasno določeni s pravili, ki
               nam jih je postavila Vlada kot skupščina naše družbe in pa seveda tistimi, ki imajo v
               svojem proizvodnem procesu morda zgrajeno to gozdno lesno verigo najdlje.</p>
               <p>Zdaj, bilo je tudi vprašanje kar se tiče rednega direktorja, če lahko tako rečem.
               Torej, kot veste je naša družba ob koncu meseca avgusta dobil tudi nadzorni svet.
               Nadzorni svet je imenoval kadrovsko komisijo, ki pelje vse ustrezne postopke, da se
               bo v tistem roku, ko seveda sedanjemu poslovodstvu poteče pogodba o zaposlitvi
               zaposlilo novo poslovodstvo z mandatom, kot ga seveda akt o ustanovitvi tudi
               predvideva.</p>
               <p>Vprašanje glede strateškega načrta, torej, tukaj je pomembno dejstvo, da je Vlada kot
               skupščina naše družbe sprejela izhodišča za pripravo samega načrta. Družba je k
               pripravi tega načrta nemudoma pristopilo, tako da je prvi osnutek predlog nadzorni
               svet na eni od preteklih sej že obravnaval. Sicer pa imamo rok, da sam načrt
               predložimo Vladi Republike Slovenije do konca januarja naslednjega leta.</p>
               <p>Jaz upam, da sem odgovoril na večino vprašanj, tisti generalni podatki, kar se tiče
               dobička, povprečne prodajne cene je pa že gospod Ranc tudi povzel in poskušamo neke
               skupne sumarne podatke ažurno obveščati slovensko javnost tudi preko naše spletne
               strani.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-51-2016-12-21.sp30">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Želi še kdo razpravljati? Ja, kolega Ranc, izvoli.</p>
            </sp>
            <sp xml:id="SDT7-OZKGIP-nujna-51-2016-12-21.sp31">

               <speaker>DANILO ANTON RANC (PS SMC):</speaker>

               <p>Predsednik, hvala za besedo.</p>
               <p>Sem bolj na slabem glasu izgleda tako kot oba z direktorjem, da imava drugo
               intonacijo. Ampak vseeno bi se zahvalil za nekatere odgovore, mogoče tudi moja
               razprava, ko je bila, ni bila v celoti prav razumljena ampak kontekst gozdni sklad,
               ki je tudi namenjen za pridobivanje gozdov sem eksplicitno poudaril, da si želim, da
               bi bil ta gozdni <stage type="mag"/> <stage>(nadaljevanje)</stage> sklad
               čim bolj močan, da bi se v bistvu sredstva poleg vseh teh osmih nalog čim bolj
               oplemenitila, krepila in da bi to, kar nam zakon nalaga seveda tudi v tem kontekstu
               zadovoljili zahteve teh, ki so do sklada. Tako da na tak način želim tudi poudariti
               mojo razpravo, da si želim, da bi podjetje kakor je le na gozdarskem delu zelo dobro
               zastavilo že zadeve, to pač nekako na primeru dobre prakse Snežnika, ki pa na nek
               način je hčerinska družba SIDG-ja<stage>(?)</stage> in z nekim večjim obsegom realizacije tudi na
               nek način povečala prihodke družbe kot celote na tak način, da se v bistvu ta cilj
               nekako implicira v podobnih poslovnih modelih, kot je Snežnik na drugih lokacijah v
               Sloveniji. V bistvu mogoče kakšno dodatno vprašanje ali pa pobuda, da gledam na
               Snežnik kot družbo en mali model gozdno lesne verige v lasti družbe SIDG, ki je en
               odličen primer dobre prakse, ki bi ga kazalo pač uveljaviti. In seveda potem se ne bi
               postavljala vprašanja kam ta les gre, ali gre v tujino ali ostaja doma in bi seveda
               na tak način dosegli višjo dodano vrednost. Samo v Snežniku je 200 ljudi, ki imajo
               delovna mesta in če to krat tri pomnožimo bi lahko hitro prišli nekje na blizu tisoč
               delovnih mest. Tu tudi mogoče ni ravno danes tema, ampak skozi obseg poslovanja
               družbe in dobička ga je možno potem seveda tudi napajati ta sklad z nekim sklepom
               skupščine in zagotoviti neke dodatne vire. Tako da jaz pač ne bi želel, da bi se v
               javnosti ustvarja nek vtis, da je to sedaj v Sloveniji, da smo dobili enega novega
               velikega koncesionarja, ki bo zgolj sekal, pa trgoval z lesom, ampak da je tudi po
               primeru dobrih praks Snežnika je tudi v vaši lasti, izpostavlja te modele dobre
               prakse širom po Sloveniji. Seveda kar se tiče lokacije je pa stvar, bi rekel, te
               strategije, ki jo pripravljate. V tem kontekstu, seveda, pa navijam za lokacije, ki
               so speče. Ne gre pa tu za neke pritiske, da bi tu morali biti kakršnikoli odkupi, gre
               pa seveda za poslovne priložnosti, ki jih družba, pa uprava samostojno sprejema, pa
               tudi odloča. Tako da edino to sem mislil mojo razpravo dopolniti, pa ponovno
               poudarjati, da se mi zdi Snežnik kot mali model v tej družbi, ki zasluži določeno
               pozornost tudi javne pohvale v bistvu za verigo, ki je v sistemu od hloda, pa do
               žaganega lesa, plošče in tako naprej…/ nerazumljivo/ v tem kontekstu. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp32">

               <speaker>PREDSEDNIK TOMAŽ LISEC:</speaker>

               <p>Hvala. Kolega Škodnik, izvolite.</p>
            </sp>
            <sp xml:id="SDT7-OZKGIP-nujna-51-2016-12-21.sp33">

               <speaker>IVAN ŠKODNIK (PS SMC):</speaker>

               <p>Hvala za besedo. Jaz bi samo tu dodal, ko je danes govora tudi o teh kmetijskih
               zemljiščih, pa orni zemlji in tako naprej, celo Hoče so bile omenjene, da to, ko se
               sedaj pripravljajo ti centri v Sloveniji, ki bodo lesni centri, ne vem, štirje ali
               mogoče več, so lokacije več ali manj na tistih mestih, kjer je bila sedaj lesna
               industrija. to pomeni, da s tem ustanavljanjem prav gotovo ne bomo posegli po novih
               kvalitetnih kmetijskih zemljiščih, kar pomeni, da tu ni neke ovire, da je neka zelena
               luč, da bi čim prej prišli do ustanavljanja teh lesnih podjetij. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp34">

               <speaker>PREDSEDNIK TOMAŽ LISEC:</speaker>

               <p>Hvala. Ni več želje za razpravo. Tudi sam bi se zahvalil predvsem obema direktorjema
               za dokaj izčrpno poročilo. Morda namig, da naslednjič to naredite že v uvodu in bo
               potem verjetno razprava nas poslancev veliko lažja in veliko bolj fokusirana. Obema
               direktorjema želim uspešno delo v letu 2017, da se srečamo le ob teh letnih
               poročilih. Kajti, če ne bo poslovanje obeh tako sklada kot tudi podjetja šlo v pravi
               smeri se bomo morali srečevati na nujnih sejah, kar pa mislim, da ni naša
               intenca.</p>
               <p>Ker ni več želje po razpravi <stage type="mag"/>
               <stage>(Nadaljevanje)</stage> zaključujem razpravo in prehajamo na razpravo in glasovanje o
               predlaganih sklepih. Tri je predlagala Poslanska skupina SDS, enega predlaga Janko
               Veber kot poslanec in pa en koalicijski predlog sklepa. Pa dovolite, da jih vse
               skupaj tudi za magnetogram preberem, potem pa gremo na razpravo in glasovanje.</p>
               <p>Prvi sklep se glasi o katerem bomo glasovali: Odbor za kmetijstvo, gozdarstvo in
               prehrano poziva Sklad kmetijskih zemljišč in gozdov Republike Slovenije, da v
               sodelovanju s podjetjem Slovenski državni gozdovi, d. o. o., poskrbi za nemoten
               prenos vseh aktivnosti do konca leta 2016.</p>
               <p>Drugi sklep. Odbor za kmetijstvo, gozdarstvo in prehrano poziva Ministrstvo za
               kmetijstvo, gozdarstvo in prehrano, da v skladu z ostalimi deležniki poskrbi za
               hitrejše dokončanje denacionalizacijskih postopkov.</p>
               <p>Sklep pod številko tri. Odbor za kmetijstvo, gozdarstvo in prehrano poziva Sklad
               kmetijskih zemljišč in gozdov Republike Slovenije, da v roku treh mesecev pisno
               poroča odboru kako bo v prihodnje zagotavljal ustrezno izvajanje nalog kljub izpadu
               dohodkov.</p>
               <p>Potem bi razpravljali in glasovali o predlogu pod številko štiri, ki ga je predlagal
               kolega Janko Veber, ki se glasi: Odbor za kmetijstvo, gozdarstvo in prehrano poziva
               Vlado Republike Slovenije, da čim prej naredi prostih kapacitet v obstoječih
               poslovnih gospodarskih conah, in da se pripravi medresorsko usklajen nabor možnih
               novih lokacij poslovno-gospodarskih con na način, da se ne posega na najboljša
               kmetijska zemljišča in druga varovana območja.</p>
               <p>Potem pa imamo še skupen koalicijski predlog sklepa o katerem bomo razpravljali in
               glasovali pod številko pet. Ta pa se glasi: Odbor za kmetijstvo, gozdarstvo in
               prehrano opozarja na posledice uveljavitve zakona o gospodarjenju z gozdovi v lasti
               Republike Slovenije in delovanja družbe Slovenski državni gozdovi, d. o. o., ki
               vplivajo na delovanje Sklada kmetijskih zemljišč in gozdov Republike Slovenije v
               postopkih denacionalizacije in sicer na njegovo zmožnost izplačila odškodnin zaradi
               nezmožnosti uporabe gozdov, ki so bili v teh postopkih vrnjeni v naravi. Zato Odbor
               za kmetijstvo, gozdarstvo in prehrano poziva Vlado Republike Slovenije, da kot
               skupščina podjetja SiDG, d. o. o., v skladu s svojimi pristojnostmi stori vse, da
               podjetje SiDG, d. o. o., pri pripravi strateških in poslovnih načrtov ter pri
               izvajanju nalog razpolaganja z državnimi gozdovi in upravljanja državnih gozdov
               določi in izvaja tudi druge dejavnosti kot na primer razvoj gozdno lesnih verig in
               podobno, ki bodo pripomogli k večji uspešnosti družbe.</p>
               <p>Tako. Upam, da so sklep razumljivi. Želi kdo razpravljati o teh predlogih sklepov?
               Ja, izvolite, kolegica Vervega.</p>
            </sp>
            <sp xml:id="SDT7-OZKGIP-nujna-51-2016-12-21.sp35">

               <speaker>VESNA VERVEGA (PS SMC):</speaker>

               <p>hvala za besedo, gospod predsednik. Spoštovani minister in vsi ostali prisotni!</p>
               <p>Jaz si bom v imenu Poslanske skupine SMC opredelila glede treh sklepov predlagatelja,
               ki so bili priloženi sklicem. V glavnem, prvi sklep navaja oziroma nalaga, poziva
               sklad, da v sodelovanju s podjetjem poskrbi za nemoten prenos vseh aktivnosti do
               konca leta 2016 in glede na zelo natančno pojasnilo direktorice sklada in vseh
               ostalih, mislim da je v tem trenutku neaktualen torej so te aktivnosti že prenesene,
               nekatere dejavnosti pa so tudi del skupnega opravljanja še nadalje.</p>
               <p>Glede drugega sklepa oziroma v drugem sklepu se pa poziva ministrstvo, da poskrbi za
               hitrejše dokončanje denacionalizacijskih postopkov. Sedaj, v razpravi je danes bilo,
               so bili izpostavljeni ključni problemi denacionalizacije, od vse višjih odškodnin do
               dolgotrajnih procesov, več kot 20 let do recimo tega nizkega obsega poravnave na
               področju sodnih in izvensodnih zadev, ki vključujejo tudi poravnavo odškodnin
               denacionalizacijskim upravičencem, vendar glede na vse to, sklep se nam ne zdi
               uresničljiv, saj kot že rečeno, ne ministrstvo za kmetijstvo ne sklad dejansko ne
               moreta vplivati na ravnanje upravičencev in sodišč oziroma tajanje sodnih postopkov.
               Prav tako ne moremo ne skladu ne Državnemu pravobranilstvu ne moremo jih pozvati da v
               škodo davkoplačevalcev dejansko pristaneta na vsakršno poravnavo, ki jo predlagajo
               upravičenci in odstopita od pravdanja v višini <stage type="mag"/> <stage>(nadaljevanje)</stage> upravičenih odškodnin.</p>
               <p>No, glede tretjega sklepa pa je tudi zakonodaja jasna. Torej, Sklad bo še dalje
               zagotavljal ustrezno izvajanje nalog in tudi izplačilo odškodnin, zato naj bi mu
               oziroma zato mu bodo, poleg sredstev iz rednega poslovanja, zagotovljena tudi
               sredstva iz namenske proračunske postavke Gozdni sklad, v katerega plačuje sredstva
               tudi podjetje Slovenski državnih gozdovi, seveda pa je v končni fazi za poslovanje
               sklada odgovorna tudi država, ki bo dejansko morala, v kolikor sklad ne bo mogel
               izvrševati teh obveznosti, iz naslova Zakona o denacionalizaciji zagotoviti tudi
               sredstva iz državnega proračuna. Tako, da teh treh sklepov ne moremo podpreti.</p>
               <p>Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp36">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Želi še kdo razpravljati?</p>
               <p>Ja, kolegica Vojka.</p>
            </sp>
            <sp xml:id="SDT7-OZKGIP-nujna-51-2016-12-21.sp37">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovani gospod minister z ekipo, vsi vabljeni gostje, kolegice in
               kolegi, lepo pozdravljeni.</p>
               <p>Rada bi se opredelila do četrtega predloga sklepa kolega poslanca Janka Vebra. In
               sicer, da pozivamo vlado Republike Slovenije, da čim prej naredi popis prostih
               kapacitet v obstoječih poslovno gospodarskih conah in da se pripravi medresorsko
               usklajen nabor možnih novih lokacij, poslovno-gospodarskih con na način, da se ne
               posega na najboljša kmetijska zemljišča in druga varovana območja. Tukaj bi se
               opredelila oziroma razložila v tej smeri, da je minister za gospodarstvo na zadnji
               seji Odbora za gospodarstvo, ko je v razpravi bilo izpostavljeno, da bi bilo pomembno
               popisati vse potencialne objekte in cone za eventualne investitorje, je pojasnil
               oziroma dal pojasnilo, da se pripravlja katalog prostih kapacitet vseh objektov in
               vseh obrtnih con, ki so v tem trenutku na razpolago, in se bodo, ker je tudi v
               interesu ministrstva za gospodarstvo, ko se pojavljajo potencialni investitorji, tako
               tuji kot domači, da seveda ima ministrstvo takšen katalog izdelan in da ponudi
               obstoječe prazne lokacije.</p>
               <p>In rada bi povedala tudi to, da imam tudi informacije iz terena, da že javljajo
               podatke iz posameznih področij, in sicer podatka kakšne kapacitete na posameznih
               območjih v bistvu obstajajo. In za Zasavje vam lahko rečem, da so ti podatki že
               nekako romali na ministrstvo za gospodarstvo.</p>
               <p>In poleg tega pa tudi ta sklep se ne nanaša na vsebino dnevnega reda, kjer naj bi
               obravnavali aktivnosti delovanja sklada kmetijskih zemljišč in gozdov in pa o
               ustanovitvi podjetja Slovenski državni holding, zato v Stranki modernega centra
               predlaganega sklepa ne moremo sprejeti.</p>
               <p>Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp38">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Naslednji ima besedo kolega Janko Veber.</p>
               <p>Izvoli.</p>
            </sp>
            <sp xml:id="SDT7-OZKGIP-nujna-51-2016-12-21.sp39">

               <speaker>JANKO VEBER (PS SD):</speaker>

               <p>Hvala.</p>
               <p>Samo dodatno sem se želel opredeliti oziroma utemeljiti pomembnost sprejema četrtega
               sklepa, ki sem ga predlagal.</p>
               <p>Današnja problematika oziroma tematika, ki je bila obravnavana na seji se nanaša na
               delovanje sklada kmetijskih zemljišč, izvrševanje denacionalizacijskih postopkov in
               nenazadnje tudi vračila zemljišč občinam, katere je ravno tako peljal sklad in to je
               tisti nabor zemljišč, ki bi jih bilo treba evidentirati in seveda tudi potem
               predstaviti in ustrezno obdelati, tudi na nivoju vlade, da se lahko pripravi možnost
               novih lokacij poslovno gospodarskih con. Seveda, samo nezazidano stavbno zemljišče še
               ne pomeni, da je to že gospodarska cona, ampak ima pač v prostorskih aktih opredeljen
               status, in ta sklep bi dejansko omogočal, da bi ta medresorska skupina, torej
               predvidevam zagotovo Ministrstvo za gospodarstvo, kmetijstvo, okolje, <stage type="mag"/> <stage>(nadaljevanje)</stage> pristopili skupaj in
               izoblikovali potem, seveda tudi rešitve, da se takšna zemljišča tudi čim prej
               pripravijo na način, da so komunalno opremljena in da se seveda tudi določi pogoje
               pod katerimi se lahko, seveda, potem pride do teh zemljišč. Tako da sklep je v
               kontekstu, tako vsebine današnje razprave in mislim, da je pa zelo pomembno tudi, da
               kot odbor vendarle damo tudi eno usmeritev, tako ministrstvu kot Vladi, da se ne
               posega na najboljša kmetijska zemljišča in druga varovana območja, ker je izjemno
               pomembno sporočilo prav našega matičnega odbora za kmetijska zemljišča. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp40">

               <speaker>PREDSEDNIK TOMAŽ LISEC:</speaker>

               <p>Hvala. Kolega Žnidar, izvolite.</p>
            </sp>
            <sp xml:id="SDT7-OZKGIP-nujna-51-2016-12-21.sp41">

               <speaker>LJUBO ŽNIDAR (PS SDS):</speaker>

               <p>No, jaz bi rekel, da kolegico gospo Šerganovo oziroma stranko SMC res ne razumem, da
               takšnega sklepa ne podpre. To je pa skregano z vso logiko. Mi se tu pogovarjamo o
               ravnanju z zemljišči, tako kmetijskimi in tudi ostalimi. Če dobimo na mizo, bi rekel,
               te podatke o prostih kapacitetah ne glede na Ministrstvo za gospodarstvo, ker tega
               koalicijskega bomo, bomo, bomo, pa milijon obljub mislim, da imamo že vsi počasi
               krepko čez glavo, ker veliko besed, pa nič na mizi. Ne govoriti bomo. Dajte na mizo,
               ne bomo, dajte na mizo, nič nimamo. Tu se pa pogovarjamo o ravnanju in o nadaljnjih
               usmeritvah in to sta dva resorja ministrstva, ki morata absolutno skupaj usklajeno
               delovati, absolutno. Vi pa zavračate sedaj, da dobimo na mizo podatke, koliko je
               prosto. Ja, to je argument, da bomo lahko zagovarjali kmetijska zemljišča. To je
               argument. To je osnova. Mislim v osnovi si dajte, prosim, kaj je gospodarjenje z
               zemljišči. Potem pa reči, da to ni v kontekstu današnje točke, mislim, jaz ne vem ali
               sedite na pravem odboru. Na pravem odboru sedite danes ali ne? Danes smo na Odboru za
               kmetijstvo, kjer se v osnovi pogovarjamo sicer tudi o gospodarjenju z zemljišči, ki
               ga ima v svoji nalogi po zakonu Sklad kmetijskih zemljišč in bi rekel za nadaljnje
               usmeritve kmetijske politike je to, so to neki osnovni podatki in da nasprotujete, bi
               rekel, dobremu predlogu gospoda Janka Vebra jaz to enostavno ne razumem. Če ste tako
               oddaljeni, potem je pa res škoda, da sedimo v istem prostoru. Zato, ker ni sedaj pač
               predlog prišel z največje stranke v parlamentu, pa sedaj ta predlog naenkrat ni
               dober. Je pa osnova to za pogled in gospodarjenje in zagovarjanje najboljših
               kmetijskih zemljišč.</p>
            </sp>
            <sp xml:id="SDT7-OZKGIP-nujna-51-2016-12-21.sp42">

               <speaker>PREDSEDNIK TOMAŽ LISEC:</speaker>

               <p>Hvala. Naj tudi sam samo dopolnim strankarskega kolega Ljuba Žnidarja, da bomo
               poslanci Poslanske skupine SDS podprli vse predlagane sklepe, tako naše kot tudi
               predlog sklepa kolega Janka Vebra in tudi koalicijski predlog sklepa.</p>
               <p>Besedo ima še kolegica Vojka Šergan.</p>
            </sp>
            <sp xml:id="SDT7-OZKGIP-nujna-51-2016-12-21.sp43">

               <speaker>VOJKA ŠERGAN (PS SMC):</speaker>

               <p>Hvala za besedo. Sam v pojasnilo. Sklep govori, da Odbor za kmetijstvo, gozdarstvo in
               prehrano poziva Vlado Republike Slovenije, da čim prej naredi popis prostih kapacitet
               v obstoječih poslovno gospodarskih conah. To se tiče Ministrstva za gospodarstvo, ne
               Sklada kmetijskih zemljišč. In da se pripravi medresorsko usklajen nabor možnih novih
               lokacij, poslovno gospodarskih con na način, da se ne posega na najboljša kmetijska
               zemljišča in druga varovana območja. In tu jaz vidim, da ta katalog mora izdelati
               Ministrstvo za gospodarstvo, vse obstoječe objekte, ki so potencialno možni za
               investicijo in seveda v kontekstu, da se pa tudi potencialna zemljišča pojavijo kot
               možne cone seveda pa v sodelovanju tudi s kmetijskim ministrstvom. To se pa strinjam,
               ampak v kontekstu tega sklepa, ki je sedaj na mizi in točke dnevnega reda pa to ne
               gre, ker mi tu <stage type="mag"/><stage>(nadaljevanje)</stage>
               govorimo v sklepu o obstoječih poslovno-gospodarskih conah. Tega pa danes jaz ne
               vidim kot predmet, razen če se, ne vem, kakorkoli preoblikuje. Drugače smo pa sigurno
               za to, to pa ne bo držalo, da ne bi bili za to, da se politika s kmetijskimi
               zemljišči in da se uskladita dve resorni ministrstvi, ki se ju tiče, pa ne
               nasprotujemo. In tudi gospodarski minister dela na tej zakonodaji, kot je tudi
               zadnjič pojasnil na Odboru za gospodarstvo, ko bo predmet Zakon o kmetijskih
               zemljiščih in ko bo nova gradbena zakonodaja, se v tem primeru sigurno obe
               ministrstvi nekako uskladita, seveda. Ampak to, kar imamo pa danes na mizi, pa ne.
               Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp44">

               <speaker>PREDSEDNIK TOMAŽ LISEC:</speaker>

               <p>Če dovolite, samo medklic, predlog sklepa poziva Vlado Republike Slovenije, kjer so
               tako Ministrstvo za kmetijstvo, Ministrstvo za gospodarstvo, pa verjetno bomo na
               koncu ugotovili, da rabimo tudi še kakšne podatke Ministrstva za okolje in prostor.
               Sicer smo v fazi glasovanja, ampak, minister, izvolite, na kratko.</p>
            </sp>
            <sp xml:id="SDT7-OZKGIP-nujna-51-2016-12-21.sp45">

               <speaker>MAG. DEJAN ŽIDAN:</speaker>

               <p>Hvala, predsednik, ker ste mi dali besedo.</p>
               <p>Zame tu ne gre za politični sklep, to, kar je gospod Janko Veber predlagal, ampak za
               sklep, ki je v čisti pristojnosti tega odbora in bo Ministrstvu za kmetijstvo,
               gozdarstvo in prehrano pomagalo še lažje varovati kmetijska zemljišča, ki jih imamo.
               Meni je povsem razumljivo, spoštovane poslanke in poslanci, da je interes po
               investicijah velik, jaz to zelo podpiram. Morate pa tudi razumeti, da obstajajo
               sektorji znotraj vlade, katerih naloga je varovanje naravnih virov, nisem jaz edini
               sektor, to ni edini sektor. Mimogrede, ko se v prostor umešča, to ni kmetijska
               zakonodaja, to je povsem neka druga zakonodaja in mi smo eden izmed mnogih. Če boste
               pogledali, kako hitro odreagiramo na našem ministrstvu, smo zelo, zelo skrajšali,
               ampak prostorska zakonodaja je nekaj bistveno širšega in je dosti soglasodajalcev.
               Sam izjemno podpiram ta sklep zato, ker v bistvu tovrstni dogovori so bili že na
               različnih ravneh doseženi. Če se pristojni odbor, ki pa je pristojen, Odbor za
               kmetijstvo, gozdarstvo in prehrano, z nekim jasnim sklepom tudi do tega opredeli,
               samo pomaga lažje varovati kmetijska zemljišča. To pa je tudi povezano s skladom, to
               pa zato, ker ko se napade kmetijska zemljišča, se vedno išče, kje so državna, torej
               skladova. In potem, ko boste čez čas ugotovili, da je teh zemljišč manj, ja, zakaj
               jih je manj, zato, ker se v bistvu napada najboljša kmetijska zemljišča in s tem
               neposredno sklad, o katerem danes govorimo. Tako pozivam tudi poslanke in poslance
               SMC, da opravimo mogoče še skupaj pred glasovanjem kakšen razgovor, ker ta sklep je
               bistven. Če bomo danes prišli s tega odbora s tem sklepom, smo naredili res korak
               naprej. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp46">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo je prosil še kolega Simon Zajc.</p>
            </sp>
            <sp xml:id="SDT7-OZKGIP-nujna-51-2016-12-21.sp47">

               <speaker>SIMON ZAJC (PS SMC):</speaker>

               <p>Hvala, gospod predsednik.</p>
               <p>Mislim, da se moramo vrniti na začetek, na to, zaradi česar smo se sploh danes na tem
               odboru zbrali, se pravi, kar je današnja tema. Današnja tema govori o tem, kaj se je
               zgodilo s Skladom kmetijskih zemljišč, potem ko je bilo ustanovljeno novo državno
               podjetje, kaj se dogaja s postopki denacionalizacije, predvsem pa so bila glavna
               vprašanja v smislu, ali je prenos na državno podjetje končan, kaj se bo dogajalo v
               prihodnosti z denacionalizacijskimi postopki, kaj se bo dogajalo z denarjem, ki je
               namenjen za poplačilo denacionalizacijskih upravičencev, za poplačilo obresti in tako
               naprej. Torej, iz tega izhajajoč izhaja to, da ne bomo podprli v naši skupini tega
               sklepa, ne iz tega, da se ne bi strinjali, da je treba v Sloveniji narediti katalog
               mogoče potencialnih lokacij oziroma tega, kar že imamo, gre za to, da se držimo tega,
               o čemer se pogovarjamo. Mi seveda lahko na današnji seji, tako kot na vseh sejah o
               kmetijstvu, ker ne glede na to, kaj imamo točko, lahko zaidemo na vsa možna področja,
               ki se tičejo zemlje, Slovenije, kmeta in tako naprej. Ampak iz razloga, da se držimo
               točke, in razloga, da se predlog, ki ga imamo tukaj, v bistvu vsebinsko že izvaja, da
               se o tem govori tudi na Odboru za gospodarstvo, to je ta glavni razlog, zakaj smo mi
               proti. Vsebinsko pa seveda, kot sem že povedal, saj mislim, da se vsi strinjamo, to
               se izvaja, ampak, kot je to že predsednik večkrat danes opozoril, bi bilo dobro, da
               se držimo točke, če že ne v razpravi, potem vsaj v nekih zaključnih sklepih.<stage type="mag"/><stage>(nadaljevanje)</stage> Vsebinsko pa, bom še
               enkrat rekel in poudarjam, seveda moramo v Sloveniji vedeti, kje bomo in katero
               zemljo, če bomo žrtvovali, bomo žrtvovali. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp48">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Ne vidim več želje po razpravi… Ja, kolega Žnidar.</p>
            </sp>
            <sp xml:id="SDT7-OZKGIP-nujna-51-2016-12-21.sp49">

               <speaker>LJUBO ŽNIDAR (PS SDS):</speaker>

               <p>Predsednik, hvala za besedo.</p>
               <p>Zdaj to, bi rekel, izgovarjanje, da to ni točka dnevnega reda, zdaj bomo pa pogledali
               tale vaš predlog sklepa, ker vidim, da je razumevanje zelo slabo danes na tem odboru.
               Zdaj berem, citiram vaš sklep: "Odbor za kmetijstvo, gozdarstvo in prehrano opozarja
               na posledice uveljavitve Zakona o gospodarjenju z gozdovi v lasti Republike Slovenije
               in delovanje družbe Slovenski državni gozdovi, ki vpliva na delovanje Sklada
               kmetijskih zemljišč in gozdov." Ki vplivajo na delovanje Sklada kmetijskih zemljišč!
               Sklad je zdaj – del prihodkov smo mu vzeli, karikiram, sklad bo začel zdaj delovati,
               da bo te obveznosti – bo rekel, aha, ni problema, bom jaz tisto kmetijsko zemljo,
               kjer je interes za pozidavo, prodal po 300, 400 evrov po kvadratu, pa bom te
               obveznosti poravnal. Ali je to v redu? Ali je to v redu? To zdaj razumete? Ali
               razumete zdaj tole? To je iz vašega, ko pravite, da danes ni to predmet, z izgovorom
               danes, ker je pač treba drug predlog, kolega Vebra, podpreti, iščete take izgovore.
               Preberite si svoj sklep, kaj ste napisali! Pa jaz mislim, da ga ne razumete. Ali pa
               tistega vprašajte, ki vam ga je napisal. Dajte tistega vprašat, no! O delovanju
               sklada se pogovarjamo, kako bo svoje finančne obveznosti poravnal. Ne pa zdaj tu nam
               razlagati, da ne razumemo. O delovanju sklada se pogovarjamo, to je danes točka
               dnevnega reda, kako bo sklad svoje finančne obveznosti poravnal, ker smo mu del
               prihodkov z Zakonom o družbi Slovenski državni gozdovi vzeli. Jaz mislim, da je to
               danes točka dnevnega reda. Če ne verjamete nam, pa poglejte svoj sklep! Dajte svoj
               sklep pogledat, no, kaj ste napisali. Jaz vam pa karikiral, recimo, kako se lahko
               sklad obrne tu. Karikiral sem vam namenoma s primerom pretiravanja. Glejte, recite,
               ostalih predlogov ne podpiramo, ne pa iskati takih neumnih odgovorov, no, pa bomo
               lažje in hitreje kam prišli. Sejo bi lahko zaključili že eno uro nazaj.</p>
            </sp>
            <sp xml:id="SDT7-OZKGIP-nujna-51-2016-12-21.sp50">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Še kolega Janko Veber.</p>
            </sp>
            <sp xml:id="SDT7-OZKGIP-nujna-51-2016-12-21.sp51">

               <speaker>JANKO VEBER (PS SD):</speaker>

               <p>Hvala.</p>
               <p>Samo še dodatno sem želel razložiti ali pa opreti pravzaprav potrebno sprejetje tega
               sklepa tudi na vsebino predlagatelja, ki je predlagal današnji sklic seje, ki zelo
               jasno govori o tem že v prvem odstavku, sklad je bil ustanovljen z namenom
               upravljanja in razpolaganja s kmetijskimi zemljišči. Osnovni namen sklada je skrb za
               racionalno rabo in okoljevarstveno vrednost kmetijskih zemljišč in tako naprej.
               Skratka, v tem sklepu dejansko govorimo o tem, da se ne posega na najboljša kmetijska
               zemljišča in druga varovana območja. In preden se sprejme kakršnokoli odločitev za
               nabor možnih novih lokacij poslovno-gospodarskih con, je treba vse to analizirati. In
               sklad je eden od tistih pomembnih dejavnikov v tem postopku in dejansko se ta sklep
               tesno navezuje na gradivo, ki je bilo predloženo s strani predlagateljev današnjega
               sklica seje tega odbora. Hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp52">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Hainz, potem kolega Horvat.</p>
            </sp>
            <sp xml:id="SDT7-OZKGIP-nujna-51-2016-12-21.sp53">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospod predsednik.</p>
               <p>Rad bi rekel samo to, da smo pred kratkim sprejeli zakon, ki je šel na škodo
               kmetijske zemlje ali pa najboljše kmetijske zemlje. In mislim, da je umestno, ker je
               prva seja nekako po tistem času, ko smo to izjemo naredili, zaradi razlogov, ki jih
               poznamo, zaradi razvojnih težav severovzhodne Slovenije, da zdaj malo potegnemo to
               zavoro, in je ta sklep, ki ga predlaga kolega Janko Veber, v tem smislu dober in ga
               bom seveda podprl.</p>
            </sp>
            <sp xml:id="SDT7-OZKGIP-nujna-51-2016-12-21.sp54">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Horvat.</p>
            </sp>
            <sp xml:id="SDT7-OZKGIP-nujna-51-2016-12-21.sp55">

               <speaker>DR. MITJA HORVAT (PS SMC):</speaker>

               <p>Najlepša hvala, spoštovani predsednik, za besedo.</p>
               <p>Žal šele na tem mestu in šele zdaj, zaradi tega, ker prej pravzaprav nisem vedel, v
               kakšni smeri bodo šla razmišljanja, torej, <stage type="mag"/> <stage>(nadaljevanje)</stage> sam zase moram reči, da ne bom podprl nobenega od
               predlaganih sklepov. Žalosti me pravzaprav, da na podlagi tega, kar se je lepo začelo
               in čeprav je predlog sicer in povzetek in razširitev časopisnega članka izpred
               dobrega pol leta in bi o teh stvareh seveda morali razmišljati in jih predebatirati
               že mnogo prej.</p>
               <p>Strinjam se s tistimi razlogi, ki so bili podani pri obrazložitvah kako bo kdo
               glasoval, ki so šli v smer, da je res primerno, da sklepamo o tistem, kar je točka
               dnevnega reda in enostavno gre za delovanje, aktivnosti delovanja sklada kmetijskih
               zemljišč in gozdov po ustanovitvi podjetja Slovenski državni gozdovi. In seveda
               aktualno dogajanje trenutna aktualna ugodna klima, ki nam vliva optimizem in sem
               vesel, da z ministrom za kmetijstvo deliva isto oceno, torej da smo v zelo dobrem
               obdobju, da nam je veliko uspelo in da lahko seveda zaženemo en pomemben
               investicijski cikel.</p>
               <p>Ko grem malo na razloge zakaj da in zakaj ne; prvi sklep, ki ga je predlagatelj
               predlagal je že realiziran zaradi tega je brezpredmeten in bi bilo recimo bolj
               smiselno, da bi ga umaknil. Pri drugem sklepu ne vem kako bi ministrstvo lahko
               realiziralo takšen sklep. Pri tretjem sklepu pa verjamem, da bi ga bilo dobro
               modificirati in recimo pričakoval sem, da bo prišlo do kakšne modifikacije tretjega
               sklepa, torej kako bo v prihodnje zagotavljal ustrezno izvajanje nalog, kljub izpadu
               dohodkov nam je direktorica lepo pojasnila, da je tukaj še ena veriga, kar pomeni da
               so stvari, ki jih moramo doreči in jaz verjamem, da bi veljalo obstoju in delovanju
               sklada veljalo nameniti eno posebno točko, neodvisno od tega, da je bilo ustanovljeno
               podjetje Slovenski državni gozdovi. Jaz mislim da se k temu vprašanju moramo vrniti,
               resno posvetiti ali pa zdaj to priložnost na naslednji seji, kjer bomo obravnavali ta
               vprašanja.</p>
               <p>Me je pa zbodlo še nekaj vmes, namreč preseneča me in to moram izraziti, čeprav šele
               v tem trenutku, preseneča me, da smo z izpolnjevanjem obveznosti v zamudi, kajti brez
               zamude ni zamudnih obresti. Ta odločitev iz preteklosti me močno preseneča in zlasti
               v času celo negativnih obresti nekomu dajati zamudne obresti pomeni, da je delovanje
               lahko pod nečim, kar po mojih informacijah pomeni, da gre tudi za tihe dogovore, da
               se zavlačuje s temi postopki prav z namenom, ker je iz naslova zamudnih obresti možno
               pridobiti kar precejšnja sredstva. Zato jaz mislim, da je temu vprašanju iz teh
               razlogov, ki so bili izrečeni tudi na današnji seji, da je temu treba posvetiti
               potrebno pozornost in v tem smislu verjamem tudi v Državnem zboru naliti čistega
               vina, se soočiti z argumenti za različne dejavnosti. Kot veste, v delu smo dobili
               tudi že predlog za sprejem zakona in podobne stvari s katerimi se skušajo sanirati te
               situacije.</p>
               <p>Tako da, mislim da če smo že pri teh sklepih, ki so bili predlagani jaz verjamem da
               bo politična modrost privedla do tega, da se bomo tudi pogovarjali o realnem stanju
               in razlogih za nekatere zame in tudi v javnosti kolikor sem jaz spremljal dogajanje
               za nekatere določene čudne prakse, do katerih prihaja. Žalosti me pri teh predlogih,
               ki smo jih dobili danes na mizo da je resnično in tukaj moram podpreti, <stage type="mag"/><stage>(nadaljevanje)</stage> ne sicer iz čisto istih
               razlogov kot gospod Žnidar in me veseli, da deli mnenje z menoj, da teh dveh
               predlogov, ki sta prišla danes na mizo nikakor ni mogoče podpreti, ker to seveda z
               ustanovitvijo slovenske družbe za upravljanje z gozdovi v lasti Republike Slovenije
               seveda nikakršne zveze nima, ima pa seveda precejšen tudi političen naboj in glede na
               to, da je prišlo do določenega sprenevedanja do sem, bom jaz to tudi izrecno izrekel.
               Torej gre za določen političen moment in seveda za vprašanja, o katerih se velja
               pogovoriti tudi na širši ravni, verjamem, da bomo tudi na plenarnem zasedanju temu
               vprašanju tako, kot smo mu že v času trajanja te seje namenili ustrezno pozornost in
               da bomo temu vprašanju namenili pozornost tudi v prihodnje.</p>
               <p>Če govorim o najboljših kmetijskih zemljiščih, potem seveda lahko mirno povem tudi,
               da potekajo tudi kakšni drugi projekti, ki jih planiramo na najboljših kmetijskih
               zemljiščih in pri tem bom moral opozoriti seveda, da bom sam ravnal v vseh primerih
               enako. Torej, da ne bomo govorili samo glede na aktualna dogajanja, torej, da se ne
               posega na najboljša kmetijska zemljišča samo pri interesu vlagateljev ampak, da se
               bomo o tem pogovarjali tudi takrat, ko razmišljamo o kakšnih razvojnih oseh in
               potekajočih trasah. Upam, da se zavedamo kakšne posledice bi lahko imel sprejem
               takšnega sklepa, kot je tukaj predlagan za vrsto vprašanj.</p>
               <p>Slovenija je trenutno po mojih podatkih še vedno približno v dveh tretjinah pokrita z
               gozdovi in seveda kljub temu, da se zavedam pomena in da tudi sam osebno praktično
               vse življenje živim s kmetijsko dejavnostjo in da jo spremljam, pa vendar, če je bilo
               danes govora o tem na kakšen način v Španiji kmetujejo, na kakšnih površinah moramo
               resnici na ljubo povedati, da kar se nas tiče imamo seveda izredno otežene razmere.
               In v tem delu razumem tudi intenco, da je treba biti posebej občutljiv na najboljša
               kmetijska zemljišča, vendar pa z njimi in z vsemi, ki jih imamo na razpolago nikakor
               ne moremo nastopati konkurenčno na trgu, kakršen je bil imenovan. Sam sem si zelo z
               veseljem in z zanimanjem pogledal kakšne so obdelovalne površine in na kakšen način
               kmetujejo, kot je bilo rečeno v Španiji, pa v Franciji, pa v Nemčiji, pa v Švici in
               tako naprej, da ne nadaljujem, ker verjamem, da člani odbora zelo dobro vedo o čem
               govorim in takisto minister za kmetijstvo.</p>
               <p>Tako, da resnično se mi tukaj zdi, da gre za sprenevedanje in da gre za nek drug
               prikrit namen in pomen predlaganega sklepa in samo še kot en argument, verjamem, da
               boste tudi z vsemi občinami, z vsemi župani in sveti s tovrstnimi zahtevami nastopili
               in da se zavedamo, da seveda država v tem delu samo določeni meri lahko vpliva ali
               spodbuja k čim boljšim rešitvam kar se tiče ravnanja s prostorom z raznimi načrti, ki
               jih sprejemajo tudi lokalne skupnosti. Ali bi to rešilo obstoj pokrajin ali ne, žal
               ne vemo. Žal je obtičalo v predalu že takoj na začetku devetdesetih let in se vsake
               toliko odpre samo kot politično vprašanje, ko nam zmanjka aktualnih tem. Verjetno
               bomo morali enkrat resno pristopiti k temu vprašanju in tudi na njega odgovoriti
               tako, da bomo lahko tudi malo širše načrtovali z našim območjem in seveda <stage type="mag"/> <stage>(nadaljevanje)</stage> s čisto skrajnim, potem
               pa se neham ukvarjati s tem predlogom sklepa. Torej, poseganje na najboljša kmetijska
               zemljišča, ob hkratni resni skrbi in opozorilom, da se nam mnoga zemljišča zaraščajo,
               da se opuščajo. Verjamem, da ima minister za kmetijstvo, aktualni, prejšnji in vsi
               prihodni dovolj izzivov, tako da najverjetneje tudi ne potrebuje tovrstnih naporov
               posebej imeti utemeljenih na predlogu sklepa na Odboru za kmetijstvo, zaradi tega,
               ker to tako ali tako, kolikor jaz vem, počne tudi v Vladi, katero se s tem sklepom
               tudi poziva k določenemu ravnanju.</p>
               <p>In kar se tiče zadnjega sklepa, kjer me seveda moti, da gre za predlog, ki je prišel
               na mizo v imenu poslanskih skupin koalicije. Jaz pri njem nisem sodeloval in se z
               njim nikakor ne strinjam. Najprej iz razloga, ki je bil osnovno naveden, torej, ker
               nima nobene veze s točko dnevnega reda, ker se ne pogovarjamo o tem kako deluje
               družba Slovenski državni gozdovi, ampak se pogovarjamo o tem kakšne so posledice za
               sklad, kaj bomo s skladom naredili. Sam se spomnim razprave, ki smo jo imeli ob
               sprejemu zakona, kjer je sklad resno opozarjal na svoj položaj in posledice, ki jih
               bo sprejem zakona imel. Danes smo tukaj, se soočamo s posledicami in seveda samo
               gospodarjenje, poslovanje družbe slovenski državni gozdovi ne rešuje temeljnih
               vprašanj, ki so bila tukaj izpostavljena in ki so tudi razvidna iz predloga
               predlagatelja za sklic te seje.</p>
               <p>Zato iz navedenih razlogov nobenega od predlaganih sklepov ne morem podpreti.</p>
               <p>Najlepša hvala.</p>
            </sp>
            <sp xml:id="SDT7-OZKGIP-nujna-51-2016-12-21.sp56">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Prehajamo na glasovanje, glasovali pa bomo o vsakem predlogu sklepa posebej.</p>
               <p>Na glasovanje dajem prvi predlog sklepa. Želi kdo obrazložiti glas? Ne vidim želje.
               Glasujemo.</p>
               <p>Kdo je za? <stage>(2 člana.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem drugi predlog sklepa. Ne vidim želje po obrazložitvi glasu.
               Glasujemo.</p>
               <p>Kdo je za? <stage>(2 člana.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem tretji predlog sklepa. Prav tako ne vidim želje po obrazložitvi.
               Glasujemo.</p>
               <p>Kdo je za? <stage>(2 člana.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem četrti predlog sklepa. Ne vidim želje po obrazložitvi.
               Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(4 člani.)</stage></p>
               <p>Ugotavljam, da je sklep sprejet.</p>
               <p>Na glasovanje dajem peti predlog sklepa. Ne vidim želje po obrazložitvi.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(3 člani.)</stage></p>
               <p>Ugotavljam, da je sklep sprejet.</p>
               <p>Dovolite samo še minut.</p>
               <p>S tem zaključujem to točko dnevnega reda in nujno sejo odbora za kmetijstvo,
               gozdarstvo in prehrano.</p>
               <p>Vsem prisotnim se zahvaljujem za udeležbo. Prosim pa člane odbora še za minuto
               potrpežljivosti.</p>
               <p>Iz oddelka za mednarodno dejavnost, protokol in prevajanje smo dobili željo po
               študijskem obisku predstavnikov deželnega sveta italijanske avtonomne pokrajine
               Bolzano. Z njimi bi se dobili 1. februarja ob 11. uri 40 minut. Kdo nasprotuje temu?
               Boste preko služb obveščeni, torej podpiramo srečanje z deželnim svetom italijanske
               avtonomne pokrajine. Ja, smo za.</p>
               <p>Vsem skupaj, ker je tukaj tudi minister z ekipo in določeni pomembni deležniki,
               člani, članice odbora. Vsem želim lep in prijeten miren božič, ponosno praznovanje
               dneva samostojnosti. V letu 2017 pa čim manj nujnih sej in čim več rednih zakonskih,
               predlogov zakonov, ki bodo v prid slovenskim kmetom.</p>
               <p>Srečno. <title>Seja se je končala 21. decembra 2016 ob 12.20.</title>
               </p>
            </sp>
         </div>
      </body>
   </text>
</TEI>
