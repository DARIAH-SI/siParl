<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2015-08-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2015-08-25.OZKGIP">044CDB943E479C96C1257E83003DC83D</idno>
               <idno type="custom"
                     subtype="session"
                     corresp="#SDT7-Skupna-2015-08-25.OZG">249B59FBDB57EA68C1257E83003D73CE</idno>
               <idno type="custom"
                     subtype="day"
                     corresp="#SDT7-Skupna-2015-08-25.OZKGIP">D094D740832F9BB0C1257EAE002DF2C9</idno>
               <idno type="custom" subtype="day" corresp="#SDT7-Skupna-2015-08-25.OZG">904AD94A60531051C1257EAE002DE866</idno>
               <idno type="URI" corresp="#SDT7-Skupna-2015-08-25.OZKGIP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D094D740832F9BB0C1257EAE002DF2C9</idno>
               <idno type="URI" corresp="#SDT7-Skupna-2015-08-25.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=904AD94A60531051C1257EAE002DE866</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2015-08-25.OZKGIP" n="17">
               <name>nujna seja</name>
               <date when="2015-08-25"/>
            </setting>
            <setting who="#SDT7-Skupna-2015-08-25.OZG" n="19">
               <name>nujna seja</name>
               <date when="2015-08-25"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2015-08-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2015-08-25.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                     <org xml:id="SDT7-Skupna-2015-08-25.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">17. nujna seja</stage>
            <stage type="title">ODBOR ZA GOSPODARSTVO</stage>
            <stage type="session">19. nujna seja</stage>
            <stage type="date">(25. avgust 2015)</stage>
            <stage type="chairman">Skupno sejo sta vodili Iva Dimic, predsednica Odbora za kmetijstvo, gozdarstvo in
            prehrano, in Andreja Potočnik, predsednica Odbora za gospodarstvo. </stage>
            <stage type="time">Seja se je začela ob 11.05. </stage>


            <sp xml:id="SDT7-Skupna-2015-08-25.sp1">

               <speaker>PREDSEDNICA IVA DIMIC:</speaker>

               <p>Spoštovani, lepo pozdravljeni! Pričenjam 17. nujno sejo Odbora za kmetijstvo,
               gozdarstvo in prehrano. Vse vabljene in druge navzoče, ki ste se udeležili današnje
               seje, lepo pozdravljam! Lep pozdrav tudi predstavnikom sredstev javnega
               obveščanja!</p>
               <p>Naj vas obvestim, da bom, po dogovoru z gospo Potočnik, predsednico Odbora za
               gospodarstvo, sejo vodila jaz.</p>
               <p>Preden pričnemo z delom, dajem besedo gospodu Janezu Erjavcu, predsedniku Uprave
               Pomurskega sejma in našemu današnjemu gostitelju, ki se mu ob tej priložnosti v imenu
               nas vseh zahvaljujem za gostiteljstvo. Gospod Erjavec, izvolite, imate besedo.</p>
            </sp>
            <sp xml:id="SDT7-Skupna-2015-08-25.sp2">

               <speaker>JANEZ ERJAVEC:</speaker>

               <p>Hvala lepa za besedo. Spoštovani člani Odbora za kmetijstvo, gozdarstvo in prehrano
               ter Odbora za gospodarstvo, spoštovani obe predsednici, spoštovani minister!
               Spoštovane dame in gospodje, kajti seja je odprta za javnost, zelo vesel sem, da ste
               se ponovno odločili, da na Pomurskem sejmu v okviru sejma Agra organizirate to skupno
               sejo. Letos je Agra ponovno zrasla, čeprav je že stara 53 let, še vedno raste, in na
               to smo seveda zelo ponosni kot organizatorji in tudi veseli. Letos je na tem sejmu
               kar 1.785 razstavljavcev, ki prihajajo iz 30 držav.<stage type="mag"/><stage>(nadaljevanje)</stage> Imamo tudi nove države, ki so letos prvič prisotne na sejmu.
               Tema oziroma slogan sejma pa je "tradicionalno svež", kar pomeni, da poleg
               tradicionalnih vsebin poskušamo najti vedno nove vsebine in letos je med temi novimi
               vsebinami v ospredju mednarodno leto prsti in rodovitne zemlje ter evropsko leto za
               razvoj. Tema dvema temama smo letos posvetili tudi največ pozornosti, tako v
               razstavnem delu, kjer se predvsem izpostavlja ta tematika na štantu Ministrstva za
               kmetijstvo, gozdarstvo in prehrano in Kmetijskega inštituta, pa tudi na vzorčnih
               nasadih, ki so posebnost tega našega sejma, pa na številnih strokovnih posvetih,
               predavanjih in okroglih mizah. Jaz sem vesel, da bo v teh šestih dneh obdelanih na
               150 različnih strokovnih posvetih, predavanjih in okroglih mizah zelo veliko
               aktualnih tem. In ena izmed teh tem je tudi ta, ki jo boste obravnavali danes, o tem
               čezatlantskem sporazumu, in jaz upam, da boste pri tem tudi uspešni. Želim vam
               prijetno počutje v Gornji Radgoni in seveda veliko uspeha tudi pri vašem delu! Hvala
               lepa. <stage>/ aplavz/</stage></p>
            </sp>
            <sp xml:id="SDT7-Skupna-2015-08-25.sp3">

               <speaker>PREDSEDNICA IVA DIMIC:</speaker>

               <p>Hvala lepa še enkrat gospodu Erjavcu za gostiteljstvo.</p>
               <p>Obveščam vas, da so se za današnjo sejo opravičili oziroma s pooblastili sodelujejo
               naslednji člani odbora: mag. Dušana Verbiča nadomešča Marko Ferluga in Vesno Vervega
               nadomešča Andreja Potočnik.</p>
               <p>Besedo dajem gospe Andreji Potočnik.</p>
            </sp>
            <sp xml:id="SDT7-Skupna-2015-08-25.sp4">

               <speaker>PREDSEDNICA ANDREJA POTOČNIK:</speaker>

               <p>Hvala. Lep pozdrav tudi z moje strani! Pričenjam 19. nujno sejo Odbora za
               gospodarstvo.</p>
               <p>Obveščam vas, da so se za današnjo sejo opravičili naslednji člani odbora: mag. Marko
               Pogačnik in Danijel Krivec. Na seji kot nadomestni člani odbora s pooblastili
               sodelujejo: Iva Dimic nadomešča mag. Mateja Tonina, Matjaž Han nadomešča Jana
               Škoberneta, Benedikt Kopmajer nadomešča Tomaža Gantarja, Simon Zajc nadomešča Bojana
               Krajnca in Vojka Šergan nadomešča Marušo Škopac.</p>
               <p>Besedo vračam gospe Dimic.</p>
            </sp>
            <sp xml:id="SDT7-Skupna-2015-08-25.sp5">

               <speaker>PREDSEDNICA IVA DIMIC:</speaker>

               <p>Prehajamo na prvo in edino točko dnevnega reda –</p>
               <p>
                  <title>SEZNANITEV S STANJEM POGAJANJ ZA SKLENITEV ČEZATLANTSKEGA PARTNERSTVA NA
               PODROČJU TRGOVINE IN NALOŽB MED EVROPSKO UNIJO IN ZDA, TTIP, IN Z ANALIZO UČINKOV
               TTIP NA SLOVENSKO KMETIJSTVO IN GOSPODARSTVO.</title>
               </p>

               <p>Za informacijo naj vam povem, da imamo na voljo za razpravo tri ure. Seja se snema,
               tako bo magnetogram seje v najkrajšem času objavljen na spletni strani Državnega
               zbora. Vse, ki boste razpravljali, prosim, da se zaradi magnetograma predstavite z
               imenom in priimkom ter navedete institucijo, iz katere prihajate. Za razpravo se,
               prosim, javite z dvigom rok, naša sodelavka pa vam bo prinesla mikrofon. Če pa kdo
               želi, lahko predstavi svoj prispevek za govornico. Če bodo v razpravi oblikovani
               morebitni predlogi sklepov, predlagam, da bi odbora o njih glasovala na rednih sejah
               v Državnem zboru. Sprejete sklepe pa bomo poslali vsem, ki ste bili vabljeni na
               današnjo sejo, in bodo objavljeni tudi na spletni strani Državnega zbora. Toliko
               glede tehničnih vprašanj. </p>
               <p>Dovolite mi, da na kratko predstavim namen današnje seje in kaj pričakujemo, da bo
               prinesla predstavitev uradnih institucij in vseh razpravljavcev.</p>
               <p>Kot vemo, je TTIP obsežen sporazum, o katerem se pogajata Evropska unija in ZDA.
               Pomen sporazuma je izjemen tako za EU in ZDA, pa tudi za številne druge države, s
               katerimi se sklepajo trgovinski sporazumi. V Evropski uniji poteka predvsem na
               zahtevo nevladnih organizacij široka razprava o pozitivnih in negativnih vidikih
               TTIP. Velik problem je pomanjkanje informacij o konkretnih pogajalskih dokumentih in
               samih pogajanjih, kjer so pogajanja tajna. <stage type="mag"/><stage>(nadaljevanje)</stage> Zaradi te tajnosti prevladuje zaskrbljenost, da bodo sprejete
               odločitve v prid multinacionalk na račun znižanja okoljskih, prehranskih standardov
               in varovanja potrošnikov, ki so v Evropski uniji nesporno na bistveno višji ravni kot
               v ZDA. Za evropski trg pa je ključno, da nanj ne prihajajo proizvodi, ki so
               proizvedeni po nižjih standardih, ker tega potrošniki ne bi sprejeli. Upam, da nam
               bosta tudi evropska poslanca, gospod Šoltes in gospod Bogovič, postregla z
               najnovejšimi informacijami o tem, kakšno je trenutno stanje v pogajanjih.</p>
               <p>Na današnji seji bi predvsem želeli dobiti odgovore na naslednja vprašanja; zadala
               sem si nekaj smernic, v kakšno smer naj bi potekala današnja razprava.</p>
               <p>Kot prvo, kakšen je pomen in osnovni namen sporazuma in kakšne koristi naj bi
               sporazum prinesel evropskemu gospodarstvu in kmetijstvu. Ali je utemeljen pomislek,
               da bo sporazum pomenil nižanje evropskih standardov, predvsem na področju
               živilsko-predelovalne industrije. Ali so utemeljene bojazni slovenskega kmetijstva,
               še posebej v luči prepovedi izvoza v Rusko federacijo, da bodo določene negativne
               posledice na področju govejega mesa, tudi perutninskega koruza in krmne pšenice.
               Kakšno je trenutno stanje v pogajanjih glede dostopa na trg za kmetijske proizvode,
               sanitarnih in fitosanitarnih predpisov in geografskih označb. Glede na to, da bo
               veliko sprememb potrebnih na področju harmonizacije zakonodaje, je vprašanje, v
               kolikšni meri smo na ta zalogaj sploh pripravljeni. Eno od pomembnejših vprašanj je
               tudi, ali bo Evropska unija imela možnost vztrajati pri uporabi previdnostnega načela
               pri vprašanjih, ki se nanašajo na GSO. Na področju gospodarstva je nedvomno pomembno
               vprašanje, kakšno je stanje v pogajanjih glede tehničnih ovir v trgovini in kakšen je
               cilj poglavja o malih in srednje velikih podjetjih. Zanimivo bi bilo tudi izvedeti,
               kakšen procent podjetij je sploh seznanjenih s sporazumom in kakšne učinke podjetja
               pričakujejo od sporazuma.</p>
               <p>Na skupno sejo odborov sva z gospo Potočnik povabili številne predstavnike
               ministrstev, strokovnih institucij, nevladnih organizacij ter tudi poslanke in
               poslance iz Republike Slovenije v Evropskem parlamentu. V veselje nam je, da se je
               vabilu odzval tako gospod Šoltes kot tudi gospod Bogovič, zato še enkrat lepo
               pozdravljena. Ker je vabljenih res veliko, predlagam, da seznama ne berem, ker bi nam
               to vzelo kar nekaj časa.</p>
               <p>Kot gradivo ste s sklicem seje prejeli: informacijo Vlade o pogajanjih za sklenitev
               obsežnega gospodarskega in trgovinskega sporazuma med Evropsko unijo in Kanado, tako
               imenovani CETA, o čezatlantskem partnerstvu za trgovino in investicije med Evropsko
               unijo in ZDA, tako imenovani TTIP, in o sporazumu o trgovini in storitvah, tako
               imenovani TISA, študijo vplivov TTIP na slovensko gospodarstvo, ki jo je pripravil
               Center za poslovno odličnost Ekonomske fakultete Univerze v Ljubljani. Naknadno ste
               23. julija 2015 prejeli: predlog stališča in stališča Republike Slovenije do naložbe
               v TTIP, podlaga za reformo, in 19. avgusta 2015 ste prejeli še informacijo
               Ministrstva za gospodarski razvoj in tehnologijo o stanju pogajanj ter informacijo
               Ministrstva za kmetijstvo, gozdarstvo in prehrano o stanju in pomenu pogajanj za
               sklenitev TTIP za slovensko kmetijstvo.</p>
               <p>Glede načina dela na današnji seji predlagam, da uvodno besedo podata minister za
               kmetijstvo, gozdarstvo in prehrano mag. Dejan Židan in državni sekretar na
               Ministrstvu za gospodarski razvoj in tehnologijo Aleš Cantarutti. Nato bi dali besedo
               predstavnikom vabljenih institucij. Nato bodo dobili besedo poslanci in vsi drugi
               navzoči v dvorani, ki bodo želeli sodelovati v razpravi.</p>
               <p>Besedo dajem mag. Dejanu Židanu, ministru za kmetijstvo, gozdarstvo in prehrano.
               Izvolite, gospod minister. <stage>/ oglašanje v ozadju/</stage> Aha, če bi mogoče želeli, bi bilo
               dobro, da bi zamenjali vrstni red razpravljavcev <stage type="mag"/> <stage>(nadaljevanje)</stage> oziroma bi dala besedo najprej državnemu sekretarju na
               Ministrstvu za gospodarstvo Alešu Cantaruttiju, da poda uvodno besedo.</p>
            </sp>
            <sp xml:id="SDT7-Skupna-2015-08-25.sp6">

               <speaker>ALEŠ CANTARUTTI:</speaker>

               <p>Lepo pozdravljeni. Hvala lepa, predsedujoča, za besedo. Še enkrat lepo pozdravljeni
               to pot v drugem okolju v enem zelo pomembnem dogodku za slovensko, ne samo kmetijstvo
               in prehrambena industrija, ampak celotno gospodarstvo. Jaz sem si imel že priložnost
               ogledati in kar nekaj slovenskih podjetij je na tem sejmu, ki uspešno konkurirajo na
               mednarodnih trgih, tudi na ameriškem trgu. Verjamem, da imajo vsaj ta podjetja tudi
               že nekaj informacij o temi, o kateri razpravljamo danes.</p>
               <p>Jaz bi mogoče poskušal za ta uvod res na kratko povzel nekaj glavnih značilnosti
               poteka pogajanj. Torej, ta tip sporazuma. Najbrž veste, da je za nami deseti krog, da
               se bo oktobra začel že enajsti krog pogajanj, torej je ta dinamika res iz meseca v
               mesec vse hitrejša in poskuša se nekako zaokrožiti tiste teme, ki so bile odprte ali
               ki so najbolj vroče. Mednje spada tudi tako imenovani ISDS mehanizem oziroma da tako
               rečem reševanje sporov do katerih lahko prihaja, in seveda dostikrat prihaja na
               nivoju multinacionalk oziroma podjetja in države. O tem nekaj več morda kasneje.</p>
               <p>Želja vseh pogajalcev, tako na evropski kot na ameriški strani je, da bi se ta
               pogajanja zaključila v naslednjem letu, še pred iztekom mandata predsednika Obame.
               Ali bo to mogoče, ali je to realno pričakovanje ali ne je drugo vprašanje, ampak
               mislim pa, mislim, da tudi mi stojimo za tem mnenjem, da ne bi veljalo hiteti zaradi
               tega, kajti lahko se zgodi, da bo potem ta sporazum, ne bom rekel mrtva črka na
               papirju, ampak ne bi prinesel res toliko koristi kot jih lahko, če se dovolj
               poglobimo v posamezne teme, če si vzamemo dovolj časa za izmenjavo mnenj, stališč,
               tudi različnih predlogov oziroma idej, ki jih imamo na različnih straneh Atlantika.
               Zato se mi zdi zelo pomembno, da je časa za razpravo, tudi ne nazadnje za razpravo
               civilnih iniciativ oziroma civilne družbe, ker tudi tega se seveda še kako dotika ta
               sporazum, in to predvsem na področju, ko govorimo o prehrani in varnosti hrane.
               Zaradi tega morda bo ta sporazum oziroma pogajanja potekala dlje, kot nekateri
               pričakujejo.</p>
               <p>Kakšne so koristi? Tako na prvo žogo, je bilo tudi vprašanje, da bi radi prišli do
               odgovora na to vprašanje. Analize, ko govorimo s slovenskega vidika kažejo različne,
               ampak v glavnem smo več ali manj na vseh analizah bolj na repu držav EU po koristih,
               ki naj bi jih prinesel ta sporazum za slovensko gospodarstvo. Ja, nekaj je seveda
               povezano to z našim samim gospodarstvom, s samo strukturo našega gospodarstva oziroma
               podjetij. Morda tudi z našo nepripravljenostjo, da bi znali vse te koristi, ki jih ta
               sporazum prinaša pokoristiti, da tako rečem. In tukaj je tudi vloga različnih
               ministrstev, različnih inštitucij, da dovolj zgodaj pripravijo pregled koristi, ki
               jih ta sporazum prinaša. Nekaj smo topogledno že naredili, ne pa še dovolj. To nas
               seveda še čaka.</p>
               <p>Vprašanje je bilo tudi kaj je z nižanjem standardov, ali lahko pristanemo, ali je to
               resna grožnja. Jaz mislim, da ni. Jaz mislim, da EU, da tistih standardov za katere
               smo se pravzaprav dolgo časa jih postavljali, da ne rečem borili, ne bomo tako zlahka
               pristali na to, da bi jih spuščali. In mislim, da je to zelo jasno tudi ameriški
               strani in da tukaj do kompromisa mora priti, ali pa tega sporazuma tudi ne bo.</p>
               <p>Vprašanje, če se navežem še, je bilo tudi seznanitev podjetij. Podjetja so vključena,
               pravzaprav že od začetka pogajanj, kolikor se pač da, tudi v proces obveščanja, tudi
               pripravo stališč, ki jih na Ministrstvu za gospodarski razvoj in tehnologijo
               oblikujemo in pripravljamo. Več srečanj je bilo tudi preko Gospodarske zbornice
               Slovenije, s podjetji. Odziv, seveda, v začetku skromen, majhen odziv, morda premalo
               tudi zavedanja na začetku, da to vendarle gre za veliko stvar. Sedaj pa se seveda
               tudi po zaslugi, seveda, medijske odzivnosti tega sporazuma in pa seveda tudi
               konkretnih koristi ali pa tudi nevarnosti, <stage type="mag"/><stage>(nadaljevanje)</stage> ki jih lahko ta sporazum prinese. Tudi s strani podjetij
               opažamo večji interes in zato smo pravzaprav te aktivnosti s podjetji še okrepili,
               jih bomo v nadaljevanju tudi, ko se bodo pogajanja bližala koncu še okrepili.
               Pomembno je namreč, da dobimo informacijo od podjetij, da tudi na tej osnovi zgradimo
               določena stališča. Namreč vsi ti, prej sem omenjal različne analize, ki kažejo na
               take ali drugačne koristi in nevarnosti za slovensko gospodarstvo, slovenska
               podjetja. To je neki okvir, ki služi za oblikovanje stališč, ki jih potem posredujemo
               in vam poslancem in seveda naprej v DZ, ki jih imamo, potem tudi pri pogajanjih
               oziroma da na ta način lahko vplivamo do evropskih pogajalcev.</p>
               <p>Jaz bi tukaj omenil, da se večina pogajanj in dela sedaj premika pravzaprav k
               usklajevanju zaenkrat še neusklajenih konsolidiranih besedil razen na področju
               investicij, omenil sem že tukaj, da bomo takoj razčistili to, se pravi, kar se tiče
               zaščite investicij in reševanja sporom, že omenjeni tako imenovani ISDS mehanizem, je
               stvar na čakanju. Tukaj se čaka novi predlog tega mehanizma s strani Evropske
               komisije. Komisarka Malstromova tukaj res si prizadeva, da bi prišli do nekakšnega
               kompromisa, ki bi bil sprejemljiv za vse člane EU, ampak dokler tega ni tudi to
               pogajanje je za enkrat zamrznjeno. Čakamo tukaj novo rešitev. Seveda, zaradi tega
               stališče tudi DZ, da se seveda ta predlog, ki je bil na mizi ali ki ga je tudi
               Evropska komisija posredovala ni za nas v taki obliki sprejemljiv.</p>
               <p>Kar je še morda pomembno tudi glede ponudb oziroma nastopa na razpisih, na tenderjih,
               tudi to je seveda področje, ki ga bo ta sporazum zaobjel. Tukaj še ni korakov naprej
               oziroma še čakamo, da dobimo ponudbo z ameriške strani, da vidimo pravzaprav kakšno
               obliko predlagajo in kakšne bodo možnosti evropskih podjetij za sodelovanje in seveda
               ameriških na drugi strani v državah EU. To so še ta odprta vprašanja, ki se jih je
               treba dotakniti in ki mislim, da bodo pomembno vplivala tudi na koristi, ki jih bodo
               imela evropska, slovenska podjetja iz tega sporazuma.</p>
               <p>Ko govorimo o koristih. Eden tak globalni pogled, mogoče, za ta uvod in potem bom dal
               besedo naprej in bomo na razpolago za ekipo tudi za ostala bolj podrobna vprašanja.
               Dejstvo je, da ima VTO oziroma Svetovna trgovinska organizacija kar nekaj težav pri
               oblikovanju torej svetovne trgovinske politike. Tukaj so interesi precej hitro
               rastočih, razvijajočih se gospodarstev in še kakšnih drugih, ki imajo močan politični
               vpliv zelo različni. Včasih so težave pri pogajanjih kar naporna in težka. Prav,
               zaradi tega ali pa tudi zaradi tega prihaja do želje, do interesa, da se določeni
               sporazumi, določene proste trgovine oblikujejo tudi na bilateralnem nivoju. Ne
               govorim o državah, govorim o regijah. Dobro, ZDA so največja gospodarska sila, ampak
               EU je ena taka zaključena celotna regija, ki lahko zelo ali pa enakovredno se pogaja
               z ZDA. Zato je tudi ta TIP tudi nadaljevanje pogajanj in pa sam sporazum v precejšnji
               meri odvisen od tega kako se bodo končal sporazum oziroma pogajanja in kako bo
               zapeljan, da rečem sporazum, tako imenovani "transe Pacifik" sporazum torej z
               pacifiškimi državami z Japonsko. To bo zelo zanimivo videti. Na to bo vplival, potem
               potek pogajanj znotraj TIP.</p>
               <p>Če zaključim s to mislijo, da pravzaprav v času, ko potrebujemo vendarle zaveznike, v
               času, ko tudi Evropa doživlja neki preporod tudi na področju industrije in tudi
               storitev je zaveznika kakršne so ZDA vendarle gre tukaj za naravnega zaveznika z
               določenimi še kako pomembnimi demokratičnimi standardi, standardi seveda razvitih
               določenih institucij zelo pomemben. Moje stališče bi bilo tukaj zelo jasno. Pogajanja
               se morajo nadaljevati, pogajanja se morajo nadaljevati s takim tempom kot je
               predviden, moramo se pogovarjati in priti do skupnih rešitev. To bo, če mene
               vprašate, v korist gospodarstva z obeh strani, Atlantik je izjemno pomemben. Hvala
               lepa. Toliko za sedaj. Bi potem še odgovoril na vprašanja bolj iz tistih tehničnih,
               strokovnih področij. Hvala lepa.</p>
            </sp>
            <sp xml:id="SDT7-Skupna-2015-08-25.sp7">

               <speaker>PREDSEDNICA IVA DIMIC:</speaker>

               <p>Hvala tudi državnemu sekretarju na Ministrstvu za gospodarstvu gospodu Cantaruttiju.
                  <stage type="mag"/><stage>(nadaljevanje)</stage> Besedo pa dajem gospodu mag.
               Dejanu Židanu, ministru za kmetijstvo, gozdarstvo in prehrano. Izvolite besedo.</p>
            </sp>
            <sp xml:id="SDT7-Skupna-2015-08-25.sp8">

               <speaker>MAG. DEJAN ŽIDAN:</speaker>

               <p>Spoštovane poslanke, spoštovani poslanci. Lep pozdrav tudi seveda ostalim udeležencem
               seje dveh odborov Državnega zbora in dovolite tudi en zelo lep pozdrav.</p>
               <p>Kar se tiče slovenskega in evropskega kmetijskega prostora, idealno bi bilo, da to ne
               bi bilo predmet sporazuma. To je dosti enotno mnenje vseh 28 ministrov Evropske
               unije. Je pa to seveda ultimativno, od česar Združene države Amerike ne odstopajo. To
               moramo vedeti kot izhodišče in tudi, kakor je že gospod državni sekretar povedal,
               študije, ki so nam na razpolago dve ali tri evropske in tudi sama slovenska generalno
               kažejo, da smo med državami, kjer tudi generalno bomo imeli do tega sporazuma najmanj
               koristi. Če pa se pogleda kmetijski prostor je pa stališče še slabše. Tako, da
               kmetijski prostor je tisti, ki v neki meri je v dosti obrambni poziciji, ko se
               pogovarjamo o tem sporazumu, kmetijski prostor je tudi tisti, ki je bil sedaj pogosto
               tudi razlog, da to tovrstnih sporazumov ni prišlo.</p>
               <p>Sedaj pa, če dovolite čisto operativno, kje so tiste točke, kjer je v tem trenutku na
               nek način pogajalski proces zelo občutljiv, če rečem mogoče, da je obtičal, je
               pretrda beseda, ampak je na neki zelo občutljivi točki. Prvo področje je vprašanje
               določitve kmetijskih proizvodov, ki so posebej občutljivi. In potem torej, ko pa
               imamo to določeno, pa kateri kmetijski proizvodi so tisti, ki so izvzeti iz
               liberalizacije in kateri so tisti, ki gredo na kvotni sistem. Čeprav nekatera
               pogajanja, marsikatera informacija je takšna, ki se ne more mogoče v tem trenutku
               povsem javno povedati, pa čisto zadosti informacij dobimo, kako je bilo spogajano med
               Evropsko unijo in Kanado. In o tem pa lahko govorim. Tam vidite, je bilo povsem
               izvzeto iz liberalizacije perutnina, jajca in proizvodi iz jajc. Na kvotni sistem pa
               je šla govedina, svinjina in nekateri mlečni proizvodi, to, kar izvzeti oziroma dati
               na kvotni sistem.</p>
               <p>Drugo so standardi. Kar se tiče standardov je pač potrebno povedati, da opravke imamo
               z državo, na nekaterih področjih ima drugačne doktrine kot v naši državi in Evropske
               unije, če pogledamo samo Združene države Amerika, tam poteka recimo borba sploh za
               to, da se da dovoljenje proizvajalcem, da označijo, če je v hrani surovina, ki je
               genetsko spremenjena. Tam je to točka pogovora. Sploh pravica, da potrošnik ve, če je
               v hrani genetsko spremenjena surovina. To je nekakšna razprava, ki je razumljiva s
               stališča evropskih potrošnikov, evropskega standarda, povsem nesprejemljiva. Seveda
               potem, ko so to tudi pogajalci na drugi strani ugotovili, iščejo obvoznico in se
               začenjajo izogibati besedi genetsko spremenjeno in govorijo o uporabi novih
               tehnologij v kmetijstvu. To seveda postaja ta zanimiva beseda, ki skrije vsebino, jo
               pa uporabljajo zato, da bi si izpogajali to, kar si želijo.</p>
               <p>Naslednje področje je področje, kako gledamo na ostanke nekaterih snovi, ki jih ne
               želimo v prehrani oziroma želimo, da so omejene, tukaj ima Evropa dosti nižje meje za
               nekatere ostanke, kakor so meje določene v Združenih državah Amerike. Tudi zato, ker
               v Evropi velja načelo previdnostnega principa. Torej tudi, kadar so stvari nejasne,
               ni potrebno 100 % ugotoviti, da je škodljivo. Kadar je stvar nejasna, se Evropski
               uniji marsikatera stvar prepove ali pa omeji. Mogoče poznate ta pristop pri
               neonikotinoidih, ki ga tudi Slovenija uporablja. Pred leti, ko smo imeli pomore
               čebel, takrat smo imeli samo hude sume. Tveganje je bilo in je bilo povsem legitimno,
               čeprav v tem trenutku prepoved velja na ravni že celotne Evropske unije. Zakaj
               govorimo o tem? Ker ni samo vprašanje določitve nekih standardov, ki jih v tem
               trenutku imamo. Stališče Evropske unije je tudi nevarno stanje, da v bistvu se reče
               trenutni standardi veljajo, od tukaj naprej pa je zabetonirano. Evropska unija ima v
               postopku mnogo substanc, na podlagi katerih ugotavlja ali predstavljajo varnostno
               tveganje ali pa vsaj sum na varnostno tveganje in torej spisek substanc se bo širil
               in Evropske unije, mislim pa tudi nam potrošnikom mora biti nesprejemljivo, da se
               zabetonira stanje. Od tukaj naprej bomo pa <stage type="mag"/>
               <stage>(Nadaljevanje)</stage> skupaj ugotavljali, zato, ker standardi potem ne bodo enaki. Razlika
               doktrin je tudi, recimo zelo plastično se da povedati, bomo pa razumeli, je recimo
               pogled na zdravstveno varstvo živali. Najbolje, recimo, primerljiv primer je pri
               perutnini. V EU, tudi v Sloveniji, velja doktrina, da nekatere škodljive bakterije,
               ki povzročajo bolezni, ki so celo zoonoze, enostavno ne sme biti v rejah. EU, kmetje
               in kmetice, pa tudi državni denar, evropski je bil prisoten, vložila izjemno dosti
               denarja, da smo takšne zdravstvene statuse dosegli. In opravka imamo s partnerjem, ki
               na nekaterih področjih, ne na vseh, enostavno išče načine, da naredi malo lažjo pot.
               Recimo, zelo znan je ta primer kloniranja piščancev, ni napačno, če je salmonela
               prisotna, saj bomo piščanca po postopku klanja potopili in razkužili v klorovi
               raztopini. To je neko stališče, ki je tako v različni percepcij s tem, kako Evropa
               razume sistem varne hrane, da bomo tukaj, verjetno je skoraj nemogoče doseči
               kakršnokoli soglasje, tipična in značilna tema, ki je vedno znova odprta kadar se
               srečajo evropski in ameriški pogajalci. Tudi nekatere druge tehnologije so takšne, da
               ima Evropa varnostni zadržek. En del tega recimo je uporaba kloniranih živali,
               potomcev kloniranih, ker klonirane same so relativno tako in tako predrage za
               konzumiranje, ampak drugače za potomce kloniranih živali. Tudi tu v Evropi smo pač na
               stališču, da enostavno v tem trenutku ne vemo kaj so plusi in zlasti minusi takšnih
               tehnologij. In dokler rega ne vemo, jasno mi ne želimo se ukvarjati s tovrstnimi
               prehranskimi surovinami v prehranski verigi in tudi tu ni nujno, da imamo povsem isto
               stališče. Seveda generalno je pa povsem različno stališče do genetsko spremenjenih
               organizmov. Torej, če imamo na drugi strani opravka s partnerjem, ki vse naredi, da
               se niti označevalo ne bi, imamo na evropski strani vedno več zadržkov. In vedno več
               je teh držav, ki enostavno s takšnimi in drugačnimi ukrepi so tudi tiste, ki so imele
               samo dovoljeno, da recimo so bile rastline na tleh posejane, ki so genetsko
               spremenjene, so jih umaknili, jih umikajo in v tem trenutku je v EU predvsem debata
               kako živeti brez genetsko spremenjene hrane. To je debata. Bila je tudi debata pred
               nekaj dnevi potekajoči mednarodni ministrski konferenci, ki smo jo organizirali, bila
               je na Ptuju. Prisoten je bil predsedujoči minister, to je gospod Fernand Etgen. In tu
               iščemo v bistvu rešitve kaj narediti, da potrošnik ne bo imel indirektne uporabe, kaj
               narediti, da najdemo alternative za genetsko spremenjene beljakovine. To je način
               razmišljanja, ki ga imamo v Evropi. To je povsem drugačen. Zakaj pa mogoče, da vam
               čisto plastično povem primer, recimo, na Evropsko agencijo za varno hrano do katere
               imamo večina prehranskih ministrov velike zadržke, tam proces odobravanja poteka na
               naslednji način: pridejo zahteve in pri teh zahtevah so priložene študije v osnovi
               multinacionalk, ki želijo odobritve za uvoz v EU, ponekod pa tudi zato,da se
               prideluje tovrstno genetsko spremenjena rastlina. Od kar sem minister, prvič sem bil
               minister maja leta 2010, na skupina srednjeevropskih ministrov ves čas zahteva, da je
               enostavno nemogoče stanje, da tisti, ki ima velik finančni interes pride z lastno
               študijo in na podlagi njegove lastne študije Evropska agencija za varno hrano odloči.
               Ta ki ima finančni interes, seveda, financira, sam si izbere enega od akreditiranih
               laboratorijev in financira. Seveda potem je odgovor na drugi strani dosti preprost,
               rečejo, saj tudi države lahko naročite lastne študije. Tega niti, recimo, bolj bogate
               države enostavno časovno, pa tudi finančno ne zmorejo, ker so to zelo veliki denarji.
               In recimo zagovarjamo načelo takse. Torej, nekdo, ki želi nekaj registrirati naj v
               evropski proračun plača zadosti veliko takso, da lahko potem Evropska komisija sama
               poišče laboratorij, neodvisen laboratorij. In na podlagi te študije potem se odloči
               tako ali drugače.</p>
               <p>Naslednje tveganje, ki ga v Evropi enostavno zelo težko povzamemo je tveganje samih
               poskusov. Vi poznate, da to ali je kakšen genetsko spremenjen organizem škodljiv ali
               neškodljiv, v osnovi potekajo poskusi na 60 ali 90 dni živečih miškah ali podganah.
               In potem pač one končajo, mislim na nek svoj način, svoje življenje in na podganah
               potem ugotavljajo ali je bilo kaj škodljivega. Težava je pa v tem, ker je življenjska
               doba povprečnega zemljana <stage type="mag"/><stage>(nadaljevanje)</stage>
               čisto drugačna, to sem povedal zelo blago. In to bistvo, čeprav so potem neki
               strokovni argumenti, ampak to je tisti glavni argument, zakaj se reče, da takšni
               poskusi ne odpravijo tveganja za varnost ljudi. Potem pa naslednje. Ko imamo opravka
               z genetsko spremenjenimi organizmi v okolju, ko jih vnesemo, je izvzetje iz okolja
               skoraj nemogoče. Pogosto je to enkraten proces. In dokler obstaja tveganje za okolje,
               imamo pravico reči, da obstaja tveganje za okolje, zlasti če je tako biotsko
               raznovrstno in občutljivo, kot je v Sloveniji.</p>
               <p>Jaz se vam opravičujem, ker sem nekoliko več govoril o genetsko spremenjenih
               organizmih, zato ker je to tema, ki jo bomo na prvi seji odbora - kot sem videl,
               gospa predsednica, je odbor že sklican – obravnavali. Ampak to je tipična tema, kjer
               bomo izjemno težko našli soglasje z Združenimi državami Amerike. Hvala za pozornost.
               <stage>/ aplavz/</stage></p>
            </sp>
            <sp xml:id="SDT7-Skupna-2015-08-25.sp9">

               <speaker>PREDSEDNICA IVA DIMIC:</speaker>

               <p>Hvala tudi vam, spoštovani gospod minister, za podano poročilo o stanju, pa tudi
               odgovore na vprašanja, ki sem jih prej predstavila.</p>
               <p>Zdaj sprašujem evropska poslanca, ali želita besedo? Mogoče gospod Šoltes ali gospod
               Bogovič? Izvolite, gospod Šoltes.</p>
            </sp>
            <sp xml:id="SDT7-Skupna-2015-08-25.sp10">

               <speaker>DR. IGOR ŠOLTES:</speaker>

               <p>Lep pozdrav tudi v mojem imenu! Hvala za vabilo.</p>
               <p>Mislim, da je ta tema, ki jo obravnavamo danes, izjemno pomembna za Slovenijo in tudi
               za Evropo. Mene, moram reči, veseli, da tudi kmetijski minister izraža skrb, opozarja
               na to, da TTIP dejansko pomeni tveganje, ampak to ne malega. Pomeni veliko tveganje
               za državljane, pomeni veliko tveganje za potrošnike. Tudi državni sekretar je
               opozoril, da je še veliko neznank, pa tudi minister, če ga povzamem, je posebej
               izpostavil, da je tu interes Amerike verjetno kar močan, vendar Evropa ne sme
               izpustiti priložnosti, da zaščiti standarde, ne v smislu, da jih ohranja, ampak jih
               mora dvigovati. Mislim, da je to ključna stvar, na katero je treba opozoriti.</p>
               <p>TTIP pomeni tveganje iz več razlogov. Eno je to, na kar je opozoril kmetijski
               minister, in sicer hrana, prehrambena industrija, vendar je TTIP še mnogo več. TTIP
               je eden najširših sporazumov, ki jih namerava skleniti Evropska unija s katero od
               zunanjih držav. In če pomislimo, kako je nastala iniciativa, kdo je pravzaprav začel
               s to idejo, lahko vidimo, da to ni zraslo na zelniku držav, da je to zraslo na
               interesih in zelniku velikih korporacij, ki želijo razširiti svoja delovanja na mnoga
               področja. Hrana in kmetijstvo je samo ena od teh, vendar ne pozabiti, da ta sporazum
               gre dlje. Seveda, sporazum še ni sklenjen in pogajanja še tečejo, ampak še vedno
               mislim, da veliko tveganje obstaja tudi za javni sektor, za naravne vire, za kulturo,
               na kar se je posebej opozarjalo, ker, seveda, kultura ni krompir, to niso limone,
               tega se ne kupuje na knjigah. Ampak, veste, če na teh področjih odpremo trg,
               potemtakem bo kaj malo ostalo tudi od evropske identitete. Mislim, da moramo biti pri
               tem posebej pazljivi.</p>
               <p>Kar se tiče Slovenije, bi opozoril na nekaj. Študije, ki jih citirajo kolegi, so za
               Slovenijo neugodne. Tudi študija, ki jo je naročila Vlada oziroma pristojno
               ministrstvo, kaže negativen trend, tudi izgube delovnih mest. In po vsem tem
               slišanem, videnem, prebranem se potem sprašujem, zakaj. Pravzaprav, zakaj potrebujemo
               sploh ta TTIP. Ali ni mogoče bolje ustvariti normalne trgovske odnose s
               čezoceanskimi, atlantskimi državami tudi na drugačen način, z drugimi sporazumi.
               Mislim, da sploh pristop tega sporazuma je malce drugačen od ostalih, ker govori
               pravzaprav o tem, da se širi na vsa področja, razen na tista, ki niso izrecno
               izključena. Torej, tu je treba biti pa še posebej pazljiv. In kot je rekel državni
               sekretar, res ni treba hiteti. In mislim, da ni treba loviti Obame zadnji dan mandata
               v Beli hiši. Tu moramo predvsem varovati svoj interes. In mislim, da je naloga tudi
               politike, pogajalcev, tudi slovenskih seveda, da jasno izrazijo stališča Vlade,
                  <stage type="mag"/><stage>(nadaljevanje)</stage> jasno izrazijo stališča
               ministrstva in da dosežejo v teh pogajanjih, da bo končna beseda pripadala tudi
               nacionalnim parlamentom, ne samo evropskemu. To pravico si zaslužimo, predvsem zato,
               ker TTIP dejansko pomeni trgovanje z našo prihodnostjo. In mislim, da je preveč
               dilem, preveč vprašanj, da bi kar preprosto lahko dvignili roko za tak sporazum.
               Številne institucije, ne samo nevladni sektor, tudi ugledne znanstvene opozarjajo na
               vsa tveganja, ki jih ta sporazum prinaša. Seveda je potrošnik tukaj merljivo najbolj
               ogrožen, so pa seveda tudi drugi sektorji, druge storitve.</p>
               <p>Če omenim za zaključek še ta ISDS mehanizem. Seveda je to na nekem ledu zaenkrat.
               Mislim, da se približno enako dogaja kot z GMO oziroma gensko spremenjenimi
               organizmi. Seveda, išče se drugo besedo, namesto TTIP bo uporabljeno "nove
               tehnologije reševanja sporov". Vsebina bo približno ostala ista, gre pa predvsem za
               to, za tiste morda, ki ne veste, velike korporacije, ki imajo neznansko več denarja
               kot katerakoli država članica, lahko najamejo odlične, najboljše odvetniške hiše, ki
               potem tožijo državo članico, ker jih ovira pri pridobivanju njihovega dobička, na
               številnih področjih, pri varovanju okolja, pri varovanju tudi človekovih pravic,
               delavskih pravic, okoljskih, dostopa do naravnih virov, in na ta način dopustijo
               arbitraži, temu mehanizmu, da povozi tudi to pravno suverenost držav. Zato opozarjam,
               da pretirano navdušenje nad tem sporazumom je odveč in za Slovenijo je slabo. Zato
               sem sam tudi v Evropskem parlamentu glasoval proti tovrstnemu nadaljevanju pogajanj z
               Ameriko, v taki obliki, kot so predvidena oziroma v takem okviru. Zato še enkrat
               pravim, s tem sporazumom je treba ravnati zelo previdno, ne v rokavicah, in seveda
               Vlada mora dati zelo jasno stališče in sporočilo tudi državljanom, kaj namerava
               storiti s tem sporazumom, glede na to, da si to seveda tudi zaslužimo. Hvala.</p>
            </sp>
            <sp xml:id="SDT7-Skupna-2015-08-25.sp11">

               <speaker>PREDSEDNICA IVA DIMIC:</speaker>

               <p>Hvala tudi vam, gospod Šoltes.</p>
               <p>Besedo dajem še enemu evropskemu poslancu, gospodu Bogoviču. Izvolite.</p>
            </sp>
            <sp xml:id="SDT7-Skupna-2015-08-25.sp12">

               <speaker>FRANC BOGOVIČ:</speaker>

               <p>Lep dober dan, spoštovani sopredsedujoči, spoštovane poslanke in poslanci Državnega
               zbora, minister, državni sekretar, vsi prisotni in seveda tudi kolega Šoltes, ki je
               govoril pred mano.</p>
               <p>Državni sekretar je v osnovi omenil in povedal, zakaj so se pravzaprav vlade in
               vodje, predsedniki vlad odločili, da dajo pooblastilo komisiji, da začnejo ta
               pogajanja o TTIP. Gre za dve ekonomiji, ki predstavljata približno polovico
               svetovnega GDP, približno tretjino svetovne trgovine in v veliki meri se silnice v
               tem svetovnem formatu spreminjajo in Evropa in Amerika, ki sta v preteklosti
               predstavljali še dosti več, počasi stopata v zelo resno tekmo z ostalimi globalnimi
               igralci. In na nek način je tudi v evropskem okviru bojazen, da če bo Evropa tu
               preveč rezervirana, bo enostavno prišlo do preusmeritve nekaterih trgovinskih tokov,
               zaradi česar se lahko tudi za evropsko ekonomijo ta prevelika rezerviranost slabo
               izide. To je bil osnovni motiv, da je prišlo zopet do tega kroga pogajanj in da se
               želi v okviru teh dogovorov odpreti in poenostaviti poslovanje, hkrati pa, kot je
               bilo že rečeno tudi danes s strani ministra, državnega sekretarja in tudi kolega
               Šoltesa, je tu cela vrsta bojazni in pasti, na katere je treba absolutno biti pozoren
               in jih tudi relevantno obravnavati.</p>
               <p>Evropski parlament je v letošnjem letu vstopil v to razpravo, tudi z zelo jasno
               zahtevo, da poročevalci oziroma pogajalci iz Evropske komisije predstavijo presek
               stanja, da je komisija odprla v bistvu vsako poglavje posebej in vsako pogajanje
               posebej, da se vidi, pri čem smo. Imeli smo to možnost, da smo vstopali v tiste gluhe
               sobe, v katerih smo pregledovali tudi te dokumente. In na koncu je Evropski parlament
               julija s kar precejšnjo večino sprejel <stage type="mag"/><stage>(nadaljevanje)</stage> resolucijo Evropskega parlamenta glede TTIP. Evropski
               parlament je vključen s to obravnavo, se pravi s to resolucijo, ki je hkrati
               odločitev pogajalskega okvira, kar 14 od 22-ih odborov Evropskega parlamenta je
               obravnavalo TTIP, se pravi, da je velik interes na zelo širšem področju in v
               resoluciji, ki ima skupen tekst in pa seveda tudi kot priloga te resolucije, tudi
               teksti posameznih odborov je določen pogajalski okvir, ki ga je dal Evropski
               parlament. In Evropski parlament kot vemo bo vključen še na koncu zagotovo s tem, da
               ta sporazum potrdi ali pa ga tudi zavrne. V preteklosti je bil zelo glasen ta akta,
               ki je bila v Evropskem parlamentu zavrnjena. Kot sem že dejal 14 odborov je
               obravnavalo, sam se bi osredotočil in tudi danes je Odbor za kmetijstvo tukaj
               osrednji, na to področje kmetijstva razvoja podeželja. Sam sem tudi član tega odbora,
               nadomestni član v Odboru za kmetijstvo in razvoj podeželja in sodeloval sem v vseh
               teh razpravah, si tudi posamezna poglavja pogledal v tej sobi in prav, da mogoče
               povem tudi svoje stališče in pa pogled, kako naprej.</p>
               <p>Minister je opozoril na ključna vprašanja, ki se pojavljajo na področju kmetijstvo.
               Kmetijstvo predstavlja 5 % te blagovne menjave, sam pa trdim, da je zagotovo več kot
               50 % problemov in pa teh pasti na tem področju in tako kot je bilo danes že rečeno
               tukaj, tudi sam trdim, da bo na področju kmetijstva ta sporazum šel skozi ali pa
               padel. In temu področju, kot sem že dejal je namenjena visoka pozornost, tako v
               Evropskem parlamentu, zagotovo pa vseh Evropejk in Evropejcev, od kmetijskih
               organizacij do asociacij, ki skrbijo za varstvo potrošnika in zagotovo je to tista
               prelomna točka. Generalno je danes situacija na področju kmetijstva med Evropo in ZDA
               takšna, da imamo blagovni presežek Evropejci in Evropa po večini izvaža končne
               produkte in uvaža surovine. Nekje približno 10 milijard je razlike, 6 milijard je ta
               bilanca med obema ekonomijama in tukaj je Evropa v določeni prednosti. In tukaj se
               zdaj pojavlja tudi motiv tistih, ki so igralci na tem področju. Jaz se strinjam, jaz
               sem tudi podrobno prebral to študijo, ki je gospo dr. Pintar in pa njegova ekipa
               pripravila, kjer se kaže na problem male slovenske ekonomije in pa njenih potencialov
               na tem evropskem trgu. Zagotovo so bili motivi ali pa so motivi teh večjih igralcev
               različni in jaz mislim, da tudi nič slabega ni v tem, če na primer evropski
               pridelovalci mleka računajo še na povečan izvoz sira recimo v Ameriko, posredno ima
               to tudi vpliv na ne vem, na stanje področje mleka za Slovenije, ker je ta više
               znotraj evropskega prostora po ukinitvi kvot in pa sicer se pojavlja v evropskem
               prostoru, zaradi Rusije in podobno. Se pravi, mi moramo po mojem prepričanju, po eni
               strani jemati sporazum kot sporazum, ki vpliva na našo ekonomijo, hkrati pa ga
               gledati tudi v širšem kontekstu evropskega gospodarskega prostora. Poznamo, da je na
               področju predvsem industrije, avtomobilske industrije, praktično vsakdo od nas pozna,
               ne vem, nekoga, ki je dobavitelj v avtomobilski industriji in posredno, ne vem, ne
               bomo avta prodali mi, ampak kot supplierji v tej verigi, imamo zagotovo tudi
               priložnost za določena delovna mesta, tako da jaz mislim, da je treba do tega
               sporazuma dokaj uravnotežen pristop imeti in sam nisem eden tistih, ki bi a priori na
               začetku nasprotoval tej debati, tudi v okviru Evropske ljudske stranke seveda nismo
               tisti, ki bi temu a priori na začetku nasprotovali. Se pa vsekakor v tej razpravi
               opozarja in tudi podpira, opozarja na številna tveganja in se tudi postavil v jasno
               linijo. Da se vrnem nazaj h kmetijstvu in pa razvoju podeželja.</p>
               <p>Kar se tiče GSO, ki so bili danes tudi tukaj kot vprašanje postavljeni, jaz mislim,
               da Evropski parlament s sprejetjem direktive januarja v letošnjem letu, že določil
               zelo jasen okvir, kar se tiče GSO v Evropi. Sam podpiram to, da imamo danes določeno,
               da države članice lahko suvereno odločajo o tem ali se bo na tem prostoru gojilo GSO
               ali ne. Ko sem bil leta 2012 v vlogi ministra za kmetijstvo, tega soglasja še nismo
               dosegli, znotraj različnih držav članic <stage type="mag"/>
               <stage>(nadaljevanje)</stage> in se enostavno takšne direktive ni dalo popraviti in je od leta 2001
               trajalo do leta 2015, da je sedaj to uvedeno. In v bistvu ta suverena pravica, države
               članice, tudi skupin držav, kjer smo v tej srednji Evropi tisti, ki zagovarjamo GSO
               free cono, da se lahko okoli tega suvereno odloči. Za moje pojme je kar se GSO tiče
               je to linija postavljena tudi pogajalcem zelo jasna in je tudi v poročilu Odbora za
               kmetijstvo jasno zapisana.</p>
               <p>Drugo zelo problematično področje poznamo so antibiotiki v živinoreji. V tej točki je
               zelo jasno zapisano tudi v osnovni resoluciji in še bolj eksplicitno v tistem delu,
               ki ga je pripravil Odbor za kmetijstvo in razvoj podeželja, da se na tem področju te
               standarde enostavno ne sprejema kot tiste, ki bodo relevantni za evropski prostor.
               Posledica temu je, to kar je bilo že s strani ministra omenjeno, da bo potrebno te
               rdeče linije postaviti, kjer se pač enostavno ne bodo pogajali in česar evropski trg
               enostavno ne bo spustil v svoj prostor. Sam sem si zelo podrobno pogledal področje
               pesticidov. Lahko rečem, da poznam to zadevo. Sam jih uporabljam v integrirani
               pridelavi jabolk. In ko sem naredil primerjavo za ta sektor mi je bilo zelo jasno,
               tudi do dvakrat, štirikrat, šestkrat višji <stage>/ nerazumljivo/</stage>, se pravi, dovoljeni
               ostanki pesticidov v jabolkih so v ameriški tehnologiji, nekaj pripravkov, ki pri nas
               niso dovoljeni, v Ameriki so, je na tej listi. Tu enostavno smo na odboru, in tudi
               sam sem zelo jasno, magnetogram je tudi na naši spletni strani pripet, smo zelo jasno
               povedali, da v kolikor pogajalci mislijo narediti tudi to, kar je na nek način bilo v
               obtoku, da se bodo neka OECD merila sprejemala za ključ, osnova za to odločitev, naj
               ne računajo na naše glasove. Kar se tiče odbora za kmetijstvo in podeželje jaz
               mislim, da je dal zelo jasen signal, spoštovanje <stage>/ nerazumljivo/</stage> tudi to, kar je bilo
               že danes rečeno, ne samo obstoječih, ampak tudi te, ki se bodo v bodoče uveljavljali.
               Verjamem, da bodo ljudje iz komisije zelo pozorni na to zadevo. V kolikor ne bodo pa,
               jaz mislim, da enostavno ne bo pogojev za sprejem sporazuma v tem delu. Generalno je
               študija, ki je bila pripravljena s strani pariškega inštituta, bavarskega inštituta
               in tudi belgijskega za področje kmetijstva zelo jasna. V kolikor se bo kompletno
               liberalizirala ta trgovina bo pozitivnih efektov za ameriško kmetijstvo bistveno več
               kot za evropsko. Kar celo tam nekje iz tistih, ki sem prej omenil, blagovne menjave
               16-6, bi naj se nekje 25 milijardah ta menjava našla iz ene in druge strani. Se
               pravi, bistveno večji porast na ameriški strani. Govorim še enkrat, v kolikor ne bi
               ključnih parametrov omejitvenih, ki sem jih prej omenil, se v tem sporazumu upošteva.
               Generalno je v resoluciji tudi sprejeto in zapisano ne samo tehnokratsko, ampak tudi
               način kmetijstva, ki je v Evropi in v Ameriki zelo različen, da je potrebno enostavno
               to, kar je Evropa s subvencioniranjem 30, 40 let ustvarila, model evropskega
               kmetijstva ga je treba ohraniti. To ima za posledico tudi to, da je za razliko od
               ameriškega budžeta za kmetijstvo, ki je namenjen predvsem za intervencije. V Ameriki
               je 85% budžeta namenjenega, ko je na trgu problem, z nekim proizvodom problem ali
               zaradi naravnih katastrof, ali zaradi tržnih katastrof, se stopi z denarjem in se
               tistemu sektorju pomaga. Ni sistemskih stvari, kot je pri nas, da je ozelenitev, da
               je krajina obdelana, da je program razvoja podeželja vključen v to zadevo, da želimo
               imeti poseljeno podeželje. Tu mislim, da je dejansko na tem področju cela vrsta
               pasti. Jaz moram reči, da sem zelo jasno opozoril na te stvari sam, tudi v okviru
               odbora, pričakujem, da v kolikor na koncu ne bo šlo po tej poti in da ta izdelek ne
               bo vseboval teh limit, ki so sedaj s to resolucijo dane, bo se temu sporazumu slabo
               pisalo. Je pa res, kot je bilo že rečeno danes, z ameriške strani so velika
               pričakovanja ravno na področju kmetijstva, da bodo te pozitivne stvari. Tako, da
               tukaj zastonj, da bi se pomešala ali pa govorili že iz evropskega formata, da bo
               evropsko kmetijstvo na boljšem zaradi tega in da bo še <stage>/ nerazumljivo/</stage> Se pa
               pričakuje, kot sem že dejal, za tiste, ki imajo blagovne znamke, ki delajo, da bodo
               šli v to smer. Področje, ki je v Ameriki, samo še en stavek, področje, ki je v
               Ameriki tudi ne obravnava je zaščita tradicionalnih izdelkov. Tu je tudi iz evropske
               strani pritisk na to, da se enostavno to, kar <stage type="mag"/><stage>(nadaljevanje)</stage> je naša vrednota, kar je tisočletna zgodovina za razliko od
               stoletne ameriške, da je treba te stvari enostavno upoštevati in jih tudi v sporazumu
               imeti zapisane. Tako mislim, da bo to še kar proces. Se strinjam s tistim, da ni
               treba, da bi bilo tu kakšne prevelike ihte in hitenja. Vsekakor bo to ena od ključnih
               točk, s katerimi se bomo tudi v Evropskem parlamentu ukvarjali v naslednjem letu.
               Hvala.</p>
            </sp>
            <sp xml:id="SDT7-Skupna-2015-08-25.sp13">

               <speaker>PREDSEDNICA IVA DIMIC:</speaker>

               <p>Hvala tudi vam za podano predstavitev mnenja.</p>
               <p>Zdaj dajem besedo predstavnikom vabljenih institucij, fakultet, Zveze potrošnikov. Še
               prej pa se je k besedi javil gospod Peter Vrisk, Zadružna zveza Slovenije.
               Izvolite.</p>
            </sp>
            <sp xml:id="SDT7-Skupna-2015-08-25.sp14">

               <speaker>PETER VRISK:</speaker>

               <p>Predsednica, hvala lepa za besedo. Spoštovane poslanke in poslanci!</p>
               <p>Ko sem pred nekaj leti bil še v funkciji podpredsednika Kope-Kožeke, največjih
               evropskih kmečkih nevladnih organizacij, se je takrat že začelo dogovarjati okoli
               tega sporazuma med Evropsko unijo in Združenimi državami Amerike. In smo tudi kmetje
               rekli, nevladne organizacije, dajmo začet sodelovat, dajmo začet iskat kontakte. In
               smo šli tja, oni so prišli k nam, začeli smo tudi poglobljeno analizirati vse te
               zadeve, standarde in vse to, kar je bilo že danes nekaj izrečenega. In ugotovili smo,
               da so zadeve tako različne, tako nenormalno različne, da praktično, kar se kmetijstva
               tiče in prehrane, v nobeni zadevi ne pridemo skupaj. Amerika, kar se tiče poljščin,
               je skoraj vse GSO ali pa večinoma, težko najdeš poljščino, ki ni GSO spremenjena. V
               Evropi zaenkrat, hvala bogu, je še večina naravno pridelane hrane. Če se pogovarjamo
               o prehrani živali, toliko nedovoljenih substanc, ki v Evropski uniji niso dovoljene,
               tam pa so dovoljene in sploh ni deklarirano, kot je prej minister že nekaj omenil,
               tako da je nepredstavljivo. Po dveh letih tega obiskovanja in dogovarjanja smo potem
               te odnose nekako, ne bom rekel prekinili, ampak smo to voljo izgubili, ker smo
               ugotovili, da iz te moke kruha ne bo. In še to - danes imamo tudi dva evroposlanca -,
               mislim, da je nesprejemljivo, da v tem času, torej v letu 2015, imamo neke tajne
               sporazume. To, da se tu javnosti ne odpre kart in da se javnosti ne pove, moram
               povedati, Kopa-Kožeka, največje kmečke nevladne organizacije, smo izrazito proti
               takšnemu sporazumu, smo proti tajnosti takšnih sporazumov, smo proti temu, da te
               korporacije, ki so ta svet pripeljale v to globalno krizo, še naprej vodijo to zgodbo
               med Evropsko unijo in Združenimi državami Amerike.</p>
               <p>Druga zadeva je pa naslednja. Treba je vedeti, da sta kmetijstvo in živilska
               industrija daleč najpomembnejši gospodarski panogi v Evropski uniji. In še druga
               zadeva, ki se zdaj zadnja leta pojavlja, ta politični avanturizem Združenih držav
               Amerike je destabiliziral naše odnose z Rusijo, destabiliziral je Bližnji vzhod,
               Daljni vzhod, Severno Afriko. Posledice nosi izključno Evropska unija. Izključno
               Evropska unija. Vsak dan, ko prižgemo televizijo, vidimo na tisoče, sto tisoče
               beguncev. Ali se Američani s tem ukvarjajo? Mi nosimo to breme! Da ne govorim o
               slovenskem kmetijstvu in podeželju. Naša kmetija je petkrat manjša od povprečne
               evropske kmetije. Kako bomo mi vse to preživeli? Tu ne gre za to, da se nam pogoji
               malo poslabšajo, pa se zato ne strinjamo, tu gre za preživetje ali ne preživetje. In
               mislim, da prvo, kar bi Evropski parlament moral izposlovati, je, da se te zadeve
               odprejo, da javnost dobi vpogled v to. Ne gre samo za kmete, gre za vse potrošnike,
               kaj bomo jedli. Evropski standardi so izjemno visoki, nikjer v svetu niso takšni. In
               zdaj bomo mi od teh standardov šli navzdol. To je dejansko za vse, ki malo zadevo
               razumemo in se v to poglobimo, nesprejemljivo. In mislim, da se moramo temu in
               takšnemu načinu zoperstaviti. Hvala lepa.</p>
            </sp>
            <sp xml:id="SDT7-Skupna-2015-08-25.sp15">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Pomembno je, kaj bomo potrošniki jedli, kako se bodo stvari odvijale. Zato vabim k
               besedi gospo Kutinovo iz Zveze potrošnikov, da poda svoje mnenje. Izvolite.</p>
            </sp>
            <sp xml:id="SDT7-Skupna-2015-08-25.sp16">

               <speaker>BREDA KUTIN:</speaker>

               <p>Lepo pozdravljeni! Se zahvaljujem za vabilo.</p>
               <p>Rada bi povedala, da potrošniške organizacije z obeh strani Atlantika še kako
               natančno spremljajo <stage type="mag"/> <stage>(nadaljevanje)</stage>
               pogajanja o TTIP-u. Naše stališče je, da nismo a priori proti tovrstnim sporazumom,
               da smo pa seveda absolutno proti vsakršnemu sporazumu, ki niža pravice potrošnikov,
               ki niža okoljske standarde, ki niža delavske pravice. To se pravi, ta sporazum, ki je
               na mizi pa je pravzaprav, bom rekla, kot je že gospod Šoltes omenil, sporazum, ki je
               bistveno drugačen, od tistih sporazumov, ki so drugače bili v okviru WTO, bistveno
               širši je, in predstavlja celo vrsto tveganj. Absolutno proti smo temu, da ta
               pogajanja potekajo tajno, predvsem zaradi tega, ker so v njih,… To ni, veste, takšen
               običajen trgovinski sporazum, kjer se jaz recimo usedem z vami, pa je problem samo
               med nama kaj se bova zmenila, pa po kakšni ceni in katere zadeve, to se pravi,
               trgovinski sporazum med dvema strankama. Takrat je normalno, da so takšna pogajanja
               tajna, ali pa dve podjetij ali kakorkoli. To pač ni problem vseh ostalih, tu vi
               TTIP-u pa imamo na mizi normativna usklajevanja, ki nas izjemno skrbi, in poslušali
               smo stališča Evropske komisije, ki pravi, da se sprejeti evropski standardi ne bodo
               spreminjali. Ampak seveda, veste hudič je pa vedno v podrobnostih in recimo če
               pogledamo področje kemikalij, jaz ne bi ponavljala vsega tega kar smo zdaj že
               slišali, na področju prehrane smo veliko slišali in tu potrošniške organizacije
               delimo ista stališča, če govorimo o hranjenju evropskih standardov na področju
               prehrane, mislim, da mi ni treba povedati kaj več.</p>
               <p>Kar pa se kemikalij tiče, je pa ta razkorak v odnosu do kemikalij med Evropo in
               Ameriko gromozanski. Pri tem je treba povedati, povedali smo previdnostni princip in
               znanstveno dokazano. Včasih se zgodi, da zadeva na področju kemikalij, ko je enkrat
               znanstveno dokazana, imate vi samo še posledice in toliko in toliko ljudi lahko umre,
               pa ima bolezni. Previdnostni princip pa seveda pomeni nekaj drugega. In zanimivo je
               tudi to, da njihova agencija, ki se ukvarja s kemikalijami je zadnjo tožbo vložila
               proti podjetjem leta 1991 in takrat ni imela dovolj močnih dokazov, znanstvenih
               dokazov, ker na znanstvene dokaze pa vsi tisti, ki ste v tej sferi veste, da včasih
               je treba 20, 30, 40 let, da ima zadeva neko znanstveno težo. In ker ni imela tožba
               dovolj velike teže, znanstvene teže jo je agencija izgubila. Od takrat naprej ni
               vložila nobenega postopka in nobene tožbe. To govori samo zase.</p>
               <p>Kar se tiče transparentnosti postopka. Evropska komisija je odprla pogajalska
               izhodišča, ameriška stran jih ni odprla. In zdaj mi, kot potrošniška organizacija
               imamo svoje predstavnike v svetovalni skupini, kar je zelo pozitivno, to smo dosegli
               že s tem, ko smo pred dvema letoma v okviru transatlantic consumer dialoga imeli prvo
               resno razpravo na visoki ravni v Washingtonu, in takrat je na podlagi tega Evropska
               komisija odprla svetovalno skupino tudi za nevladni sektor. Ampak, zdaj smo pa prišli
               do zelo nenavadne situacije, da tudi naši svetovalci ne pridejo več do pogajalskih
               dokumentov, do tistih bolj konsolidiranih stališč, zaradi tega, ker je ameriška stran
               proti. In to pa predstavlja izjemno, tako bom rekla, resen pomislek do celotnega
               sporazuma, preprosto zaradi tega, ker tu posebej v normativnem usklajevanju je pa na
               pladnju kompletna evropska zakonodaja, za katero smo se nevladne organizacije
               prizadevale dolga leta, da smo prišli do te ravni. In nasprotno, ravno zaradi takšnih
               in drugačnih tveganj je izjemno pomembno, da se bodo stvari izboljševale, ne pa da bo
               zdaj recimo Slovenija, če se bo odločila, da ne bo imela GSO, kaj se bo lahko
               zgodilo, da jo bodo multinacionalke izzvale v okviru tega sporazuma, če bo sprejet,
               in da bo morala posebej dokazati na osnovi česa je pravzaprav se odločila za takšno
               prepoved, ki ima potencialno škodo za multinacionalke. In v takšnem procesu je lahko
               Slovenija sama, kakšna je pa njena strokovna pogajalska finančna moč, pa boljše da ne
               govorimo. Ker, zdaj smo v takšni situaciji, da <stage type="mag"/><stage>(nadaljevanje)</stage> nimamo denarja da se en most na glavni cesti popravi, ne vem,
               v enem mesecu, pa imamo pol leta obvoz. Mislim, to pa je realno stanje v katerem
               smo.</p>
               <p>Še eno področje bi izrazito izpostavila, in to je problematika zdravil. Premalo se
               zavedamo, da ta intenca, da se podaljšuje v bistvu patentna zaščita zdravil, lahko
               izjemno podraži generike oziroma onemogoča sploh dostop generikov na trg, kar
               posledično pomeni bistveno dražji zdravstveni sistem, in že zdaj nam zmanjkuje
               denarja za osnovno zdravstvo. To je spet en izjemno pomemben element.</p>
               <p>In še področje varstva zasebnosti in podatkov. Veste, da so pravzaprav osebni podatki
               tista valuta s katero se trguje. Edino bistveno premalo se tega zavedamo in tudi tu
               imata Evropa in Amerika popolnoma drugačen pristop. Zdaj recimo imamo že tožbe proti
               Facebooku, ampak kakšen bo rezultat, pa Googlov primer in tako naprej, ker preprosto
               osnovne zaščite osebnih podatkov, varstva osebnih podatkov ne spoštujejo in to so vsi
               ti razlogi zakaj imamo potrošniške organizacije resne pomisleke in kaj je treba
               odpraviti.</p>
               <p>Poudarila bi samo še enkrat, a priori nismo priti mednarodni trgovini, povsod tam,
               kjer prinaša dobrobit ljudi. Ampak, seveda ne na ceno varstva, varnosti in delovnih
               mest. Toliko bi jaz povedala in bi apelirala na vas kot poslance, da dobro razmislite
               kako boste delali v korist ljudi ne korporacij in seveda kako boste ohranili pravico
               do reguliranja, to se pravi do sprejemanja predpisov v korist ljudi, kako v bistvu bi
               vseeno razmislili, zdaj ta kompromis v okviru ISDS, ki je bil za enkrat sprejet v
               Evropskem parlamentu je, jaz bi rekla, tipičen kompromis Evropske komisije v zadnjem
               času, ko bi pa ne bi, pa ne vem kaj pravzaprav bi, dejstvo je, da takšnega mehanizma
               dve razviti državi ali dva razvita sistema, kot sta ZDA in Evropa ne potrebujeta. To
               je tipičen mehanizem, ki je potreben takrat, ko pride razvita država v popolnoma
               neurejen ekonomski sistem, pa lahko, ne vem, državni udar jim pobere v bistvu
               nacionalizira investicijo ali kaj naprej, v takšnih okoljih, vzela sem ekstrem, je to
               smiselno. V sistemu, kot pa ga imata Evropa in Amerika pa tak sistem res nima kaj
               iskati, saj mislim, če v najbolj razvitem okolju ne bomo verjeli v pravni sistem,
               potem pa tudi nam ni pomoči. Če ne deluje dobro, ga je treba popraviti, ne pa iti z
               mehanizmi mimo obstoječega pravnega sistema, in to seveda za druge, za domače pa
               pravni sistem velja.</p>
               <p>Tako, da kar pa se kmetijstva in tega tiče, pa mislim, da smo slišali že zadosti.</p>
               <p>Hvala lepa.</p>
            </sp>
            <sp xml:id="SDT7-Skupna-2015-08-25.sp17">

               <speaker>PREDSEDNICA IVA DIMIC:</speaker>

               <p>Hvala tudi vam, spoštovana gospa.</p>
               <p>K besedi se je prijavil gospod Cveto Zupančič.</p>
               <p>Izvolite.</p>
            </sp>
            <sp xml:id="SDT7-Skupna-2015-08-25.sp18">

               <speaker>CVETO ZUPANČIČ:</speaker>

               <p>Hvala lepa in lep pozdrav, seveda evropskim poslancem, poslanki in poslancem,
               ministru.</p>
               <p>Bom zelo kratek, ker kmetijci govorimo isti jezik in je bilo že kar veliko povedanega
               na tem področju.</p>
               <p>Bi pa izpostavil sledeče, da na Kmetijsko-gozdarski zbornici razmišljamo v smeri, da
               bi bilo treba ločiti sporazum na gospodarski in izločiti kmetijski del, kajti ne
               želimo, da bi bilo kmetijstvo žrtev gospodarskega sporazuma, ki pa je potreben. Vsi
               nekako ugotavljate na področju gospodarstva se je treba dogovarjati in tudi podpisati
               kakšen širši sporazum, seveda pa ne me more pa kmetijstvo in hrana biti žrtev
               takšnega sporazuma. To je neke vrste izsiljevanje na katerega se pač ne bo smelo
               pristati. Evropa bo morala razumeti, glede tudi zdaj v trenutni situaciji, da je
               hrana, da je dejansko zasuta z mlekom, da je zasuta z zelenjavo, s sadjem, zaradi
               embarga, zaradi kvot in tako naprej, se pravi, hrana, ki jo je možno pridelati
               ceneje, bo prišla v Evropo, ki ima sicer boljše standarde in bo dejansko sesula
               tržišče v Evropi in tudi pri nas. Pri nas, vidite, kako trenutno je, lansko leto smo
               se pogovarjali o 20,<stage type="mag"/> <stage>(nadaljevanje)</stage> 30 %
               samooskrbi v Sloveniji z zelenjavo, trenutno ugotavljamo, da je Slovenija zasuta z
               zelenjavo in dejansko to samo zaradi tega, ker jo dobivamo po tako nizki ceni, da so
               samo prevozni stroški plačani. In to se bo v nadaljevanju še dogajalo in Evropa,
               sploh mi in Evropa tega sploh ne bo smela dovoliti. Če bo to dovolila, potem je za
               evropsko kmetijstvo in zdravo hrano konec.</p>
               <p>Ne bom dolg, ker je še veliko govorcev.</p>
               <p>Hvala lepa.</p>
            </sp>
            <sp xml:id="SDT7-Skupna-2015-08-25.sp19">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo pa dajem prof. dr. Emilu Erjavcu.</p>
            </sp>
            <sp xml:id="SDT7-Skupna-2015-08-25.sp20">

               <speaker>DR. EMIL ERJAVEC:</speaker>

               <p>Hvala lepa.</p>
               <p>Kratek bom. Lep pozdrav vsem skupaj. Ker je zelo veliko korektnih in konsistentnih
               informacij, mogoče samo nekoliko politično ekonomskega konteksta in da ne bi dobili
               vtisa, da je določene procese mogoče zaustaviti.</p>
               <p>Zakaj prihaja do tega sporazuma? Jasno je, da so pogajanja znotraj Svetovne
               trgovinske organizacije na ledu, v bistvu za kar nekaj obdobij zaustavljena, tudi
               zaradi tega, ker ameriški interes tam ni več zagotovljen. Nove države pritiskajo z
               odpiranjem ameriških trgov in predvsem spremembo kmetijskih politik. Vemo, da sta oba
               ekonomska sistema v precejšnji ekonomski krizi, ne rabita nove spodbude, industrija
               rabi spodbudo in to je ključen manever. S tem imamo težavo, da res, tako kot se je
               danes že večkrat ponovilo. Ameriška stran ima izrazit interes, ima negativno
               trgovinsko bilanco, Evropa uvaža, izvaža mleko, vse pijače od vina do piva, žganih
               pijač in tako naprej, in oljčno olje, in to dela zelo velik presežek, kajti na drugi
               strani iz ZDA prihaja sorazmerno malo proizvodov, soja je ključna, mesa ni skoraj
               nič, razen nekaj kvot in to je tisti del, kjer ameriško stran zelo žuli. Jasno,
               slišali smo večkrat, mi imamo drugačne regulatorne sisteme, ki so se 50 let razvijali
               drugače, imamo drugačno kmetijsko politiko in ameriška stran gre dejansko, skozi ta
               pogajanja bi rada spremenila ne samo trgovinske tokove in dostope do trga, ampak tudi
               regulatorne mehanizme in, o tem se danes ni govorilo, tudi sisteme kmetijske
               politike. V Ameriki so jasni glasovi zakaj ne prihaja in se ne vključi v ta <stage>/
               nerazumljivo/</stage> tudi na nek način obravnavanje in uravnavanje kmetijske politike
               nasprotne strani, kajti če ta ščiti na drugačen način, to vpliva tudi na dohodkovne
               ekonomske položaje in trgovinske tokove. Študije, bila je omenjena, najboljša je ta,
               ki je bila delana za Evropski parlament, ki jo je pač Inra<stage>(?)</stage> vodila, kolega, bilo
               jasno kaže, da so koristi na ameriški strani bistveno večje. Ta študija pa tudi zelo
               jasno pokaže kako so velike razlike v regulatornih mehanizmih, tako da tudi danes že
               ključni agrarni ekonomisti iz Amerike ugotavljajo, da tega področja, če se hoče
               zaključiti ta pogajanja ni mogoče pripeljati zelo daleč, tako da velika verjetnost
               je, če se bo to res zaključilo v tem letu, ti regulatorni mehanizmi bodo, hudič je v
               detajlih, se strinjam, ker bo zagotovo kaj ušlo, ampak v veliki večini stvari bodo
               stvari ustavljene.</p>
               <p>Bi pa za konec opozoril, da gre za zelo pomembne simbolične spremembe, in to ste
               slišali tudi pri zadnjih govorcih. Evropsko kmetijstvo in kmetijska politika se je 50
               let razvijala drugače. Vsi regulatorni mehanizmi, instrumenti, koncept kmetijske
               politike in te stvari, čez noč ne gredo skupaj. Interes po skupnem povezovanju pa ni
               zgolj na strani ameriške strani. Vi imate tudi v Evropi kar precej glasov, zelo
               jasnih in močnih, da je treba zaradi ekonomskih koristi te stvari povezati. Če kdo
               verjamem, da se bodo stvari ustavile, je mogoče nekoliko naiven. Isto se je
               pričakovalo pri urugvajskem krogu pogajanj znotraj Svetovne trgovinske organizacije,
               ki je, Amerika je v bistvu izvajala prvi tak pritisk kot zdaj na evropsko kmetijsko
               politiko. Dve leti je vse stalo, prišlo je do Blair House sporazuma, Evropa je morala
               v bistvu sprejeti praktično veliko pogojev Amerike. Tokrat, verjetno v tem krogu ne,
               ampak to je začetek neke nove zgodbe, ki se je pričela. Gre za dramatične zgodovinske
               premike, in mislim, da ne smemo vzeti samo obrambno. <stage type="mag"/><stage>(nadaljevanje)</stage> Pogajalci bodo pač naredili, kakor bodo naredili.
               Politični sistem je jasen. Če berete, tako Evropski parlament kot večina držav
               članic, saj ni tu neke velike podpore na področju kmetijstva. Ampak, da se bodo
               stvari odpirale, da bo prišlo do novih trgovinskih tokov in do novih tehnologij, do
               drugačnega razumevanja kmetijstva in vloge, to je pa dejstvo. Tu ne smemo glave
               skrivati v pesek, konzervirati stvari se ne da. Lahko se zaščiti na druge načine,
               lahko se razvija, ampak brez razvoja evropsko kmetijstvo ne bo obstalo. Tako mislim,
               da moramo imeti v ozadju to, da je proces začet in se ga ne da več ustaviti. Jasno,
               da bo počasen, ampak pri tem je treba najti tudi neke nove odgovore v evropskem in
               slovenskem kmetijstvu, drugače sam sporazum, tako kot je zdaj, če ne bo prišlo do
               sprememb regulatornih mehanizmov, ne bo nekih velikih učinkov na slovensko
               kmetijstvo, bo pa seveda posredno, srednjeročno in dolgoročno. Hvala lepa.</p>
            </sp>
            <sp xml:id="SDT7-Skupna-2015-08-25.sp21">

               <speaker>PREDSEDNICA IVA DIMIC:</speaker>

               <p>Hvala lepa tudi vam, gospod Erjavec.</p>
               <p>Besedo dajem gospodu Andreju Gnezdi, predstavniku Umanotere.</p>
            </sp>
            <sp xml:id="SDT7-Skupna-2015-08-25.sp22">

               <speaker>ANDREJ GNEZDA:</speaker>

               <p>Lep pozdrav tudi v mojem imenu! Andrej Gnezda iz Umanotere. Zahvaljujem se za vabilo.
               Bom skušal biti tudi jaz kratek, čeprav imam približno osem točk, ki bi jih rad
               poudaril.</p>
               <p>Morda predvsem, ker toliko govorimo o gospodarskem sodelovanju in kako bo tu
               gospodarska rast, čisto uvodna misel, h gospodarstvu se bom na koncu vrnil. Uradna
               študija, ki jo je naročila Evropska komisija, predvideva 0,5 % povišanja BDP za EU v
               letu 2027. To je številka, ki je znotraj statistične napake; tako da toliko o
               gospodarski rasti, ki jo predvidevajo študije. Ampak, kot sem rekel, se bom kasneje k
               njej vrnil.</p>
               <p>Morda na začetku odziv na dokument, ki ga je pripravilo Ministrstvo za kmetijstvo,
               gozdarstvo in prehrano. Bom šel kar po vrsti glede nekaterih točk. In sicer, na prvi
               strani piše, da se bo na področju občutljivih proizvodov iskalo predvsem političen
               dogovor oziroma politične rešitve. In sedaj, kdor pozna zapisnik 8. kroga pogajanj,
               ki ga je predstavil nek nemški uradnik, v katerem piše, da je Evropska komisija ZDA
               dala jasno vedeti, da če bodo ZDA odprle njihov trg javnih naročil, je Evropska
               komisija vis a vis pripravljena odpreti svoj kmetijski trg, potem je to zelo
               zaskrbljujoče, če govorimo o nekem političnem dogovoru in sporočilih, ki so izšla.
               Rečeno je bilo, da občutljivi proizvodi bodo zaščiteni z določenimi kvotami. Te kvote
               doslej še niso znane oziroma so znane za sporazum CETA. Jaz sem doslej uspel naleteti
               na dve študiji, ki sta ocenili, kakšen bo vpliv v primeru teh kvot. In sicer, tule
               imam dokument francoskega združenja govedorejcev, ki ocenjuje, koliko naj bi bilo teh
               kvot in kakšni naj bi bili učinki. Predvidevajo, da bo nekje vsega skupaj CETA in
               TTIP liberaliziral oziroma dovolil neocarinjeno govedino v količini 200.000 ton na
               evropski trg. Ne bom dolgovezil, dokument zaključuje, da pod temi številkami bi
               prišlo do 40 do 50 % upada v sektorju govedoreje za francoske kmete; govorimo o
               največjem govedorejskem sektorju v Evropi. To je eno poročilo. Drugo je bilo narejeno
               za Irsko, kjer so pregledali učinke na ravni celotnega gospodarstva, med drugim tudi
               kmetijstvo oziroma govedino in kvote. Tam so predvidevali, če se ne motim, 50.000 in
               75.000 ton sta bila dva scenarija. Prav tako negativni učinki, žal nimam s seboj te
               študije, da bi sedaj natančno pogledal, govorilo se je o nekaj odstotkih upada
               prihodkov. Tako da to je že slab signal, da četudi uvedemo te kvote, bo še vedno
               očitno vpliv, vsaj na sektor govedoreje, izrazito negativen.</p>
               <p>Če grem na naslednjo zadevo, ki je omenjena v tem dokumentu ministrstva, govorimo o
               previdnostnem načelu, kako je tu treba to zadržati. Tu je naslednji dokument iz
               strokovne revije "Regulatory Dialog", to je pravna strokovna revija, govori o "clever
               draftingu", se pravi, nekim prebrisanim pisanjem, s katerim bo možno sestreliti, po
               domače povedano, to previdnostno načelo. Vsem je zelo dobro jasno verjetno tukaj, da
               je to v velikem interesu ameriške industrije in njihovega trgovinskega oddelka.</p>
               <p>Če gremo na nadzor oziroma predizvozne preglede, ki so omenjeni v tem dokumentu.
               Imamo na voljo poglavje o sanitarnih in fitosanitarnih ukrepih. Evropsko stališče je
               objavljeno, kaj so dali na pogajalsko mizo. <stage type="mag"/><stage>(nadaljevanje)</stage> Če to stališče ostaja isto – tega ne vemo, zato ker tu v
               dokumentu piše, štirje členi so spremenjeni, ne vemo pa, kateri, dostopa do
               konsolidiranih besedil še vedno nimamo, tako da ne vem, morda govorim nekaj, kar ni
               več aktualno, ampak močno dvomim. Skratka, 8. člen pravi o odvečnih nadzornih ukrepih
               in se preprosto nadzor nad uvoženimi izdelki na evropski oziroma tudi na ameriški
               strani ukinja. Tretja stran, uvoznik bo izdajal neke certifikate oziroma potrjeval,
               da je to skladno, da ustreza vsemu temu. Že samo po sebi je to nekako, da predajamo
               nekomu tretjemu, da nadzira, kakšno hrano bomo dopuščali na evropski trg, precej
               drzna poteza. Če pa potem še preberete, kakšno je stanje nadzora v ZDA nad
               industrijskimi obrati, potem vidite, da je še toliko slabše. Namreč, tu imam članek,
               ne bom zopet dvigoval dokumentov, opisuje nekaj negativnih posledic, ki so se
               zgodile, od smrti do zastrupitev. Podobne zadeve se zagotovo tudi v Evropski uniji
               dogajajo, ampak kaj ugotavlja članek – da kongres že leta tradicionalno ne želi
               zagotoviti zadostnih sredstev, tako kapitala kot ljudi, da bi njihova agencija
               ustrezno lahko izvajala in kontrolirala njihove proizvodne prehrambene obrate. Torej,
               predajamo kontrolo nekomu, ki očitno ni ne pripravljen ali pa nesposoben izvajati
               ustreznega nadzora. Skratka, zopet zelo zaskrbljujoče.</p>
               <p>Morda tisto, kar je bilo doslej bolj malo omenjeno, pa gre za res pomembno področje
               oziroma po mojem mnenju celo najpomembnejše – regulatorno sodelovanje oziroma tisto,
               kar komisija rada pravi, "living agreements", se pravi, nek živi sporazum. To je
               zopet neko poglavje, ki je prav tako dostopno. Ne bom opisoval vseh mehanizmov, ki so
               predvideni v tem poglavju, na podlagi katerih naj bi nekako sodelovali v pisanju
               zakonodaje v bodoče in kako bomo sedaj regulirali skupaj. Tu so "cost benefit"
               analize, "impact assessment", komentiranje deležnikov, kjer bodo lahko tudi celo
               predlagali, o katerih področjih naj prične teči ta regulatorni dialog. In tako dalje
               in tako dalje. Gre za zelo obsežno zadevo, ki bo imela zelo veliko posledic. Lahko
               pokažem, precej podoben postopek je v ZDA že delno vpeljan, imenuje se "notice-and-
               comment", pa tudi druge "cost benefit" analize uporabljajo, zato da industrija ali pa
               gospodarstvo dosega zakonodajo, ki je v njihovem interesu, kar v izhodišču lahko ni
               slabo, seveda ne, če pomaga gospodarstvu, ko pa to posega v pravice ljudi, potem pa
               postane problem. Tule je primer, Sharon Treat je 20 let zakonodajalka v eni izmed
               zveznih držav, ubada se ravno s temi zadevami. Tu so trije primeri samo zgolj
               našteti. In sicer, ko so odkrili arzenik v pitni vodi in je želela ameriška okoljska
               agencija zadevo regulirati, zaostriti standarde, se je postopek pričel v letu 2001.
               In potem so študirali 5 let v njihovi pisarni, OIRA se imenuje, to je pisarna, ki je
               pristojna za komentiranje novih osnutkov zakonov s strani gospodarstva, se je pričelo
               leta 2008. Po 3 letih je kongres interveniral, ker so proizvajalci teh snovi, ki so
               jih odkrili v vodi, zahtevali, da nacionalna akademija znanosti pregleda 300 študij,
               ki so bile v vmesnem obdobju naročene s strani te industrije. Skratka, 2001 so začeli
               prepovedovati neko snov, 2015 še vedno čakajo, da se bo ta zakon lahko dopolnil. To
               so postopki, ki bodo del tega poglavja oziroma regulativnega sodelovanja. Na to
               Evropska komisija pristaja oziroma Evropska unija. Ko smo rekli, da mi ne bomo nižali
               standardov, da EU ne bo dopuščala, da bi kar tako znižala standarde, da to seveda ni
               v njenem interesu, imamo "bad regulation agenda", ki se je ravnokar pričela, in tudi
               to je druga plat iste zgodbe. Evropska komisija sama želi to storiti v EU, zato ker
               očitno popušča nekim pritiskom, lobiranjem in tako dalje. To so dejstva. Tu je bilo
               še nekaj drugih primerov.</p>
               <p>Sedaj grem naprej na dva primera, ki pa sta že aktualna v tem dokumentu oziroma ki
               sta se že odvila v Evropski uniji. Prvič, v dokumentu piše, da je za Slovenijo
               pomembno, da bo sposobna regulirati GSO avtonomno in da bo lahko dopuščala to na trg.
               Prva točka v poglavju 29 sporazuma CETA, če jo pogledamo, govori o regulatornem
               dialogu oziroma "dialog in bilateral cooperation". Prva točka je "biotechnology", če
               berete naprej to poglavje, boste videli, da bo ta dialog obsegal tudi ukrepe na ravni
               držav članic, ki bodo imeli "trade impact". Verjemite mi, to je GSO, to je absolutno
               mišljeno. In tu si zopet predstavljajte, da sedaj pride pet velikih proizvajalcev, ki
               bodo na naše uradništvo pritisnili, želeli doseči, da se ta zakonodaja omili,
               spremeni, kakorkoli, plačani so za to, profesionalci so, verjemite, da bodo dosegli
               svoj cilj. <stage type="mag"/><stage>(nadaljevanje)</stage> Precej podobna
               zgodba se je zgodila tudi na področju endokrinih motilcev, ki so tudi v dokumentu
               ministrstva omenjeni. Tudi tu je komisija pripravila neke kriterije, kako sedaj
               regulirati to področje. Po njih bi 31 pesticidov oziroma snovi odpadlo oziroma bilo
               prepovedanih na evropskem trgu. Ameriška, "US Office of Trade Representation" je
               prišla, je stopila v akcijo, je lobirala, je uporabila postopke sorodne regulativnemu
               sodelovanju. Kaj se je zgodilo? Zakon bi moral biti sprejet 2014, sedaj gremo v
               "impact assessment" in "cost benefit" analizo, do 2016 zagotovo tega zakona ne bomo
               videli. Govorimo o snoveh, ki imajo izrazito negativen vpliv na zdravje, in jih
               želimo regulirati, ker je to v interesu tako države kot Evropske unije. In govorimo o
               postopkih, ki jih dajemo industriji, da bodo take zadeve lahko zavlačevale, preložile
               in tako dalje. Mimogrede, Evropska komisija sama priznava, da ji regulativni dialog
               omogoča to. To je bilo jasno, ko je, recimo, bila tu na obisku gospa Siniraco <stage>/?/</stage>, ki
               piše sedaj novo trgovinsko strategijo za Evropsko unijo, in so se pohvalili, kako so
               na podlagi sporazuma EU - Južna Koreja ravno skozi ta koncept živega sporazuma, skozi
               te postopke regulatornega sodelovanja uspeli doseči na korejski strani, da so
               zavlekli postopek sprejetja zakonodaje in da so znatno zmanjšali obseg oziroma
               zahteve, ki jih je ta zakonodaja nalagala deležnikom, ki so bili v tej dotični
               zakonodaji vpleteni. Skratka, komisija sama govori o tem, da se to dogaja. Tako da ne
               bodimo naivni, to so dejstva. In mi, ko bomo, v primeru, da se sklene ta sporazum, da
               pristanemo na te postopke, bo naše uradništvo še kako trpelo, ko bo prišlo do nečesa,
               kar bo zelo v interesu industrije, da se ukine, spremeni in tako dalje.</p>
               <p>Glede ISDS sta odbora sprejela stališče, jaz močno upam, da bo tu ostala neka načelna
               raven in da se bodo držali tega, kar je bilo sprejeto. Sedaj pričakujemo nov predlog
               komisije. Kot vidimo, komisija kljub vsem nasprotovanjem držav članic, strokovne
               javnosti, civilne družbe in tako dalje, kljub temu, da doslej resnično, če dobro
               preverite, pogledate, ne boste odkrili enega dobrega razloga, zakaj bi ta mehanizem v
               tem sporazumu moral biti. Namreč, teze o diskriminatorni obravnavi evropskih
               vlagateljev, o tem, da spodbuja večjo količino tujih neposrednih investicij,
               preprosto ne držijo, če pogledamo te številke med Evropo in Ameriko. Skratka, srčno
               upam, da bo tu Slovenija ostala in zadržala to načelno stališče, ki ga je sprejela,
               in da ne bo podlegla nekim pritiskom, kot se je podobno v Nemčiji zgodilo že kakšno
               leto nazaj. Mimogrede, v CETA je ta mehanizem še toliko slabši. Torej smo pred
               dilemo, saj je Evropska komisija jasno dala vedeti, da ne namerava odpirati tega
               sporazuma, da ne namerava spreminjati klavzul oziroma členov, ki so vezani na ISDS.
               In vprašanje ostaja, koliko bodo skozi to pravno čiščenje uspeli ta problem
               urediti.</p>
               <p>Zdaj pa, če gre še k zaključku, glede gospodarstva. O analizah je bilo že precej
               povedanega, da so negativne in da so projekcije precej slabe, še posebej pa za
               Slovenijo. Morda bi poudaril tisto področje, kjer govorimo, kako bi morali bolj
               pozitivno pristopiti k tej zadevi. Pa vendar je treba tudi pomisliti, kakšne so pa
               morebitne negativne posledice za slovensko gospodarstvo. Namreč, te analize niso
               dovolj podrobno ali pa dovolj na široko izpostavile, raziskale tega, kar se imenuje
               "trade diversions", se pravi, upad trgovine, z obstoječimi partnericami, zato ker se
               bo trgovina liberalizirala. Zelo preprosto, če ukinemo neke carine, če spremenimo
               predpise, so ameriški dobavitelji lahko sedaj bolj konkurenčni na evropskem trgu.
               Študija, ki je omenjena v gradivu Ministrstva za gospodarstvo, "Bertelsmann
               Schtiftung", kjer je tudi pravilno rečeno, da prihaja do precej visokih projekcij
               gospodarske rasti. In tudi v strokovnih krogih ne velja za ravno najbolj kredibilno
               ali zanesljivo, pa vendar, ugotavlja tudi do 30 % upad obstoječe trgovine med
               partnericami, ki trgujejo z Nemčijo. Tudi v tem dokumentu piše, Nemčija je izrazito
               pomembna trgovinska partnerica za Slovenijo. Predstavljajte si, ne govorim, da se bo
               to zgodilo, študija to pravi, ni zanesljiva, pa vendar, treba je pogledati, 30 % upad
               naših dobaviteljev na nemški trg – to bi bila mala nacionalna katastrofa, verjetno.
               Tudi druge študije govorijo o podobnih učinkih, v manjšem obsegu.</p>
               <p>Glede malih in srednjih podjetij. Bom kar odkrito povedal, Evropska komisija tu
               zganja pravo propagandno vojno. Doslej nismo videli še enega dobrega podatka, zakaj
               je ta sporazum dober za mala in srednja podjetja. Če pogledamo številke, zopet
               ugotovimo, da 0,7 % vseh MSP-jev v Evropi posluje z ameriškim trgom, medtem ko 99,3 %
               ne, pa bodo priča<stage type="mag"/> <stage>(nadaljevanje)</stage> zaostreni
               konkurenci, zaradi tega. Celo francoska multinacionalka bi v nekem sestanku z
               Evropsko komisijo je spraševala njih, kako nameravajo prepričati 19 milijonov MSP v
               Evropi, da je ta sporazum dober za njih. Odkrito priznavajo na internih sestankih, da
               ni. In morda v vednost, v Avstriji je že gibanje MSP zoper ta tip, do danes mislim,
               da je približno 900 podjetij to deklaracijo, ki so jo sprejeli podpisalo. Podobno
               gibanje je tudi v Nemčiji in dogajajo se podobne zgodbe tudi že v Angliji in Španiji,
               če se ne motim.</p>
            </sp>
            <sp xml:id="SDT7-Skupna-2015-08-25.sp23">

               <speaker>PREDSEDNICA IVA DIMIC:</speaker>

               <p>Bi počasi zaključili, prosim.</p>
            </sp>
            <sp xml:id="SDT7-Skupna-2015-08-25.sp24">

               <speaker>ABDREJ GNEZDA:</speaker>

               <p>Glede tega, koliko je slovensko gospodarstvo seznanjeno, smo videli v študiji, 82 %
               ne ve za ta sporazum, verjetno je sedaj malo bolje seznanjeno po vseh teh objavah in
               tako dalje. Bolj pomembno vprašanje je ali želi vstopiti sploh na ta trg, 60 %
               tistih, ki so odgovorili na to vprašanje pravijo, da ne, vendar pa menijo, da je ta
               sporazum dober za njih. Jaz sem prejšnji teden klical eno večjih slovenskih
               podjetjih, posluje na tretjih trgih, ne evropskem trgu, če se ne motim, tudi na
               ameriškem trgu je dobavitelj zelo velikim podjetjem in tako dalje, sem jih pa
               vprašal, če spremljajo, če poznajo projekcije, namreč njihova panoga je po evropski
               študiji daleč najbolj na udaru, nekje 3 do 7 % outputa naj bi izgubili, 12 milijard
               evrov naj bi izgubili na evropskem trgu v tej panogi in niso vedeli, o čem govorim.
               Zato se je treba vprašati ali vedo, kakšne so posledice ali je to njihovo mnenje, da
               je dobro za njih utemeljeno, mislim, da tukaj MGRT bo moral precej opraviti še
               naloge, še posebej, ker govorimo, če bo Slovenija uspela v teh globalnih verigah
               vrednosti zadržati svojo pozicijo po tem sporazumu, potem bo to dobro za nas, ampak
               če vidimo, da tukaj govorimo o Trade Diversionu, o izgubi obstoječih trgovinskih
               partnerjev in tako dalje, potem je to relativno naivno stališče, bo treba precej več
               se mu posvetiti.</p>
               <p>Skratka, če zaključim, mi smo proti temu sporazumu. Tako kot ostali nismo a priori
               proti mednarodni trgovini, trgovina je lahko dobra, v tem primeru se pač vsi podatki,
               ki prihajajo na plan, kažejo na to, da ni v korist ne gospodarstva, ne družbe, ne
               okolja in da je zelo veliko spornih področij, za katere je jasno, da ameriška stran
               od njih ne bo odstopila. Ampak se bodo po točki podpisa sporazuma zgolj še
               stopnjevale. Zato je treba defacto zavrniti te sporazume, kar pa razumem, da je morda
               rahlo bom rekel, trdo stališče po vašem mnenju, zato bi zgolj še enkrat pozval k 5.
               točki prejšnjega sklepa za zasedanje prejšnjih dveh odborov, kjer je bilo, da je
               treba proučiti vse te sporazume, potem ko bodo pravno prečiščena besedila dostopna.
               Sporazum CETA naj bi v kratkem bil pravno prečiščen in preveden v vse uradne jezike
               EU, ne vemo, kdaj točno se bo zgodilo, tudi glasovanje naj bi bilo predvidoma konec
               leta ali pričetek prihodnjega. Menim, da je vsaj nujno, kar bi Slovenija morala
               tukaj, kot Državni zbor ali kot vlada zagovarjati je, da se postavi razumen rok, da
               se lahko opravi temeljite analize, ne zgolj gospodarske, ampak tudi ostale, tega
               sporazuma na Slovenijo in da se tukaj komisija da državam članicam na voljo zadosten
               rok, da to opravi, tako kot je treba, preden se sprejme to pomembno odločitev.
               Hvala.</p>
            </sp>
            <sp xml:id="SDT7-Skupna-2015-08-25.sp25">

               <speaker>PREDSEDNICA IVA DIMIC:</speaker>

               <p>Hvala tudi vam za vaše mnenje, opozorila. Besedo pa dajem gospodu Romanu
               Žvegliču.</p>
            </sp>
            <sp xml:id="SDT7-Skupna-2015-08-25.sp26">

               <speaker>ROMAN ŽVEGLIČ:</speaker>

               <p>Dober dan vsem skupaj. Tole sem moral malo popraviti, ker sem bolj majhen kmet. Bom
               bil sicer krajši kot, kot je bil moj kolega Andrej. V Sindikatu kmetov Slovenije
               nismo naivni in vemo, da sporazum ne bo ostal in da se kmetijstvo iz tega ven ne bo
               izločilo, tudi če bodo te normativi in standardi ostali, se pravi se bodo vrata
               odprla in to bo seveda samo en korak tudi v spremembi vseh ostalih. Zato seveda v
               Sindikatu kmetov Slovenije razmišljamo malenkostno drugače, ker je tudi seveda
               javnost slovenskega in na sploh evropska nezainteresirana in jo stvar kot tako ne
               briga, da bomo začeli naslednje. Zahtevali bomo, da je tudi v slovenski živinoreji
               potrebno in možno uporabljati rasne hormone, da se v Sloveniji lahko uporabljajo
               pesticidi, ki so v Ameriki prepovedani, da se, lahko ostanek vsebnosti pesticidov v
               pridelkih večje, tako da bomo seveda pripravljeni na ta Day after, na to, kar nam
               sledi in da bodo seveda, da tudi začnemo, <stage type="mag"/><stage>(nadaljevanje)</stage> bom rekel, tako proizvajati po teh standardih, kateri bo to
               hotel, s tem bodo seveda kmetje pripravljeni in tudi potrošniki ali pa se bodo
               potrošniki uprli in tega ne bo. Hvala lepa.</p>
            </sp>
            <sp xml:id="SDT7-Skupna-2015-08-25.sp27">

               <speaker>PREDSEDNICA IVA DIMIC:</speaker>

               <p>Hvala tudi vam. To je bilo res kratko. Ker se mi je počasi ispraznil seznam
               razpravljavcev vabljenih, prehajamo na razpravo članov obeh odborov. Bi pa mogoče še
               tukaj povprašala, če bi želeli besedo mogoče predstavniki Gospodarske zbornice ali
               GIZ mesne industrije, mislim, da bi bilo tudi njihovo mnenje zanimivo. Potem pa kar
               izvolite k besedi.</p>
            </sp>
            <sp xml:id="SDT7-Skupna-2015-08-25.sp28">

               <speaker>DR. ANDREJ FRIEDL:</speaker>

               <p>Andrej Friedl je moje ime. Hvala lepa za povabilo. Samo nekaj kratkih besed v imenu
               Gospodarske zbornice Slovenije. Torej mi na ta tip vseeno gledamo z malo večjim
               optimizmom in v bistvu so naša stališča podobna kot jih je izpostavil državni
               sekretar. Mi namreč pozdravljamo vse napore vlade, na katerihkoli področjih. Slišali
               smo tudi o težavah, ki potekajo v okviru Svetovne trgovinske organizacije, da se
               sklepajo večstranski in pa dvostranski sporazumi trgovinski. Ker smo pač usodno
               odvisni od izvoza in naše stališče tudi glede na resolucijo in glede na dogodke v
               Evropskem parlamentu ni a priori nikakor odklonilno, je pa res, da smo mi
               čezsektorska asociacija, kjer je seveda kmetijstvo tudi ena zelo pomembna branža,
               imamo tudi druge branže, recimo elektronska industrija, elektro industrija, ki ima
               tukaj drugačno stališče. Tako, da se zavedamo, da gre za večplasten problem. Kar se
               tiče teh študij, je bilo takrat, jaz sem na predstavitvi bil te študije, ki je dr.
               Damjan predstavil, ne gre a priori za neko marginalnost oziroma za nek, bi rekel, za
               neko neperspektivnost, zaradi tega, ker je izhajal tudi iz tega, da pač trgovina z
               ZDA zdaj ni toliko razvita. In da bi lahko ta sporazum sprožil potem mogoče obratno,
               kot je bilo prej rečeno, tudi v povezavi s poslovnimi partnerji nek napredek.
               Vsekakor pa mi stojimo na stališču, kot je tudi minister danes povedal, da ne gre
               samo za ohranitev standardov okoljskih, zdravstvenih in torej tehničnih in tako
               naprej, javnih služb, ampak da je v bistvu to treba pustiti odprto, da v bistvu te
               zadeve tudi rastejo v smislu te kvalitete in od tega tudi gospodarska zbornica seveda
               nikakor ne bi odstopila. Kar se pa tiče zaščite investitorjev, to je spet eno
               vprašanje. Mi ne moremo reči, da je ISDS v principu nekaj, bi rekel, zdaj nenavadnega
               oziroma neka grožnja navsezadnje, to več desetletij mehanizem, ki obstaja, takrat,
               kadar pač evropski državi pride prav je v redu, če ne drugače. Mi tudi vemo, kako se
               zdaj vsi zavzemamo za arbitražno reševanje mejnega spora, ki je v bistvu vitalnega
               pomena za Slovenijo, pa tudi je to v bistvu neki arbitraži prepuščeno. Mi skratka
               menimo, da je treba zagotoviti zaščito, ki je nevtralna, pač pravno nevtralna. CETA
               po mojem vedenju je že tukaj kar nekaj izboljšav prinesla v ta mehanizem, ampak nas
               vse veseli, da je zdaj to trenutno stoji ta zadeva in smo prepričani, da bodo
               evropskim poslancem in pa Evropski uniji uspelo najti neko rešitev.</p>
            </sp>
            <sp xml:id="SDT7-Skupna-2015-08-25.sp29">

               <speaker>PREDSEDNICA IVA DIMIC:</speaker>

               <p>Hvala tudi vam. Besedo pa dajem še gospe Ahčin, kar izvolite. GIZ mesne
               industrije.</p>
            </sp>
            <sp xml:id="SDT7-Skupna-2015-08-25.sp30">

               <speaker>ANA AHČIN:</speaker>

               <p>Dober dan. Pozdravljeni vsi. Ana Ahčin, GIZ mesne industrije. Stališče GIZ mesne
               industrije je nekoliko drugačno, kot stališče gospodarske zbornice. Mi verjamemo, da
               je, vsi se zavedamo tega, da je pridelava hrane v Sloveniji dražja kot v Evropi in da
               je v Evropi dražje kot v Ameriki. Kdo bo potegnil kratko oziroma najkrajšo, vemo vsi?
               Zato mi, naše stališče je, da TTIP brez široke vsebinske razprave in poglobljene
               analize vseh učinkov, skratka, da brez tega <stage type="mag"/>
               <stage>(nadaljevanje)</stage> Slovenija v nobenem primeru ne bi smela se strinjati s takim
               sporazumom. Zagotovo pa Sloveniji sporazum kot tak ne bo prinesel nič dobrega. Hvala
               lepa.</p>
            </sp>
            <sp xml:id="SDT7-Skupna-2015-08-25.sp31">

               <speaker>PREDSEDNICA IVA DIMIC:</speaker>

               <p>Hvala tudi vam. Sedaj pa prehajamo na razpravo članov obeh skupnih odborov. K besedi
               se je prijavil gospod Trček.</p>
            </sp>
            <sp xml:id="SDT7-Skupna-2015-08-25.sp32">

               <speaker>DR. FRANC TRČEK (PS ZL):</speaker>

               <p>Hvala za besedo. Ogromno je bilo povedanega. Šov mi je ukradel kolega iz Umanotere.
               Ker sem politik bom malo politično to zadevo zašpičil. Če pogledamo tu na tla, kaj
               vidimo? Vidimo odprte karte, vidimo cekine in vidimo kocke. Če bi te karte obrnili
               okoli, to je to. To je ta sporazum.</p>
               <p>Druga zadeva. Ta sporazum je nekaj kar v Sloveniji ne vemo kaj je. To je nacionalni
               gospodarski interes ZDA, pika. Gospod iz SLS v neki drugi funkciji sedaj je rekel,
               pač, Amerika destabilizira, sebe stabilizira in tako naprej. Sedaj izhajajoč iz nekih
               različnih pozicij so različni pogledi na ta sporazum. Nekako bi mogoče nekdo iz te
               razprave, ki smo jo do danes poslušali, dobil občutek, aha, v Evropi smo se končno
               začeli zavedati tega, kar nam hočejo Američani delati in sedaj smo mi v glavnem proti
               temu in bomo sedaj to ustavili. Čeprav je sedanji minister v funkciji rekel, čeprav
               so vsi evropski kmetijski ministri proti temu, se nekako zelo zavzemajo, da bi se
               kmetijstvo izvzelo iz tega sporazuma, ki, mimogrede, kot je bivši kmetijski minister,
               sedaj evro poslanec Bogovič, opozoril, predstavlja 5, 6% teh menjav, se to očitno ne
               zgodilo. Zakaj? Seveda tudi zato, ker so na evropski strani interesi veliki. Pa lahko
               gremo gledati kje so veliki, ne vem, kje so največje farme prašičerejcev v Evropi in
               tako naprej, lahko tudi gremo gledati, na primer, komu v Evropi odgovarja kar je
               gospa Kutinova opozorila, da bi generiki postali nekoliko dražji kot so in seveda
               tega nekako se je potrebno zavedati. Profesor Erjavec je nekaj, da je to nek
               ireverzibililen proces, ali je ali ni. Zdi se mi žal, da imate kar prav, da je v
               nekem dejstvu ireverzibilen, da seveda bomo našli neke druge besede za to. In tu neko
               vprašanje, ki se mi postavlja, kot politik, spomnim se mojega mentorja iz FDV,
               akademika Mlinarja, ki je vedno govoril o tangencialnih koalicijah. Kaj sedaj to
               pomeni? Kaj so tangencialne koalicije? Prej sem sedaj tu in sem razmišljal, pa se mi
               je po glavi rolala tista reklama, ko je clio prišel ven, <stage>/ nerazumljivo/</stage> – kaj še
               ostane velikim, kaj še ostane malim. S kom se sedaj, to ve več izvršilna oblast kot
               jaz, s kom se sedaj Slovenija povezuje? S katerimi državami? Kje iščemo partnerje?
               Kdo bo, župan Maribora bi rekel, v podobni buli kot mi? Kaj bomo sedaj tu naredili?
               Zelo pomembno je tudi opozorilo, ki je prišlo s strani Umanotere. Kaj pomeni, če se
               bo to v ducat let ali več odprlo? Kaj to pomeni za slovensko gospodarstvo? Če greste
               gledati trenutno dobre izvozne podatke Slovenije, štiri sosednje države, Francija,
               kjer ogromno odpade na Renault, Nemčija in to je nekako to, to je preko palca več kot
               polovica slovenskega izvoza. Kaj pomeni, če bo z vdorom neke ameriške konkurence na
               teh trgih naša prisotnost začela padati. To je sedaj neko spet vprašanje gospodarske
               politike. Kaj pomeni, če sem nekako ciničen, če bomo ostali sami na bojišču in nas bo
               neka korporacija, to vam mogoče zveni sedaj znanstvena fantastično, čez 15 let ali 10
               bo pa lahko realnost, nas bo tožila zato, ker, ne vem kmetom v Halozah plačujemo
               toliko in toliko in to ogroža njihovo prodajo nekvalitetnega vina od katerega nas bo
               bolela glava. Spomnite se, kako je Slovin včasih vino mešal, sem dovolj star. Eno
               vprašanje s tem, seveda, s kom se mi tukaj povezujemo in ali razmišljamo? Drugo
               vprašanje, kot smo slišali, sporočilo Slovenije je jasno. Kdo podaja to sporočilo?
               Včasih se mi zdi, da celo poslanke in poslanci koalicije kaj dosti informacij nimajo
               o tem. <stage type="mag"/><stage>(nadaljevanje)</stage> Imam občutek, da celo
               ministri nekih držav, katere se že same definirajo kot periferne evropske države kar
               govori minister financ, minister slovenski nimajo dovolj informacij. Seveda lahko
               cenimo gospoda Bogoviča, ko gre v neko zaprto sobo, ampak njegov dan ima samo 24-ur.
               Navsezadnje ponavadi kot je gospod Šoltes opozoril gre za neki tako imenovani
               vseobsegajoči sporazum, ker hoče v sebe posesati vse živo, kar pomeni, da je tega
               tudi zelo veliko za preštudirati tudi, če dobite nekako to gradivo. Ali imamo
               slovenski "back office", da me ne zanima kako so ministrstva povezana, ki se ukvarja
               s tem. Trenutno ima občutek, da je ta "back office" močnejši na NGO<stage>(?)</stage> strani, kljub
               temu, da "crkuje" na obroke, ker se s proračuna vedno slabše financira. Cel niz nekih
               vprašanj, ki se tukaj odpirajo, na katere ste nekako opozarjali in ki nekako morajo
               končno nekako se posvetiti v glavi, da je skrajni čas, to kar je meni najljubši
               ekonomist, ki malo dlje razmišlja od ostalih v Sloveniji Drenovc zelo lepo piše,
               skrajni čas je, da po 50-ih letih začnemo razmišljati o neki drugi in drugačni
               kmetijski politiki. S kom se bom pri tem povezovali? Včasih le gremo malo pogledati,
               tukaj "pljunemo" če mejo. Na Danskem, ko sem bil, Boren Holen, ni imel vsak kmet
               traktor za četrt milijona evrov, ampak je imela vsaka vas mehansko skupnost, da ne
               bom nadaljeval. Ali imamo mi sistem? Moja zelo dobra prijateljica, kolega Breznik je
               iz teh koncev in bi vedel še več povedati, delo v Avstriji hodi od kmeta do kmeta na
               dva meseca morajo biti pri njem in mora gledati, da se mu finančno to izide. Da ne
               bom predolg.</p>
               <p>Druga zadeva je seveda, ker sem delno nakazal tudi gospodarska diplomacija je neka
               nacionalna ekonomska politika. Če jo na ekonomskem faksu ne predavajo, to še ne
               pomeni, da se mi ne smemo z njo ukvarjati. Se moramo. Hvala za besedo.</p>
            </sp>
            <sp xml:id="SDT7-Skupna-2015-08-25.sp33">

               <speaker>PREDSEDNICA IVA DIMIC:</speaker>

               <p>Hvala lepa. K besedi se je javil gospod Franc Laj. Izvolite.</p>
            </sp>
            <sp xml:id="SDT7-Skupna-2015-08-25.sp34">

               <speaker>FRANC LAJ (PS SMC):</speaker>

               <p>Vsem skupaj prav lep pozdrav. Vesel sem, da vas lahko pozdravim tukaj v Pomurju kot
               domačin, Pomurec. Je prav, da smo se tukaj zbrali, ker nenazadnje je tista panoga,
               kmetijska panoga, ki je zelo pomembna v gospodarstvu Pomurja in na vse to izrečeno je
               jasno, da tudi najbolj izpostavljena tem tveganjem, ki izhajajo iz tega
               sporazuma.</p>
               <p>Očitno, zaradi naše majhnosti in našega možnega vpliva pri teh pogajanjih, ne vem, če
               bomo uspeli z vsem tistim kar nas teži, kar že danes vidimo in so bili izpostavljeni
               ti močni negativni vplivi. Zato je zelo pomembno, da se teh negativnih vplivov
               pravočasno zavedamo, da se pripravimo na obvladovanje teh tveganj in vsekakor na
               drugi strani, da storimo v tisto smer, da pa izkoristimo vse priložnosti in možnosti,
               ki pri določenih panogah, na določenih panogah ta sporazum prinaša. To mislim, da je
               zelo pomembno tako za vse pogajalce kot nenazadnje tudi za našo vlado in za nas
               poslance.</p>
               <p>Ne bi želel, da bi izgubili našo identiteto slovensko in evropsko, kar je nenazadnje
               bilo že danes povedano. To se lahko zgodi tudi po posrednih vplivih. Kot vemo smo
               priča temu, da že dan danes tudi na področju kmetijstva zelo močno so prisotne
               multinacionalke na področju semen in potem seveda pri teh Agrotehničnih sredstvih.
               Lahko se zgodi, samo primer, da zaradi kakršnegakoli spora bodo zaustavili
                  recimo<stage type="mag"/><stage>(nadaljevanje)</stage> dobavo semen. V tem
               primeru, če mi nismo na to pripravljeni, nimamo svojo bazo se lahko zgodi tudi
               katastrofa.</p>
               <p>Prav tako smo dan danes priča enemu zelo neljubemu stanju predvsem v Pomurju. In
               sicer, vsi ste slišali za ambrozijo. Vemo od kod je prišla ambrozija in na kakšen
               način je prišla v Evropo, v Slovenijo. Bojim se, da počasi izgubljamo bitko na tem
               področju z ambrozijo. Dobesedno je v zadnjem mesecu dni, ko je začela cveteti
               ambrozija je prišlo do, praktično povedano, do epidemije, ki, ker vemo, da je ta
               rastlina izredno alergena in vemo kaj lahko povzroči tako škodo v gospodarstvu kot
               celotni družbi. Še enkrat. Želim, da bomo dejansko vse storili v tej smeri, da bomo
               maksimalno previdni in maksimalno konstrukti, da se pripravimo na vse pozitivne kot
               negativne posledice. Hvala lepa.</p>
            </sp>
            <sp xml:id="SDT7-Skupna-2015-08-25.sp35">

               <speaker>PREDSEDNIK IVA DIMIC:</speaker>

               <p>Hvala tudi vam. K besedi se je prijavil gospod Franci Breznik. Izvolite.</p>
            </sp>
            <sp xml:id="SDT7-Skupna-2015-08-25.sp36">

               <speaker>FRANC BREZNIK (PS SDS):</speaker>

               <p>Spoštovane kolegice in kolegi. Jaz bi rad nekako razpravo povlekel v neki drugi del,
               mogoče nekoliko v gospodarski.</p>
               <p>Jaz mislim, da sem glede vseh tveganj, ki sledijo s tem sporazumom za slovensko
               predvsem prehrambno industrijo nekako izvedeli, lahko rečemo, iz prve roke. Če smo
               realni, mi na taki sporazum vsaj v kmetijstvu nismo pripravljeni. V kmetijskem delu
               nismo pripravljeni, zaradi tega, ker tudi sami nismo naredili nekaj domačih nalog. Mi
               povprečno velikost slovenskih kmetij v zadnjih letih nismo nekoliko povečali.
               Slovensko zgodbo o neki varni prehrani nismo oplemenitili z nekimi resnimi blagovnimi
               znamkami in to je ključ Slovenije. Slovenijo vseeno vidim kot neko v vsaj kmetijskem
               delu eno državo, ki ima neko lahko rečem varno prehrambno verigo od proizvajalca do
               končnih produktov, ampak žal za vsemi temi standardi, ki smo jih sprejeli z vso to
               drago proizvodno hrane ne sledi tista končna točka na tem piki. Končna točka na tej
               piki je, da ko pridem v veleblagovnico v New Yourku ali v Miami, recimo da pride do
               tega sporazuma, govorim seveda v narekovajih, kaj lahko vidim v tistih 5-ih sekundah,
               ko se odločim za neki izdelek in recimo, da sem človek, ki ima višji standard, ki si
               lahko privošči dražjo, boljšo prehrano, boljše izdelke iz te prehrambne verige? Kaj
               so naredili za te blagovne znamke, za preboj blagovnih znam? Mi nismo naredili
               ničesar, spoštovani kolegi. Mi nismo naredili ni ti v evropskem trgu. V Sloveniji se
               je žitna veriga pretrgala, se je zelenjavna veriga pretrgala. Nimamo nekega resnega
               pogleda na slovensko govedorejo. V Slovenskih Goricah, od kjer sam prihajam,
               govedorejo izrinja drobnica kar je, lahko rečemo, slabo. Dosega nižjo ceno in vse
               ostalo. Predpogoj za kakršnekoli sporazume, da sami naredimo nekaj resnih reform na
               področju kmetijstva.</p>
               <p>Kje je naš cilj? Problem je v tem trenutku, da kriza v Sloveniji je še bolj dovzetna
               in Slovenci kot vemo v tem trenutku je kupna moč izredno nizka. Slovenci tudi nimamo
               kulture prehranjevanja. Ljudje si kupujejo drage avtomobile, ne kupujejo pa dragih
               prehrambnih izdelkov, ki so bolj zdravi, torej, ne vlagajo v sebi. Kar je recimo
               specifika med nami in tistimi zahodnoevropskimi državami, ki imajo dolgo tradicijo na
               tem in to je tudi kultura prehranjevanja. Vse to je neki skupek, zaradi česa so te
               zgodbe vseeno kvalitetne prehrambne verige, ki jo imamo, ki jo ščitijo veliki
               standardi, ki jih Amerika ne pozna, ne znamo oplemenititi. Ne znamo ji dodati tiste
               dodane vrednosti. Ravno ta komercionalni del ta marketinški del nam najbolj manjka v
               tem trenutku v slovenski prehrambni industriji. <stage type="mag"/> <stage>(nadaljevanje)</stage> Podobno je tudi v delu slovenskega gospodarstva. Torej,
               predvsem izvoznega. Poglejmo danes kje se nahajamo. 14 dni poslušamo padec, poglejte
               kitajski trg, padec na borzah, borznih indeksov. Kot vemo, naša največja izvozna
               partnerica Nemčija, za njo sledi Italija, prihajajo pozivi v kolikor bo ta padec še
               nekoliko večji. Torej, prihaja do zgodbe o tem, da se bodo naročila manjšala, vsaj
               tistih dobaviteljev slovenske, predvsem dela kovinske industrije, kovinsko
               predelovalne industrije, dobaviteljev avtomobilske industrije, ki niso sistemski
               dobavitelji, ki niso razvojni dobavitelji tem podjetjem,da se nam lahko ta izvoz v
               tem trenutku, ki je toliko optimističen lahko že, recimo, konec tega leta ali v
               začetku prihodnjega leta močno pade. Sam sem eden izmed tistih, ki, vsaj na podlagi
               kmetijstva, moramo biti izredno previdni. Kolegi, ki so govorili pred menoj glede
               standardov, glede inšpekcijske službe v Združenih državah Amerike so zastrašujoči.
               Navadno rezultate nekih, lahko rečemo, dognanj, komaj najdemo napake, lahko ugotovimo
               po desetletjih, po drugi strani bi nekako podal ali pogled bi dal v to, da Slovenija
               in slovenski trg v tem trenutku, v kolikor je prišlo do takega sporazuma glede,
               govorim predvsem o kmetijstvu, prehrambni verigi je še bolj dovzeten za nizke cenovne
               proizvode glede prehrane. Ljudje živijo, na stotine ljudi ali na tisoče slovenskih
               državljanov živi pod pragom revščine. Vsak cent pri vsakem prehrambnem izdelku se
               pozna in ravno zaradi tega je to zelo občutljivo področje, v tem trenutku, tudi za
               slovenski trg. Na žalost mi bomo mogli resnično reči bobu bob. Resno si bomo morali
               postaviti kaj si želimo. Ali želimo tudi dodati to neko zgodbo o kateri največkrat
               govorimo tudi tukaj na tem kmetijskem sejmu kar je tudi, se mi zdi, ena naloga tega
               sejma, da Evropi in svetu sporočamo, da slovenska prehrambna industrija je zdrava, je
               izredno zaščitena, je varna, ampak vsi skupaj moramo dodati piko na i, torej tisto
               veliko blagovno znamko zaradi česar bomo Slovenci prepoznani. In skupna blagovna
               znamka vseh teh zgodb, ne samo gospodarske in kmetijske, seveda ta zgodba Made in
               Slovenia. Ali Made in Slovenija pomeni nek presežek v teh izdelkih? Ali Made in
               Slovenija pomeni nek manjko? Tu je vse tisto, kar je bistvo vseh izdelkov, vseh
               produktov, vseh produktov multinacionalk, ki prodajajo danes, lahko rečemo, izredno,
               vsaj na področju tudi prehrambne industrije, industrije pijače in vsega ostalega,
               izredno škodljive izdelke imajo blagovne znamke. In te blagovne znamke ljudje danes
               kupujejo. So zasvojeni z njimi. Zasvojeni smo z reklamami, z marketingom, zasvojeni
               smo tudi z umetnimi potrebami, ki vzbujajo pri ljudeh, danes kupujemo celo vrsto
               izdelkov, ki jih ljudje še pred 10 leti nikoli niso uporabljali in so danes neka nuja
               v gospodinjstvu. V tem trenutku je Slovenija izredno ranljiva. Sporazum ali pogajanja
               v tem sporazumu samo odstrinjajo del tega zastora slovenskega, predvsem prehrambne
               verige kot del kmetijske politike in tudi del gospodarstva, ki ni pripravljen. Jaz bi
               rekel takole, v kmetijskem delu se bomo soočali s <stage>/ nerazumljivo/</stage>, lahko rečemo
               izredno nelojalno konkurenco. V gospodarskem delu pa morda, recimo, nekoliko drugače.
               Tukaj ni nelojalne konkurence. Tu je resna tekma. Standardi so največkrat tudi
               mednarodni. So nekako skupni. Vsaj na področju tehnike, na področju kovinske
               predelovalne industrije in tako naprej. Tukaj pa se odpira. Tukaj je specifika,
               recimo, ameriškega trga. Vsaj deloma ga malo poznam preko industrije stekla. Nekaj
               mesecev ali nekaj let tudi nisem delal v takem izvoznem podjetju, kjer smo odpirali,
               recimo v Rogaški, kjer je Rogaška že imela pred II. svetovno vojno leta 1927 prvo
               trgovino v centru New Yorka in neko specifiko teh kupcev, specifiko kupcev, ki za
               neko dobro blagovno znamko plačajo desetkratnik neke cene, je tisto, kar je
               priložnost za tista podjetja, tiste male nišne proizvajalce, ki so ozko
               specializirani. To pa je ena velika priložnost. Ameriški trg za nas Slovence bi lahko
               bil ena v naslednjih 20 letih izredno močna ciljna skupina. Imamo kar nekaj podjetij,
               ki imajo dobre brende, <stage type="mag"/><stage>(nadaljevanje)</stage> ki jih
               razvijamo in tem dobrim je potrebno še bolj pomagati, da bodo še boljši.</p>
               <p>To je neka moja zaključna misel. Naj se oktobra začne 11 krog pogajanj seveda na
               področju kmetijstva za eno izredno, mogoče, skepso, za izredno občutljivostjo, zaradi
               vsega tega kar smo danes nekako slišali. Hvala.</p>
            </sp>
            <sp xml:id="SDT7-Skupna-2015-08-25.sp37">

               <speaker>PREDSEDNICA ANDREJA POTOČNIK:</speaker>

               <p>Hvala. Jaz bi samo še prosila za malo pozornosti. Smo pa že v zaključku današnje
               seje. Če še malo zdržite! Prosila bi gospoda Bogoviča, če poda nekaj zaključnih
               besed, ker se mu, potem mudi naprej.</p>
            </sp>
            <sp xml:id="SDT7-Skupna-2015-08-25.sp38">

               <speaker>FRANC BOGOVIČ:</speaker>

               <p><stage>/izklop mikrofona/</stage>… <stage>/ nerazumljivo/</stage>…</p>
            </sp>
            <sp xml:id="SDT7-Skupna-2015-08-25.sp39">

               <speaker>PREDSEDNICA IVA DIMIC:</speaker>

               <p>Hvala lepa, gospod Bogovič. Besedo dajem gospodu Vebru. Izvolite.</p>
            </sp>
            <sp xml:id="SDT7-Skupna-2015-08-25.sp40">

               <speaker>JANKO VEBER (PS SD):</speaker>

               <p>Hvala za besedo. Lep pozdrav vsem. V bistvu bi želel samo toliko dopolniti to
               razpravo.</p>
               <p>Iz študije, ki jo imamo nekako na vpogled je možno razbrati, da gre za neodvisno
               študijo in ni podrejena interesom recimo naročnika ministrstva za gospodarstvo. Po
               drugi strani mislim, da bi bilo pa smiselno analizirati, ker iz te študije izhaja, da
               je na Slovenijo mali vpliv, kar je po vsej verjetnosti ta ocena izhaja iz tega, da je
               Slovenija zavzela mali trg, vendar dejstvo je, da Slovenija pravzaprav izvaža največ
               v srednji del Evrope, zahodni del Evrope, Balkan in seveda tudi na vzhod. Najbrž bi
               bilo potrebno to študijo razširiti predvsem na tista območja v Evropi, kamor izvažamo
               najprej. Kakšen vpliv bo v vseh tistih območjih tega trgovinskega sporazuma? Kaj se
               bo zgodilo s tistim gospodarstvom, s katerim že danes pravzaprav sodelujemo? Blagovna
               menjava z ZDA in Slovenijo je zelo majhna, praktično zanemarljiva, nimamo pa
               pravzaprav študije, kaj se bo zgodilo v tistih državah, s katerimi pa zelo dobro
               sodelujemo. Mislim, da bi v nadaljevanju bilo potrebno analizi trg, ki je za
               slovensko gospodarstvo ključen in iz tega, potem seveda tudi izhajati kako ravnati v
               prihodnje. Seveda so vse te študije pod enim velikim vprašajem. Več ali manj gre za
               tajna pogajanja, gre za podatke, ki jih lahko samo ocenjujemo, da so taki nimamo pa
               seveda ali pa najbrž ta, ali pa vsi tisti, ki se ukvarjajo s temi analizami dovolj
               točnih ocen. Zadržek, ki je bil podan, mislim da je potreben. Ne glede na stališče
               tudi Gospodarske zbornice Slovenije prav za ta področja, tako za področje
               gospodarstva, kmetijstva izrazito, vsaj od vseh, ki so se oglasili na to temo ni bilo
               podpore in možnosti, da bi bilo nekaj koristnega za slovensko kmetijstvo. Na področju
               gospodarstva pa tako kot sem povedal, nujna analiza še ostalih trgov in potem videti
               ali je to sploh sprejemljivo in kakšna posledica bo, potem za Slovenijo, kajti
               zmanjšanje delovnih mest je pa že tako napovedati. Hvala.</p>
            </sp>
            <sp xml:id="SDT7-Skupna-2015-08-25.sp41">

               <speaker>PREDSEDNICA IVA DIMIC:</speaker>

               <p>Hvala lepa vam. Besedo dajem gospe Violeti Tomić. Izvolite.</p>
            </sp>
            <sp xml:id="SDT7-Skupna-2015-08-25.sp42">

               <speaker>VIOLETA TOMIĆ (PS ZL):</speaker>

               <p>Tako hitro sem prišla na vrsto, hvala.</p>
               <p>Jaz sem zelo vesela, da smo se začeli pogovarjati o tej temi, ki jo civilne družbe
               odpirajo nekaj časa in končno je prišlo <stage type="mag"/><stage>(nadaljevanje)</stage> do politike tudi ta informacija, da se ta pogajanja
               izvajajo.</p>
               <p>Po mojem mnenju bi bilo potrebno ta tajna pogajanja nemudoma prekiniti. Veste, tukaj
               ni nobenega kompromisa. Ta pogajanja so ena velika grožnja demokraciji in svetovnemu
               redu. Če ne bi bilo tako ne bi bila tajna, ampak bi jih oglaševali na jumbo plakatih.
               Če bi bilo to karkoli dobrega za ljudi verjemite bi zelo popularizirali, odpirali
               debato in vse. Tako da, ne gre tukaj za nasprotovanje Amerike in ZDA, ampak gre za
               nasprotovanje multinacionalk in ljudstva. Multinacionalke so edine, ki bodo
               pridobile. Ljudje in naše gospodarstvo pa bo zelo veliko izgubilo. Zato zaskrbljujoče
               slišim izjavo gospoda Cantaruttija, da gre tukaj za neke demokratične standarde,
               kajti Amerika je naš naravni zaveznik in če mi ne bomo pristali na ta TTI bodo
               preusmerili te svoje blazne bonuse in izvoze drugam. Kam? Evropa je strateški interes
               ZDA. Ne samo finančni, gospodarski, ampak tudi politični in vojaški, oni želijo priti
               k nam in to z nizkimi cenami, da bi popolnoma uničili še to malo delovnih mest kar
               imamo in še to malo gospodarstva.</p>
               <p>Za kaj gre? Gre za privatizacijo. Tukaj se bo privatiziralo, ne tako kot sedaj
               poznamo, dajmo privatizirati in razprodati naše firme. Tukaj se bo privatiziralo tudi
               šolstvo in zdravstvo. Tukaj je ogrožena naša kultura in naš jezik, kajti vse to bo
               postalo blago na trgu.</p>
               <p>Deregulacija. Mednarodni kapital bo postavljen nad države in tukaj bodo ogroženi že
               tako slabi socialni in delavski standardi. ISDS mehanizmi, ki lahko tožijo
               korporacije države za povzročeno finančno škodo. Nekaj, kar je bistveno in česar se
               moramo zavedati je, da bo v času, ki prihaja tisti, ki bo imel v rokah hrano in vodo
               bo gospodar sveta in tega se ZDA dobro zaveda. Tega se moramo zavedati tudi mi
               Evropejci sploh pa majhna Slovenija. Gledali smo te študije, v katerih smo jasno
               videli, da bo Slovenija imela največ koristi in največ škode na drugi strani. Kakšen
               je naš izvoz? Vprašali so naše gospodarstvenike, Amerika in njeno tržišče je za nas
               zelo daleč, veliko se izgublja s prevozi. Firme naše nimajo nekega velikega interesa,
               kajti v večini smo vezani na evropsko gospodarstvo. Kot so povedali moji predhodniki,
               če bo to evropsko gospodarstvo v slabi koži bomo še bolj mi majhni Slovenci.</p>
               <p>Dajmo se malo učiti iz izkušenj drugih teh trgovinskih sporazumov. Nafta recimo
               severnoameriški trgovinski sporazum. Če pogledamo kakšne učinke je imel na mehiško
               kmetijstvo. Samo da ilustriram. Mehiško kmetijstvo je utrpelo za 12,8 milijard
               dolarjev izgub, od česar so največ izgubili pridelovalci koruze, kar 6,6 milijard
               evrov. To je bila posledica dumpinških cen ameriških kmetijskih proizvodov, ki so
               bila, zaradi ameriških subvencij celo nižje od samih produkcijskih stroškov. Ameriški
               izvoz koruze v Mehiko je do leta 2005 zrastel v 413 %, pšenice za 599 %, riža za 524
               %, soja in sojinih izdelkov za 205 %, bombaža za 531 %. Cene mehiških kmetijskih
               proizvodov so zato padle tudi za 67 %. Ocenjuje se, da je v tem času delo izgubilo 2
               milijona mehiških kmetov. O čem se mi tukaj pogovarjamo? Mi hočemo na tem sejmu Agra,
               kjer spodbujamo naše kmetijstvo, našo pridelavo. Tukaj smo na neki način odgovorni do
               naših prebivalcev tudi kar se tiče kmetijstva. Kmetijstvo je tisto, ki bo utrpelo
               največjo škodo. Gospodarstvo pa, če postavite na drugo stran tehtnice, <stage type="mag"/> <stage>(nadaljevanje)</stage> ne bo profitiralo prav veliko
               ali celo nič.</p>
               <p>Mehanizem ISDS nas lahko toži za to, ker smo jim onemogočali dobiček. Recimo, pri
               Mehiki se je zgodilo, da so uvedli davek na fruktozni koruzni sirup v osvežilnih
               pijačah in ker je bilo to škodljivo za poslovanje ameriških korporacij na mehiškem
               trgu so jih tožili za odškodnino v višini 325 milijonov dolarjev in tako naprej. O
               tem bi lahko govorili v nedogled, ampak prepričana sem, da ste prebrali to in da
               veste za kaj gre.</p>
               <p>Gospodarska zbornica pravi, da je za nas zelo pomembno tudi, da imamo izvoz. Veste,
               mi ne potrebujemo TTIP za to, da bi imeli izvoz, lahko se tudi drugače zmenimo.</p>
               <p>Skratka, kaj naj vam še povem. Mislim, da je treba, kratka bom, veliko nas je, to
               TTIP nam Slovencem nikakor ne bo prinesel nič dobrega. 2 milijona podpisov evropskih
               državljanov so vložili na Evropsko komisijo decembra, vseeno so se pogajanja
               nadaljevala. Korporacije bodo naročile takšne študije, kot bodo ustrezale njim, in
               verjemite, tudi v Sloveniji, kakor v vsaki Evropski državi, obstajajo ljudje,
               obstajajo interesni lobiji, ki bodo tudi plačali raziskave ali jih podprli za to, da
               bodo ustvarili svoj interes. Smo v času, kot so že prej pred mano omenili, ko imamo
               cel kup beguncev, ko smo destabilizirani, nihče se ne spomni, da bi jih dal na ladje
               in jih odpeljal tja, kjer se je problem začel. Mi ne bomo reševali problema, če
               Amerika nima dovolj tržišča.</p>
               <p>Hvala.</p>
            </sp>
            <sp xml:id="SDT7-Skupna-2015-08-25.sp43">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>Besedo dajem kolegu Urošu Priklu, izvolite.</p>
            </sp>
            <sp xml:id="SDT7-Skupna-2015-08-25.sp44">

               <speaker>UROŠ PRIKL (PS DeSUS):</speaker>

               <p>Hvala lepa za besedo. Spoštovani, pozdravljeni še v mojem imenu.</p>
               <p>Tokrat vam bom pokazal, da znam resnično zelo na kratko. Če bi bil malo ciničen bi
               rekel, TTIP – težave, tveganja in problemi. Na nek način smo lahko zaskrbljeni, ker
               kar po nekaj časa pogajanjih smo še vedno v slepi ulici in se zadeva ne premakne
               naprej. Po drugi strani pa smo lahko dobre volje, smo lahko navdani z optimizmom, ker
               vsi govorniki danes tukaj so nekako pod skupnim imenovalcem izražali zaskrbljenost,
               če se bo tak sporazum, pač si dovolim in moram povedati, diktira ena ekonomija, ena
               država in nekaj pripadajočih multinacionalk, če bo šel v tej smeri naprej. In jaz
               mislim, če tako različna svetova, ekonomsko gledano skušata doseči sporazum, skušata
               doseči skupni imenovalec, je verjetno treba neke kompromise tukaj narediti. Če teh
               kompromisov ne bo in bodo tveganja za zdravje, v končni fazi za življenja, za
               zaposlitve, za kulturno dediščino, za naravni prostor in še bi lahko našteval, za
               prebivalcev sveta, še posebej Evrope preveliki, potem si moramo tukaj priznati, morda
               bo to malo naivno zvenelo, da pač tak sporazum, takšna logika se ne more nadaljevati.
               Jaz seveda nisem ta, ki bi želel izražati neko blokado oziroma nenadaljevanje
               procesov, ampak vendarle če po tolikem času nismo prišli do neke skupne točke, je
               morda treba zadevo vendarle umiriti, ohladiti in iti po neki drugi poti naprej.
               Prepričan pa sem, in to je moje osebno prepričanje, da tako Evropa, kot Slovenija ne
               potrebuje ultimata in ne potrebuje diktatov nobene tretje strani.</p>
               <p>Najlepša hvala.</p>
            </sp>
            <sp xml:id="SDT7-Skupna-2015-08-25.sp45">

               <speaker>PREDSEDNICA IVA DIMIC:</speaker>

               <p>Hvala tudi vam.</p>
               <p>S tem smo nekako izčrpali razpravljavce. Ja, še gospod Simon Zajc. Izvolite.</p>
            </sp>
            <sp xml:id="SDT7-Skupna-2015-08-25.sp46">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Saj bom res čisto kratek.</p>
               <p>Če poslušamo vse, kar govorita Evropska komisija in Evropski parlament o pogajanjih
               za TTIP,<stage type="mag"/> <stage>(nadaljevanje)</stage> potem nekako ne moremo
               verjeti, da bo ta sporazum kadarkoli sprejet, ker Evropska komisija in Evropski
               parlament trdita, da pri standardih ne bo popuščanja, da bodo naši standardi ne samo,
               da bodo ostali enake, ampak da bodo celo višji. Ker pa nekako ni logično, ker če greš
               ti v pogajanja in je na začetku pogajanje ena stran na stopnji 1, druga pa na stopnji
               10 ne moreš pričakovati, da bo na koncu pogajanj, bosta obe na stopnji 11, ker to pač
               ni kompromis, če gremo v pogajanja, kjer se sklepa kompromis. Če iz tega izhajamo, ta
               sporazum nima šans, da bi ga sprejeli samo zardi tega, ker so pač standardi kar se
               tiče prehranske varnosti in tako naprej tako različni v obeh državah. Ne gre samo za
               kmetijstvo. Gre za to, da so standardi tudi drugje tako različni, recimo v kozmetiki,
               kjer imajo v Ameriki toliko enih kemikalij dovoljenih, ker imajo pač ta obratni
               postopek dokazovanja škodljivosti kot v Evropi, da se sedaj vsak dan praktično
               rojevajo nova gibanja potrošnikov in drugih organizacij v Ameriki, ki se borijo za
               to, da bi uvedli podoben način kot je v Evropi, da mora najprej farmacevtska
               industrija dokazati, da neka sestavina v kozmetiki ni škodljiva.</p>
               <p>In če zaključim. Zakaj pa mislim, da vseeno kar takšnega odstopa od tega sporazuma ne
               bo prišlo. Samo ta trenutek je v Bruslju 2.000 lobistov, ki so zadolženi za to, da bo
               ta sporazum pač prišel do konca in da bo sprejet. Toliko v razmišljanje. Je pa tako,
               kot je bilo že danes povedano, Slovenija bo pač potegnila najverjetneje krajšo v tem.
               Upam pa, da na koncu bo tudi naš parlament imel kakšno besedo pri tem ali bomo to
               ratificirali ali ne. Hvala.</p>
            </sp>
            <sp xml:id="SDT7-Skupna-2015-08-25.sp47">

               <speaker>PREDSEDNICA IVA DIMIC:</speaker>

               <p>Hvala tudi vam. Za konec bi še sama nekako povzela današnjo razpravo in podala svoje
               mnenje, svoje videnje o tem sporazumu.</p>
               <p>Nekako se strinjam z besedami dr. Erjavca, da se spremembe ne da ustaviti. Pomembno
               pa je koliko smo na te spremembe vsi skupaj pripravljeni, kako daleč so že šle te
               zadeve in da je potrebno zadeve mogoče tudi celo umiriti in poskušati spremeniti.
               Odgovornost in prihodnost je na vseh nas, ki danes tukaj sedimo, na vseh
               funkcionarjih, na poslancih. Odgovornost, da delamo za ljudi. Tukaj bi želela
               poudariti, da če delamo in smo poklicani in izvoljeni in postavljeni od ljudi, da
               moramo biti tudi, in bi želeli biti tudi dobro obveščeni, tudi o nadaljnjih
               pogajanjih, o spremembah sporazuma, o posameznih področjih, še posebej tistih, ki se
               dotikajo slovenskega kmetijstva. Jaz mislim, da vsekakor, to je bilo že
               izpostavljeno, da je potrebno narediti dvotirni sporazum, sporazum za gospodarstvo in
               pa seveda tudi sporazum za kmetijstvo. Moram reči, da sem nekoliko več pričakovala
               danes. Mogoče bolj, da bi se obstoječe analize, že obstajajo, tudi kaj se bo dogajalo
               po posameznih sektorjih, meso, mleko, žito. Nekaj že obstaja in sem mislila, da bom
               slišala bolj konkretno kaj nam predstavlja ta izziv. Današnje razprave mogoče so bile
               nekoliko na splošni ravni, zato mislim, da bo potrebno na Odboru za kmetijstvo
               narediti še kakšno razpravo o TTIP, o pogajanjih. Vsekakor pa je tukaj tudi poziv
               vsem inštitucijam in ministrstvom, da bi želeli imeti tudi tekoče, točnejše podatke,
               stanje samega sporazuma. Zaenkrat toliko.</p>
               <p>Ker je končana razprava bi želela povedati, da vsi ostali ali predlagani sklepi, jih
               bomo še lahko sprejemali in o njih razpravljali tudi na prvi seji, ki bo 2. septembra
               v Državnem zboru. Zato se vsem vabljenim in drugim navzočim na današnji seji
               zahvaljujem za aktivno udeležbo in tudi za pripravljenost in sodelovanje tudi v
               prihodnje. Mislim, da bo o tej temi še veliko razprave tudi v Državnem zboru. <stage type="mag"/> <stage>(nadaljevanje)</stage> Danes smo pričeli. Mislim, da smo
               naredili prvi korak in da bomo vsi skupaj še bolj podrobno spremljali ta
               sporazum.</p>
               <p>Besedo pa dajem gospe Potočnik.</p>
            </sp>
            <sp xml:id="SDT7-Skupna-2015-08-25.sp48">

               <speaker>PREDSEDNICA ANDREJA POTOČNIK:</speaker>

               <p>Hvala, gospa Dimičeva. Tudi jaz bom zaključila sejo Odbora za gospodarstvo in se prav
               tako zahvaljujem vsem vabljenim in drugim navzočim za udeležbo na današnji seji. Se
               vidimo in srečno do naslednjič. Hvala.</p>
            </sp>
            <sp xml:id="SDT7-Skupna-2015-08-25.sp49">

               <speaker>PREDSEDNICA IVA DIMIC:</speaker>

               <p>Srečno. Hvala. <title>Seja je bila končana 25. avgusta 2015 ob 13.23.</title>
               </p>
            </sp>
         </div>
      </body>
   </text>
</TEI>
