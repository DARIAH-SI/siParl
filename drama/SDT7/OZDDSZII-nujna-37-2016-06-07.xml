<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-37-2016-06-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A22008BBA9AD9361C1257FC30044394F</idno>
               <idno type="custom" subtype="day">9720BE1819CDDBD9C1257FFD003A61D2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=9720BE1819CDDBD9C1257FFD003A61D2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-37-2016-06-07.OZDDSZII" n="37">
               <name>nujna seja</name>
               <date when="2016-06-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-37-2016-06-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-37-2016-06-07.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">37. nujna seja</stage>
            <stage type="date">(7. junij 2016)</stage>
            <stage type="chairman">Sejo sta vodila Uroš Prikl, predsednik Odbora za delo, družino, socialne zadeve
            in invalide in Irena Grošelj Košnik, podpredsednica odbora. </stage>
            <stage type="time">Seja se je začela ob 17.01 uri.</stage>
            
            <sp xml:id="SDT7-OZDDSZII-nujna-37-2016-06-07.sp1">
               <speaker>PREDSEDNIK UROŠ PRIKL:</speaker>
               <p>Spoštovane kolegice, spoštovani kolegi, cenjeni gostje! Pričenjam 37. nujno sejo
               Odbora za delo, družino, socialne zadeve in invalide. Vse skupaj vas še enkrat prav
               lepo pozdravljam.</p>
               <p>Uvodoma s pooblastilom je namesto gospoda Mihe Kordiša prisoten gospod Luka Mesec in
               namesto gospoda Saša Tabakovića gospa Vesna Vervega in namesto mag. Tanje Cink gospod
               Danilo Anton Ranc. Zadržani pa so in se seje ne bodo mogli udeležiti: gospa Godec,
               gospod Mahnič in gospod Marijan Pojbič.</p>
               <p>V poslovniškem roku nisem prejel predlogov za spremembo dnevnega reda, zato
               ugotavljam, da je takšen kot ste ga prejeli s samim sklicem seje. To je Ukrepanje
               proti revščini: alternative delovanju Vlade in Ministrstva za delo, družino, socialne
               zadeve in enake možnosti.</p>
               <p>Na sejo sem vabil: v imenu predlagatelja vodjo Poslanske skupine Združene levice Luko
               Mesca, predsednika vlade dr. Mira Cerarja, ki pa se je pisno opravičil, Ministrstvo
               za delo oziroma ministrico dr. Anjo Kopač Mrak, dr. Andrejo Črnak Meglič, državno
               sekretarko v kabinetu predsednika Vlade, gospoda Gorana Lukića iz Svetovalnice za
               migrante, Rdeči Križ, opravičila se je gospa Lekšetova, menda pa bi bila gospa
               Brunskole, prav tako smo vabili Zvezo prijateljev mladine – tukaj je gospa
               Groznikova, Konfederacijo sindikatov 90, Sindikat vzgoje, izobraževanja, znanosti in
               kulture Slovenije, Zveza svobodnih sindikatov Slovenije in Dobrodelno društvo Petka
               za nasmeh. Toliko uvodoma glede formalnosti.</p>
               <p>Predlagam, da preidemo na <title>1. TOČKO DNEVNEGA REDA – UKREPANJE PROTI REVŠČINI:
                  ALTERNATIVE DELOVANJU VLADE IN MINISTRSTVA ZA DELO, DRUŽINO, SOCIALNE ZADEVE IN
                  ENAKE MOŽNOSTI.</title>
               </p>
               <p>Uvodoma dajem besedo predstavniku predlagatelja gospodu Mescu za dodatno
               obrazložitev. Če želite, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp2">
               <speaker>LUKA MESEC (PS ZL):</speaker>
               <p>Hvala za besedo in lep pozdrav vsem skupaj. To sejo smo sklicali kot alternativo
               razpravi o interpelaciji ministrici za delo, ker interpelacija izhaja iz ekscesa in
               izkorišča osebno tragedijo tako imenovanih koroških dečkov za promocijo stranke predlagateljice.<stage type="session"/>
                   Naš namen pa je
               nasproten. In sicer z to sejo želimo prvič opredeliti ključne socialne probleme v
               Sloveniji, drugič, ugotoviti kako lahko te probleme rešimo in tretjič, pokazati na
               interese tistih politik in skupin v družbi, ki ovirajo realizacijo teh rešitev.
               Namreč ukrepi, ki jih bom danes predstavljal niso novi. Z njimi praktično nagovarjamo
               Vlado in koalicijo v Združeni levici že cel mandat. So izvedljivi tukaj in zdaj, in
               terjajo minimalna proračunska sredstva.</p>
               <p>Zdaj če se najprej posvetim opredelitvi problema. Socialni položaj v Sloveniji se
               kljub rasti ne izboljšuje. To je posledica tega, da slovenski kapitalizem postaja vse
               bolj periferen in vse bolj neoliberalen. Ustvarja vedno več neenakosti. Neenakost pa
               pomeni več revščine in izključenosti. Raziskava evropske centralne banke leta 2009 je
               pokazala, da ima 10 % najpremožnejših prebivalcev v Sloveniji v lasti kar 35,2 %
               vsega premoženja. Najrevnejših 20 % pa samo 1,2 % vsega premoženja. Se pravi
               najbogatejših 10 %, 35 % premoženja. Najrevnejših 20% 1 % premoženja. In teh 20 %, to
               je v bistvu populacija, o kateri bomo govorili danes, je vse bolj revnih in
               izključenih. Iz vidika socialne politike so zato zaskrbljujoči predvsem tile trendi.
               Najprej stopnja revščine se je ustavila na najvišji ravni v novejši zgodovini
               Slovenije in to kljub zdaj že dvoletni gospodarski rasti. Močno narašča število
               dolgotrajno revnih. Med letoma 2013 in 2014 se je povečala za kar 35.000.</p>
               <p>Brezposelnost se počasi sicer zmanjšuje, vendar pa se ne zmanjšuje število
               dolgotrajno brezposelnih oseb. Takih je bilo marca v Sloveniji registriranih kar
               37.400.</p>
               <p>Negativen trend vidimo na področju revščine otrok. Od leta 2010 – 2014 se je revščina
               med otroki v poprečju v Evropski uniji povečala za 1 % točko. Pri nas pa za 2 %
               točki. Se pravi, vidimo pri nas še enkrat hitrejše povečanje revščine med otroki kot
               v Evropski uniji.</p>
               <p>Kaj lahko iz tega razberemo? Dolgotrajna revščina narašča predvsem v skupinah
               prebivalstva, ki so najbolj oddaljene od trga dela in jih izboljšanje razmer na trgu
               dela in gospodarska rast ne dosežeta. Drugače povedano. Tem prebivalcem ne bo
               pomagala gospodarska rast, niti jih ne doseže aktivna politika zaposlovanja, ker so
               tako ali drugače nezaposljivi zaradi starosti, bolezni, invalidnosti ali drugih
               okoliščin in jim zato lahko pomagamo v prvi vrsti z socialnimi prejemki. Zato je
               naloga Vlade, da zagotovi dovolj visoke socialne prejemke ljudem, ki jih potrebujejo
               za svojo eksistenco, ki praktično nimajo drugih virov prihodka na razpolago kot
               to.</p>
               <p>Zdaj če preidem počasi k rešitvam kjer bom nakazal kakšno smer s tem v Združeni
               levici razmišljamo.</p>
               <p>Naš prvi sklep, ki ga bomo danes predlagali danes na seji, nalaga Vladi, da izvede
               izračun minimalnih življenjskih stroškov in, da zagotovi sredstva za uskladitev
               minimalnega dohodka, ki je podlaga za socialne transferje, konkretno za
               denarno–socialno pomoč in varstveni dodatek z življenjskimi stroški. Zadnja ocena
               minimalnega dohodka je bila namreč narejena leta 2009 in je pokazala, da bi ta moral
               znašati 385 evrov mesečno, da bi zagotavljal minimalno eksistenco v Sloveniji. Od
               takrat se življenjski stroški niso zmanjšali, prej nasprotno povečali, ampak trenutno
               minimalni dohodek znaša 100 evrov manj od izračuna leta 2009, torej 288 evrov. To
               pomeni, da prejemniku ne zagotavlja, niti minimalne socialne varnosti. Tudi Inštitut
               za socialno varstvo v februarski študiji ugotavlja, da se učinkovitost transferjev
               zmanjšuje. Stopnja revščine se po transferjih zniža manj kot se je v preteklosti.</p>
               <p>Za dvig minimalnega dohodka na raven, ki bi omogočala minimum dostojnega preživetja,
               bi po izračunih Ministrstva za finance potrebovali 60 milijonov evrov. Po oceni
               Ministrstva za delo pa 90 milijonov evrov. Ampak tukaj, to smo v Združeni levici
               predlagali že ob obravnavi proračuna, ampak tukaj naletimo na  kar razredno oviro. Namreč ta sredstva v
               proračunu za leto 2016 in 2017 niso predvidena. Prav tako niso predvidena v davčnih
               reformi Ministrstva za finance. Razlog je zelo preprost. Če želimo pridobiti teh 90
               milijonov evrov je treba povečati obdavčitev kapitala in visokih dohodkov na drugi
               stani. Vlada pa vsaj za enkrat tega na žalost še ni pripravljena storiti.</p>
               <p>Ministrstvo za finance sicer predlaga dvig stopnje davka na dobiček podjetij na 20 %,
               s čimer se v Združeni levici strinjamo. In ta dvig bi prinesel 90 milijonov evrov.
               Vendar pa tukaj je nestrinjanje z Vlado. Oni tega namreč ne bi namenili socialno
               ogroženim, ampak bi teh 90 milijonov evrov porabili kot kompenzacijo za izpad
               dohodnine, ki bo nastal zaradi zmanjšanja obdavčitve 10 % najbolje plačanih
               prebivalcev. Torej namesto, da bi teh 90 milijonov, ki jih dobimo iz višje stopnje
               davka na dobiček, namenili 20 % državljanom, ki so socialno ogroženi, ki razpolagajo
               samo z 1 % vsega premoženja v tej državi, jih bo Vlada namenila tistim 10 %, ki
               razpolagajo s 35 % vsega premoženja v državi.</p>
               <p>Dilema je torej zelo preprosta. Dodatne prihodke od obdavčitve podjetij lahko
               uporabimo za najbolj prikrajšane ali pa za najbolj privilegirane člane te družbe.
               Koalicija se mora odločiti v čigavem interesu bo delala. Ne more pa se pretvarjati,
               da so ti ukrepi neizvedljivi.</p>
               <p>Mi smo že ob sprejemanju ZIPERSA za leto 2016 in 2017 predlagali, da po eni strani
               dvig minimalnega dohodka na 385 evrov, po drugi strani pa dvig davka na dobiček
               podjetij, a so na žalost druge stranke to takrat zavrnile. To je politično bistvo teh
               problemov. In politično vprašanje je, na katero stran se boste postavili.</p>
               <p>V zvezi s tem moram omeniti vsaj še dva problema. In sicer, dostopnost socialnih
               prejemkov in reševanje stanovanjskega vprašanja socialno ogroženih prebivalcev.</p>
               <p>Če grem najprej na socialne prejemke. Problem s socialnimi prejemniki ni samo v tem,
               da so prenizki, ampak tudi v tem, da so premalo dostopni. Vzrok za to je vračljivost
               tako socialne pomoči kot varstvenega dodatka, ki se je zaostril leta 2012 z Mrak
               Svetlikovo reformo. Takrat so namreč ukinili državne pokojnine, ki jih je prejemalo
               16 000 upravičencev, zlasti starejših žensk, med katerimi je ogroženost z revščino
               največja in pa tudi absolutna stopnja revščine. Poleg te pa je leta 2012 tudi
               varstveni dodatek bil spremenjen iz pokojninskega v socialni prejemek, ki pa ga je za
               nameček treba vračati.</p>
               <p>Leta 2011 je varstveni dodatek in državo pokojnino prejemalo 62 000 oseb. V letu 2012
               je varstveni dodatek prejemalo samo še 13 000 ljudi, lani pa je bilo takih samo še 10
               000. To pomeni, da je bilo od teh sprememb, ki so bile sprejete leta 2011, ko je ta
               dva prejemka prejemalo 62 000 ljudi, letos pa samo še 10 000, bilo vmes prikrajšanih
               52 000 prebivalk in prebivalcev te države, ki so med najbolj socialno ogroženimi.</p>
               <p>Od takrat so bile nekatere korekcije zakonodaje, konkretno omejitev zneska, ki se
               vrača, ki pa niso pomagale. Imamo namreč 10 000 prejemnikov dodatka, od katerih pa je
               manj kot polovica starejših od 65 let. Zato Inštitut za socialno varstvo predlaga, da
               je treba varstveni dodatek za starejše z zelo nizkimi pokojninami urediti
               drugače.</p>
               <p>Tudi v Združeni levici se s tem strinjamo in zahtevamo, da se v celoti odpravi
               vračljivost socialne pomoči in varstvenega dodatka. Ta dva ukrepa namreč nista nič
               drugega kot odvračilna ukrepa zaradi katerih revni ne upajo posegati po varstvenem
               dodatku ali pa po socialni pomoči.</p>
               <p>Ker se zavedamo, da koalicija tega ni pripravila v polnosti storiti, namreč to je
               bilo že predlagano v tem mandatu, vas tukaj odbornike pozivam, da uredimo vsaj to kar
               je zapisano v koalicijski pogodbi. Namreč v koalicijski pogodbi te Vlade  je zapisano, da se odpravi
               vračljivost teh dodatkov vsaj v tistih primerih, ko ima prejemnik v lasti
               nepremičnino manjše vrednosti. To lahko greste pogledati v koalicijsko pogodbo. Ta
               stvar je tam zapisana.</p>
               <p>Če preidem na tretji problem – stanovanjska subvencija. Kot sem že prej pokazal na
               začetku s socialnimi kazalci se revščina poglablja in zato je za marsikoga tudi
               plačevanje najemnine vedno težje. Veliko je deložacij, zato je nerazumljivo, da je
               koalicija ukinila subvencijo za socialno ogrožene prebivalce, ki živijo v tržnih
               najemniških stanovanjih. Po starem so bili upravičeni do dveh subvencij. Na eni
               strani do subvencije za razliko med tržno in neprofitno najemnino, po drugi strani pa
               subvencijo k neprofitni najemnini. Na ta način so bili izenačeni s socialno
               ogroženimi prejemki v tistih občinah, ki imajo dovolj neprofitnih stanovanj. Z
               ukinitvijo pa so se jim stroški povečali za tretjino.</p>
               <p>Minimum, ki ga zahtevamo od koalicije, je, da odpre ponovno uvedbo subvencije za
               socialno ogrožene prebivalce, ki so prisiljeni najemati stanovanja na trgu. Torej, v
               tistih občinah, kjer ni neprofitnih stanovanj, so ljudje primorani najemati
               stanovanja na trgu in sedaj ne dobivajo več subvencije za najemnino, za razliko
               najemnine med netržno in tržno ceno. S tem so diskriminirani kar je nenazadnje zelo
               jasno povedalo tudi Ustavno sodišče v sodbi o tem.</p>
               <p>To je tretja zadeva. Sedaj pa bom prešel še na dve operativni napaki ministrstva. In
               prvi je sicer odpis dolgov. Namreč v Združeni levici smo lani ta ukrep predlagali,
               torej enkraten odpis dolga za najrevnejše prebivalce, in po našem scenariju bi bili
               do odpisa upravičeni vsi prebivalci, ki živijo pod pragom revščine in ki imajo
               dolgove starejše več kot 12 mesecev, ki niso bili sposobni poravnati. Potencialno je
               takih prebivalcev okoli 290.000. Koalicija je glasovala proti našemu ukrepu.
               Ministrstvo je pripravilo svoj ukrep, ki je bil bistveno bolj restriktiven, ampak
               rezultat je bil, kot smo že takrat ob sprejemu opozarjali, da ne bo dosegel ciljne
               publike. In zares je ni dosegel. Namreč od 290.000 prebivalcev in prebivalk te
               države, ki živijo pod pragom revščine je odpis dolga dosegel samo 3.500 prebivalcev.
               Problemi so sedaj povsem jasni.</p>
               <p>Prvič, seznam upravičencev je bil preozek, saj so bili spuščeni vsi občasni
               prejemniki transferov in vsi revni zaposleni. Drugič, odpisoval se je samo dolg, ki
               je bil starejši od dveh let in tretjič, informiranje o tem ukrepu je bilo vse prej
               kot zadostno. Zato odboru predlagamo sklep, ki Vladi nalaga, da v 30 dneh preuči ali
               bi se dalo ta ukrep ponoviti pod drugačnimi pogoji, da dejansko doseže ciljno
               publiko.</p>
               <p>Drugi tak ukrep so subvencije za šolska kosila. Prej sem navedel podatke, ki kažejo
               na to, da se je revščina otrok povečala v Sloveniji bolj kot v drugih članicah EU.
               Subvencioniranje kosil je eden od ukrepov proti revščini otrok. Lani je bil zakon
               sprejet. Predlagali smo ga v Združeni levici. Zopet ni dosegel svojega namena, saj je
               koalicija pripravila amandmaje s čimer je ta zakon postal bolj restriktiven, kot je
               bil mišljen. Ni dosegel svojega namena in to jasno kažejo podatki iz ankete po šolah,
               kot tudi dejstvo, da niso bila porabljena sredstva, ki so za ta ukrep konec koncev v
               proračunu predvidena. Po podatkih, ki smo jih prejeli s strani ministrstev, to
               vprašanje sem zastavljal Ministrstvu za delo, hkrati pa naknadno še Ministrstvu za
               šolstvo, je prišla informacija, da je bilo v proračunu za subvencije predvidenih 9
               milijonov sredstev. Od januarja do aprila letos pa jih je bilo porabljenih manj kot 2
               milijona, kar pomeni, da bo na letni ravni za ta namen porabljenih dobrih 4,8
               milijona sredstev, torej manj kot polovica od predvidenih v proračunu. Zato
               predlagamo sklep - glede na to, da so proračunska sredstva na voljo in da  se očitno, če bo šlo tako
               naprej kot gre sedaj, ne bodo porabila – ki ministrstvu nalaga, da poskrbi za aktivno
               obveščanje vseh potencialnih upravičencev. Namreč ni dovolj, da se izdela spletna
               stran in da se obesi obvestila na oglasne deske. Socialni delavci in drugi zaposleni
               v sistemu socialnega varstva morajo aktivno obveščati prebivalce o njihovih pravicah.
               Če imajo socialni centri dostop do prav vseh podatkov o upravičencih, obveščanje o
               njihovih pravicah ne bi smel biti problem. Če ne drugače, bi se lahko o pravici do
               subvencije in njeni višini obveščalo že v odločbi o otroškem dodatku. Tako bi bili
               vsi upravičenci obveščeni o tej pravici, ki jo lahko koristijo, pa jo očitno ne,
               glede na to, da se število otrok, ki živijo pod pragom revščine in prejemajo
               subvencijo za šolska kosila od sprejetja tega ukrepa ni bistveno povečalo.</p>
               <p>Če preidem počasi k sklepu. Revščina se pri nas poglablja in postaja vedno bolj
               dolgotrajna. Prizadeti so zlasti starejši ljudi in invalidi, ki niso zaposljivi ali
               pa so težko zaposljivi. Njim ne bosta pomagali ne gospodarska rast niti aktivna
               politika zaposlovanja. Potrebujejo predvsem dohodek za dostojno življenje. Zato so
               naše osnovne zahteve naslednje: dvig minimalnega dohodka na preračunane minimalne
               življenjske stroške, za kar bi potrebovali 90 milijonov evrov po podatkih Ministrstva
               za delo, ki jih lahko pridobivamo z dvigom davka na dobiček na 20 %. Drugič, odprava
               vračljivosti socialne pomoči in tretjič, ureditev subvencij za socialno ogrožene
               najemnike tržnih stanovanj.</p>
               <p>Ob tem naj vas za konec samo še spomnim na obljube te vlade. V socialnem sporazumu
               2015 do 2016 je obljuba, da bodo letos izračunani minimalni življenjski stroški in da
               bo z njimi usklajen minimalni dohodek. V Združeni levici praktično na vsaki seji
               odbora vprašamo predstavnike ministrstva kdaj bo ta obljuba realizirana, pa ne dobimo
               odgovora. Premier Cerar očitno ne ve točno kaj je podpisal, ko je 5. 2. 2016 podpisal
               ta socialni sporazum. Na opozorilo gospoda Trčka, da je minimalni dohodek še vedno
               100 evrov pod minimalnimi življenjskimi stroški, je namreč odgovoril: <q>»in če z nekimi
               številkami operirate, da so premajhne, jih bomo povečali. Zadeva bo rasla.«</q> Ampak kot
               rečeno, spremeni se nič kljub neštetim pozivom in kljub jasni zavezi, da se bo letos
               izračunalo minimalne življenjske stroške in z njimi uskladilo dohodek.</p>
               <p>Drugič, v koalicijskem sporazumu je obljuba, da bo koalicija odpravila obremenitev
               nepremičnine za prejemnike varstvenega dodatka, ki so lastniki nepremičnin manjše
               vrednosti. To sem opozarjal že prej. Se pravi, v koalicijskem sporazumu je zapisano,
               da bo koalicija preklicala vračljivost varstvenega dodatka za najrevnejše in k temu
               je naravnan tudi naš sklep na tem odboru in vas pozivam, da realiziramo to postavko
               koalicijskega sporazuma danes.</p>
               <p>Tretjič, Ustavno sodišče je razsodilo, da je bila ukinitev subvencije za socialno
               ogrožene najemnike protiustavna in naložila Državnemu zboru, da kršitev odpravi. To
               je bilo izrečeno nedavno in v Združeni levici smo že vložili novelo, s katero to
               protiustavno stanje odpravljamo. Pozivamo vas, da to podprete in da čim prej to
               neustavnost in nepravičnost rešimo.</p>
               <p>Za konec bi rekel samo še to, da v naprej zavračam izgovore, da ni denarja. Za vse
               ukrepe, ki sem jih danes naštel, bi potrebovali minimalna sredstva. Večinoma se
               opirajo na to, da bi bilo potrebno ali bolje informirati, ali odpravljati neustavna
               stanja ali pa zahtevajo minimalna proračunska sredstva. Za vse ukrepe, ki sem jih
               naštel, bi potrebovali okoli 90 milijonov evrov in zato ni potrebna nikakršna dodatna
               zadolžitev države. Sredstva bi pridobili samo s tem, da dvignemo davek od dohodkov
               pravnih oseb na 20 %. Tukaj poudarjam, da je ta davek v Sloveniji med najnižjimi v
               Evropi. Smo na predzadnjem mestu v Evropski uniji. Tudi če ga dvignemo na 20 % smo še
               vedno pod povprečjem Evropske unije, ki znaša 22,6 %. V sosednji Avstriji je, če se ne motim, ta davek 24
               %, v Italiji pa 27 %. Skratka, s tem skromnim dvigom bi ta sredstva pridobili. Kot
               rečeno pa imamo v tej državi 300.000 prebivalk in prebivalcev, ki živijo pod pragom
               revščine in marsikateri od njih živi v pogojih, ko ga ne gospodarska rast, ne
               politika zaposlovanja ne dosežejo, ker na žalost iz takšnih ali drugačnih razlogov za
               delo niso več zmožni in jim lahko pomagamo samo z povečanimi prejemki. To pa ni samo
               socialen ukrep, to je na drugi strani tudi lahko gospodarski ukrep. S tem bi
               redistribuirali<stage>(?)</stage> sredstva od najbogatejših k najrevnejšim in spodbudili potrošnjo
               doma.</p>
               <p>Skratka, veselim se razprave in vaš še enkrat pozivam, da premislite o teh ukrepih,
               ker kot rečeno, so minimalni in terjajo minimalna proračunska sredstva. Bi pa
               bistveno pripomogli k boju proti revščini v Sloveniji. Hvala.</p>
            </sp>
            <sp xml:id="SDT7-OZDDSZII-nujna-37-2016-06-07.sp3">
               <speaker>PREDSEDNIK UROŠ PRIKL:</speaker>
               <p>Hvala lepa, gospod Mesec. Želi ministrstvo uvodoma pojasnila na to ali lahko odprem
               razpravo in bi najprej povabil vse goste, ki so bili povabljeni na to sejo, da se
               prijavijo k razpravi, da povedo svoja mnenja. Potem pa v nadaljevanju tudi poslanke
               in poslanci. Izvolite, odpiram razpravo. Gospa Brunskole.</p>
            </sp>
            <sp xml:id="SDT7-OZDDSZII-nujna-37-2016-06-07.sp4">
               <speaker>RENATA BRUSKOLE:</speaker>
               <p>Hvala lepa. Prav lepo pozdravljeni. Spoštovani predsednik, spoštovani predstavniki
               Vlade, poslanke in poslanci, spoštovani kolegice in kolegi! V Rdečem križu Slovenije
               skozi že daljše obdobje v 56 območnih združenjih in 896 krajevnih organizacijah
               Rdečega križa Slovenije dnevno pomagamo vsem tistim, ki so socialno ogroženi in ki so
               potrebni kakršnekoli pomoči. Naj povem, da je 15.476 prostovoljk in prostovoljcev
               opravilo več kot pol milijona prostovoljnih ur in pri tem gre največ ur za izvajanje
               programov na področju socialne dejavnosti, v katero je vključenih 7.092
               prostovoljcev, kateri so opravili 338.480 prostovoljnih ur.</p>
               <p>V preteklem letu, torej v letu 2015, je Rdeči križ Slovenije razdelil prek 2.600 ton
               različnih prehranskih izdelkov, 160 ton različnih higienskih pripomočkov in 418 ton
               rabljenih oblačil. Hrano smo zagotovili tako na osnovi sodelovanja s tudi tukaj
               prisotnimi predstavniki Ministrstva za delo, družino in socialne zadeve. Gre namreč
               za hrano iz sklada za evropsko pomoč najbolj ogroženim. Sodelovanje z Ministrstvom za
               kmetijstvo, gozdarstvo in prehrano ter lokalnimi pridelovalci pri razdelitvi sadja,
               predvsem jabolk iz ruskega embarga, iz sredstev pridobljenih z vodenjem različnih
               akcij, kot so Lepo je deliti, lastnih sredstev in sredstev pridobljenih v okviru
               območnih združenj Rdečega križa ter različnih donacij tako fizičnih oseb kot tudi
               družbeno odgovornih podjetij, smo ravno tako razdeljevali hrano vsem tistim, ki so v
               Republiki Sloveniji socialno ogroženi. Pomagali smo skoraj 133.000 socialno ogroženim
               posameznikom in družinam.</p>
               <p>V danem trenutku naši statistični podatki kažejo, da se število socialno ogroženih in
               prejemnikov pomoči in kaj dosti spreminjalo napram preteklih dveh let, vendar poleg
               materialne pomoči je Rdeči križ Slovenije v sodelovanju z območnimi združenji in
               krajevnimi organizacijami ter predanimi prostovoljci še vedno oskrbel ob začetku
               šolskega leta 5.951 otrok z nakupom šolskih potrebščin. Zagotovili smo preko 29.000
               toplih obrokov za otroke iz socialno ogroženih družin v osnovnih šolah z akcijo
               drobtinica in pomagali skoraj 5.500 socialno ogroženim s finančnimi pomočmi.</p>
               <p>Pomagali smo tudi ob izjemnih družinskih situacijah, pri delu z migranti. Lahko tudi
               rečem, da smo v izjemnih družinskih situacijah v zadnjem letu razdelili med ljudi, ki potrebujejo
               pomoč, okoli 760 000 evrov, z finančnimi prispevki, plačili položnic itd. 1439
               socialno ogroženim otrokom smo omogočili brezplačne počitnice na morju in prav tako
               tudi 271 socialno ogroženim starejšim ljudem, kateri sicer dopusta na morju oziroma
               počitnic ob morju najverjetneje ne bi preživeli.</p>
               <p>V nacionalnem društvu Rdečega križa Slovenije se na vseh nivojih trudimo, da
               poskušamo dobiti dodatna sredstva za nudenje pomoči socialno ogroženim. V ta namen
               vodimo lastne akcije, kot sem že omenila, lepo je deliti, peljimo jih na morje,
               organiziramo dobrodelni koncert in seveda sodelujemo tudi s predstavniki Vlade v
               okviru posameznih resorjev. Tako z Ministrstvom za obrambo v primeru naravnih in
               drugih nesreč, v primeru kot je bila specifična situacija pomoči migrantom, med
               katerimi so bili tudi starejši, tudi otroci, pravzaprav različni ljudje katerim smo
               po svojih močeh pomagali in se vključevali z več kot 3800 prostovoljkami in
               prostovoljci.</p>
               <p>Glede nato, da letos obeležujemo 150. letnico delovanja in glede na povabilo na sejo
               Odbora za delo, družino in socialne zadeve in invalide in glede na predlog Poslanske
               skupine Združene levice s prvim podpisanim gospodom Lukom Mescem, lahko rečemo, da je
               Rdeči križ Slovenije v stalnem kontaktu s predstavniki Vlade, predvsem vezano na
               revščino z Ministrstvom za delo, družino in socialne zadeve, predvsem pri
               razdeljevanju hrane, kot sem že omenila, iz evropskega sklada za pomoč revnim. </p>
               <p>Res pa je, da tudi mi ugotavljamo, da med našimi 133.000 prejemniki pomoči, torej
               socialno ogroženimi ljudmi, so tudi ljudje, za katere pa tudi v okviru velike družine
               Rdečega križa celega sveta ugotavljamo predvsem Evrope, da smo specifični po tem, da
               imamo med socialno ogroženimi tudi delovno kategorijo zaposlenih, torej ljudi, ki so
               zaposleni, in katerih dohodki žal ne zadoščajo zato, da bi lahko preživeli sebe in
               svojo družino in so tudi med prejemniki pomoči. Vendar v tem trenutku bi kakorkoli
               težko izrekli, da iz naše strani ali pa tudi vezano na sodelovanje z Vlado, da tega
               kontakta ne bi bilo in da ne bi tukaj na nek način z roko v roki sodelovali in
               poskušali prisluhniti.</p>
               <p>Razumemo tudi pobudo za sklic seje, vendar kot največja humanitarna organizacija v
               Sloveniji, najstarejša, se v tej smeri lahko izrečemo to, pomagamo vsem tistim, ki so
               pomoči potrebnim, se trudimo v tej smeri in se ob tej priložnosti tudi zahvaljujemo
               vsem tistim, ki pomoč izkazujejo z donacijami, z vsem tistim, da lahko mi kot
               prostovoljke in prostovoljci to pomoč po celi Sloveniji izvajamo in nudimo.</p>
               <p>Res pa je, da ob dnevnih kontaktih z ljudmi ugotavljamo tudi sami, da socialno
               ogroženi ljudje resnično prihajajo v situacije, ko so v skrbeh, ko so v težavah in
               nudimo tem ljudem psihosocialno podporo in pomoč in v tej smeri poskušamo na nek
               način ublažiti to stisko, v kateri se ti ljudje soočajo.</p>
               <p>Naša želja bi bila zagotovo tudi ta, kot je tudi vezano na predlog bilo, pa sem
               prepričana, da si najbrž vsi to želimo, da bi imeli čim več tistih ljudi, ki tovrstno
               pomoč potrebujejo in da bi predvsem ljudem izvajali pomoč in jih osveščali v smeri
               prve pomoči in ostalih aktivnosti, predvsem pa jih osveščali v smeri kaj pomeni
               humanost, humanitarnost, solidarnost takrat ko se zgodijo nepredvidene nesreče ali
               druge izredne razmere.</p>
               <p>V Rdečem križu Slovenije bomo zadovoljni vseh tistih ukrepov Vlade Republike
               Slovenije in tudi tukaj prisotnih poslank in poslancev Državnega zbora, ki bodo
               peljali v to smer, da bo čim več državljank in državljanov, predvsem da jim bodo
               njihovi dohodki zadoščali zato, da bodo lahko sami sebe preživeli in da bo manj
               tistih, ki se res soočajo na robu socialne stiske in ne morejo preživeti tako sebe
               kot tudi svoje družine.</p>
               <p>Sicer pa, kar se tiče ostalih aktivnosti, ki jih tudi Rdeči križ Slovenije izvaja
               skupaj z Ministrstvom za delo, družino, socialne zadeve in skupaj z ostalimi
               humanitarnimi organizacijami. Gre za tako zadevo vezano na  Gre za tako zadeve vezano na deložirane, vezano
               na odpis dolgov. Tukaj smo, da po svojih močeh pomagamo. Se pa zavedamo, da več kot
               toliko humanitarna organizacija ne more pomagati, da kar se tiče določenih finančnih
               večjih ukrepov, je pa tukaj pristojnost vas, spoštovani poslanke in poslanci
               Državnega zbora in Vlade Republike Slovenije. Zaenkrat toliko. Hvala lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp5">
               <speaker>PREDSEDNIK UROŠ PRIKL:</speaker>
               <p>Hvala lepa tudi vam. Naslednji je k razpravi prijavljen gospod Goran Lukić.
               Izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp6">
               <speaker>GORAN LUKIĆ:</speaker>
               <p>Hvala za besedo. V bistvu samo tisto, kar se tiče samega dviga minimalnega osebnega
               dohodka. Mislim, da je bilo rečeno, da se sedaj malo papagajsko ponavljamo že pet,
               šest, sedem let od kar je bil takrat 2009 prvi izračun. Tega ne bom ponavljal. Bom pa
               ponovil tiste besede, ki so bile prej izrečene, predvsem glede ciljne skupine
               zaposlenih, ki nimajo sredstev oziroma ki nimajo zadostnih sredstev za
               preživetje.</p>
               <p>Tukaj bi konkretno povedal, da tu čisto počasi postaja ta mali svet zaposlenih
               revnih, že malo smešno majhen. Povedal bom konkretno kaj si mislim. Vsi vemo, da v
               zadnjih dneh in tednih prihaja informativni izračuni od finančne uprave Republike
               Slovenije na domače naslove davčnih zavezancev. Kaj smo ugotovili na svetovalnici za
               migrante? Mi imamo zadnje dneve polno pisarno samo enega problema. In sicer ljudje,
               ki so na minimalnem dohodku in dobijo poračun dohodnine 800 evrov. Nam to sploh ni
               jasno. Kako je to možno, da človek na minimalcu dobi v bistvu, da mora plačati 700
               evrov. Kako je to možno? Delodajalec obračuna izjemno nizek znesek akontacije
               dohodnine, razliko plača pa delavec. To je v bistvu apel vam, da tukaj nekaj naredite
               magari prek FURS, do FURS, meni je vseeno kako, ampak že tako v bistvu revne ljudi
               delate še bolj revne. Delodajalci pač to uporabljajo, da si sami sebe očitno, ne vem
               zakaj, znižujejo stroške. Tukaj imamo en konkretni primer. Ne bom povedal konkretno
               ime in priimek, ker so to osebni podatki. Človek, ki je na minimalni plači,
               akontacija za celo leto 110 evrov, odmerjena dohodnina 875 evrov, doplačilo 764
               evrov. To je, da mora delavec na minimalcu plačati 764 evrov. Že tako in tako komaj
               preživlja sebe in svojo družino in dobi še toliko iz FURS. Mi imamo sedaj vrsto
               takšnih primerov, ki prihajajo skozi vrata svetovalnice. Seveda mi pišemo pritožbe.
               Glejte, mislim, da je tukaj stvar, da poleg pisanja pritožb mora ustrezno reagirati
               tudi FURS, pogledati kako za vraga je možna akontacija takšna kakršno pišejo te
               delodajalci in ustrezno ukrepati, ne pa samo evidentirati dokumenti, tako kot dela
               Zavod za zdravstveno zavarovanje v primeru prijav in odjav.</p>
               <p>Mislim, da je tukaj, če že govorimo o konkretnih primerih, če želimo kot nekih
               skupinah recimo zaposlenih revnih. Mislim, da sem tako daleč prišel, da moram sedaj
               skorajda prosjačiti, da jih ne naredimo še bolj revne. Dajmo tukaj pogledati oziroma
               dajte vi pogledati kaj se da tukaj narediti, ker verjemite mi, da ni v redu take
               pritožbe pisati. Mi ji pišemo in jih bomo pisali za vsakega, ki pride. Ampak izraz na
               obrazu takega človeka, ko mora biti v bistvu dati eno minimalno plačo nazaj, ker
               delodajalec dela mahinacijo z akontacijo dohodnine, pa v bistvu vse pove.</p>
               <p>Mogoče čisto na kratko še ena stvar, ko govorimo o zaposlenih revnih in tudi
               navsezadnje odgovornosti države. Tukaj se ne bo mogla kar tako oprati. Država sama
               ustvarja kulturo zaposlenih revnih prek socialnega dumpinga, prek javnih naročil. To
               sama ustvarja. Veste sami sedaj za primere čistilnih servisov, tako da je tukaj na
               nek malce hinavsko, da se govori o revščini, v bistvu država govori o boju proti
               revščini, jo pa sama ustvarja preko javnih naročil. Tu bi morala tudi država marsikaj
               narediti na tem področju, kajti primeri, ki prihajajo k nam, so primeri, ki so
               verižna reakcija teh v bistvu ekonomske logike najbolj ugodnega ponudnika, ki da
               najnižjo ceno. Cena tega pa je, da imate delavke in delavci, ki delajo po šestnajst
               ur, prijavljeni so za štiri ure, dobijo minimalca, če ga dobijo. To ustvarja
               država.</p>
               <p>Ta dva primera bi res izpostavil. Še enkrat ponavljam, FURS naj tukaj nekaj naredi in
               država naj tukaj nekaj naredi pri javnih naročilih. Hvala.</p>
            </sp>
            <sp xml:id="SDT7-OZDDSZII-nujna-37-2016-06-07.sp7">
               <speaker>PREDSEDNIK UROŠ PRIKL:</speaker>
               <p>Hvala lepa, gospod Lukić. Preden dam besedo gospe Groznikovi, samo za magnetogram,
               namesto dr. Jasne Murgel je na odboru prisotna gospa Ksenija  Kramar Korenjak in namesto gospe Erike
               Dekleva je prisoten gospod Ivan Škodnik.</p>
               <p>Gospa Groznik, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp8">
               <speaker>DARJA GROZNIK:</speaker>
               <p>Hvala lepa za besedo. Lep pozdrav vsem. Veliko podatkov imam, ampak navedla bom enega
               samega. Če je po podatkih statističnega zavoda v Sloveniji ta hip 10,5 % otrok, ki
               živi v dolgotrajni revščini, potem vas sprašujem kaj je narobe s to državo, da ne
               vidi, da gre za zelo velik problem. Lepo je v naši domovini biti mlad. Pa je res
               tako? Ne želim biti populistična, želim pa samo mogoče dopolniti gospoda Luka Mesca.
               Mislim, da so najbolj ranljivi ta hip v tej zgodbi revščine, ki nikakor ne pojenja,
               to opažamo v vseh naših 118 društvih povsod po Sloveniji. Otroci so tisti, ki so v
               tej zgodbi gotovo najbolj ranljivi, najbolj izpostavljeni. Zakaj? Zato, ker se
               razvijajo in ker odraščajo enkratno, ker gre za enkratne procese. Socializacije,
               šolanja, razvijanja talentov in interesov na to preprosto pozabljamo oziroma tega
               enostavno nočemo videti. Žal se ta humanitarnost nekako zoži na to, da nekako želimo,
               da je otrok sit, na toplem. Ampak poglejte, zelo žalostno je vse tole.</p>
               <p>Moram reči, da se ta hip pri Zvezi prijateljev mladine Slovenije ponovno ukvarjamo s
               problemom letovanj. En konkreten podatek na primer: Zavod za zdravstveno zavarovanje
               je za sofinanciranje zdravstvenega letovanja otrok in šolarjev še leta 2012 namenil
               dobra dva milijona evrov, letos samo še nekaj več kot milijon evrov. Sredstva se
               krčijo na vseh možnih nivojih. Ker imate otroke v šoli, sama velikokrat, ko želim
               nagovoriti in ponazoriti v čem je problem, vprašam, če imate otroke v šoli, katere
               dejavnosti so v šoli zastonj. V naših šolah praktično ničesar ni več zastonj. Ampak
               mi se na nek način zadovoljimo, samo da je otrok sit, na toplem, da ni lačen in to je
               to. Ampak to je zelo kratkoročna politika.</p>
               <p>Moram reči, da je tudi Vlada naredila določene korake, da bi pogasila nekaj požarov.
               Ne morem reči, da ni bilo storjenega ničesar. Ampak poglejte, subvencioniranje šolske
               prehrane. Uvedena je bila s 1. 1. 2016. Na nas ZPMS so deževali telefonski klici,
               prošnje šol, staršev in nekako s tem je bilo informiranje gotovo narobe. Ljudje niso
               vedeli na koga naj se obrnejo ali so upravičeni ali ne, v glavnem vladala je zmeda.
               Naj vas spomnim, da v preteklem šolskem letu je Zveza prijateljev mladine Slovenije
               za akcijo siti besed omogočila brezplačno malico nekaj manj kot 400 otrokom po vsej
               Sloveniji.</p>
               <p>Odpis dolgov. Spet dobrodošel ukrep, ampak ni izpolnil vseh niti ne naših
               pričakovanj. Mislim, da gre za nekaj vendarle razdrobljenih ukrepov. Ni pa nekih
               sistemskih ukrepov, s katerimi bi gotovo dosegli cilje, ki jih želimo doseči, vsaj
               upam tako.</p>
               <p>Rada bi vas spomnila na članek, na zanimivo razmišljanje dr. Andraža Terška,
               ustavnega pravnika, ki pravzaprav daje v razmislek. Revščina je neustavna. Res je. Mi
               smo po ustavi socialna država. Kaj pa storimo za to? Več kot očitno premalo. Vsi
               pokazatelji kažejo na to. Velikokrat se pošalim in rečem malo za hec, malo za res:
               Otroci niso volivci, če bi bili volivci kot so mogoče ljudje v tretjem življenjskem
               obdobju, bi lahko imeli neke vzvode moči in nekaj storili. Tako pa je prav žalostno
               na področju življenja otrok, razslojevanje se poglablja. Kakšno prihodnost imajo ti
               otroci, za katere se borimo, da imajo sploh šolsko prehrano? Kje so njihovi interesi,
               šolanje,  vse
               raziskave? Vse izjave strokovnjakov Slovenije kažejo na to, da socialna izključenost
               botruje slabšemu izobraževanju in skratka odraža se na več različnih načinov.</p>
               <p>Bom izkoristila, ker sem ravno pri besedi, samo še to, pa upam, da boste načelno
               podprli, če bo kje priložnost. Mi smo na predsednika Vlade in tudi na ostale
               odločevalce 1. 6. 2016 naslovili poziv, da bi se ustanovil Svet za otroke kot obvezni
               posvetovalni forum za vprašanja vseh politik za otroke. Ugotovili smo, da so te
               politike vnesene v več kot 40 različnih zakonov, da je vse skupaj preveč razdrobljeno
               in premalo sistematično, da bi bilo bolj učinkovito. Za mladino obstajajo neki
               mehanizmi, ki vodijo k določenim ciljem, za področje otrok pa mislim, da smo vsi
               skupaj spodrsnili na parketu.</p>
               <p>Kar zadeva te ukrepe, jih pozdravljamo. Vemo pa, da je revščina večplasten problem.
               Na primer, čisto en drobec, ugotavljamo to, kar je mogoče že kolegica iz Rdečega
               križa omenila, da bi bilo finančno opismenjevanje ljudi več kot dobrodošlo. Ampak
               spet je to na nas, na humanitarnih organizacijah, da se tega lotimo. Denarja je
               seveda manj in manj, v kar vas ni potrebno prepričevati. Hvala lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp9">
               <speaker>PREDSEDNIK UROŠ PRIKL:</speaker>
               <p>Hvala lepa tudi vam. Sedaj smo izčrpali razpravljavce s strani vabljenih. Pozivam k
               razpravi poslanke in poslance. Prosim. Če ni želje po razpravi, morda nekaj odgovorov
               s strani predstavnice Vlade. Gospa Vukova, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp10">
               <speaker>MARTINA VUK:</speaker>
               <p>Hvala lepa, gospod predsednik. Spoštovane poslanke in poslanci, spoštovani gosti!
               Popolnoma se strinjam s tem kar je bilo na zadnje rečeno. Revščina je večplasten
               problem. Zniževanje revščine je tek na dolge proge in vsi ukrepi morajo biti
               domišljeni kot celota, če želimo doseči učinke, ne hipne, ampak tiste, ki bodo
               trajali.</p>
               <p>Žal lahko danes tukaj nastopam in odgovarjam s tistega vidika, ki ga pokriva naše
               ministrstvo, torej Ministrstvo za delo, družino, socialne zadeve in enake možnosti,
               zato na vse kar je bilo navedeno, predvsem kar se tiče davkov, kar se tiče
               prerazporeditev in podobnega kar zadeva dohodnine, težko odgovarjam.</p>
               <p>Mogoče bi se osredotočila na tiste ukrepe, ki so bili izpostavljeni oziroma na
               sklepe, ki so predlagani in tudi na to, kar je bilo v tem obdobju storjeno.</p>
               <p>Ko govorimo o ponovnem izračunu minimalnega dohodka, veste, da je bil podpisan
               socialni sporazum, šele tretji od kar obstaja ta naša država in res je, tudi to
               verjetno veste, da ta socialni sporazum ne velja več. Kar pa se tiče zaveze Vlade
               glede izračuna minimalnega dohodka v letošnjem letu, ta zaveza stoji in drži in
               izračun minimalnega dohodka v letošnjem letu bo opravljen.</p>
               <p>Mi imamo v pripravi javno naročilo za izvedbo tega izračuna. Veste pa tudi, da se pri
               tem izračunu upošteva uradne podatke statističnega urada. In če želimo delati na
               podatkih iz leta 2015 bodo ti dostopni konec septembra oziroma oktobra letošnje leto,
               zato je ta časovnica taka, da bo izračun opravljen do konca letošnjega leta.  Kar se tiče samega odpisa
               dolgov. Vi veste, da je bil odpis dolgov projektno pripravljen. Torej, šlo je za
               enkratni projekt, enkratni odpis, ki je bil namenjen tistim, ki živijo v težkem
               socialnem položaju in ki jih poleg tega, da živijo v težkem socialnem položaju hkrati
               bremenijo tudi dolgovi iz preteklosti, ki jih ne morejo poplačati in ki jih upniki od
               njih tudi ne morejo izterjati. Zato smo se tega projekta lotili na način dogovora. Na
               dogovoren način, da smo zbrali upnike in da smo določili potencialne dolžnike in
               hkrati smo določili tudi vrsto stroškov, ki so se nanašale na tako imenovane
               stanovanjske stroške, torej voda, elektrika, kurjava in na bančne stroške ter stroške
               dopolnilnega zdravstvenega zavarovanja, ki smo jih ocenili kot tiste, ki so res nujni
               za preživetje in ki jih je potrebno poplačati.</p>
               <p>Rada bi predstavila končen izkupiček tega projekta, vendar pa, to moram povedati, ko
               smo zbirali povratne informacije s strani vseh podjetij, ki so pristopila k temu
               odpisu dolgov in ki so dolgove tudi odpisovala, smo dobili informacijo, da ne bi
               želeli dajati natančnih podatkov o številu upravičencev in v višini odpisanih dolgov,
               zato da se ne bi sprožila ta kultura neplačevanja oziroma pričakovanja, da se bodo
               tovrstni projekti ponavljali. Mi smo lansko leto tudi rekli, da – kar sem danes tudi
               že ponovila – gre za enkratni projekt, ker ne želimo zbujati tega lažnega upanja, da
               bomo to vsako leto ponovili ali pa več let zapored, da se ne bi kopičili neplačani
               dolgovi tudi iz teh razlogov pričakovanj ponovnih odpisov.</p>
               <p>Ta odpis je bila samo ena tretjina tega projekta, druga tretjina se je nanašala na
               tako imenovano zaračunavanje stroškov vpogleda v finančno stanje, pri tistih zoper
               katere je bila sprožena izvršba in ki dolgujejo sredstva in so jim banke zaračunavale
               te stroške vpogleda kljub temu, da so vedele, da poplačilo ni mogoče, ker imajo zgolj
               tiste dohodke ali pa zgolj v tisti višini, ko izvršba ne more biti izvedena, ker
               minimalni dohodki morajo ostati za preživetje.</p>
               <p>Kar smo dosegli skupaj z Ministrstvom za pravosodje je to, da se je spremenil zakon o
               izvršbi na način, da se sedaj banke ne morejo več poplačati za te stroške iz tistih
               dohodkov, ki so izvzeti iz izvršbe oziroma ko so na računu sredstva v višini neto
               minimalne plač.</p>
               <p>Drugi del tega pa je bila uvedba takoimenovane socialne kartice, ki bi bila namenjena
               tistim, ki imajo blokirane račune, zaprte račune in nimajo kam v resnici dobivati
               socialne transfere. Imeli smo javno naročilo. Žal se je to javno naročilo končalo
               neuspešno, ker nismo prejeli prijave, ki bi izpolnjevale pogojev in te socialne
               kartice nismo mogli uvesti.</p>
               <p>Kar se je v tem obdobju spremenilo je pa to, da je ta mesec na dnevnem redu tega
               Državnega zbora zakon, ki uvaja takoimenovane osnovne plačilne račune, torej račune,
               ki jih bodo morale vse banke omogočati tega računa pod enakimi minimalnimi pogoji
                   in kjer bo tudi
               določena maksimalna višina stroškov vodenja računa, ki jo bodo banke lahko
               zaračunale. To bo pomenilo, da bo lahko vsak odprl ta račun in da banka ne bo mogla
               določati dodatnih pogojev za to, da ljudje ne bi mogli imeti odprtih lastnih
               transakcijskih računov.</p>
               <p>Kar se tiče stopnja tveganja revščine. Vemo kakšen je način izračunavanja te stopnje
               tveganja revščine. Res je, da je po zadnjih podatkih stopnja revščine v Sloveniji
               ostala na enakem nivoju. To so tisti podatki, ki so bili dostopni lansko leto, ki pa
               temeljijo na dohodkih iz leta 2013. Letošnje leto, ko bo jeseni znana stopnja
               tveganja revščine, bo le-ta temeljila na dohodkih iz leta 2014.</p>
               <p>Kljub temu, da pravite, da vsa ta gospodarska rast ne vpliva na položaj najšibkejših,
               moram vseeno povedati, da leta 2012 smo imeli negativno gospodarsko rast – 2,7 %,
               leta 2013 – 1,1 %, leta 2014 pa 3 % gospodarsko rast in v letu 2015 približno tudi na
               tem nivoju. Ker vemo, da je revščina otrok v soodvisnosti od revščine njihovih
               staršev je vseeno izjemno pomembna aktivna politika zaposlovanja, dvig stopnje
               zaposlenosti in zniževanje števila brezposelnih. Izjemnega pomena je to zato, ker
               zagotavljanja zaposlenosti pomembno vpliva na položaj družin. To je pokazala zadnja
               raziskava Instituta Republike Slovenije za socialno varstvo, kjer so ugotovili, da je
               najvišje tveganje dolgotrajne revščine in tveganje začaranega kroga revščine, ki se
               prenaša z generacijo, ravno v tistih družinah, kjer sta oba starša brezposelna. Tam
               je največje tveganje. Ravno zato sedaj iz evropskih sredstev vzpostavljamo pilotni
               projekt socialne aktivacije, ki bo namenjen temu, da se aktivira dolgotrajne
               prejemnike denarne socialne pomoči. Težko pričakujemo, da tisti, ki je več let
               brezposeln, ki prejema socialne transfere, da bo sam od sebe do te mere aktiven, da
               bo lahko prišel do zaposlitve kljub vsej tej gospodarski rasti in tudi z aktivno
               politiko zaposlovanja. Težko se te osebe približajo trgu dela, zato smo pripravili ta
               velik pilotni projekt, ki bo uvedel koordinacijo na ravni cele Slovenije, ki bo
               uvedel enotne vstopne točke, ki bo uvedel spremljanje osebe oziroma cele družine od
               tega, ko se ugotavlja potrebe tega dolgotrajnega prejemnika ali prejemnice denarne
               socialne pomoči do celotnega spremljanja po vključenosti v programe in napotitve na
               izhode. Torej, da ljudje ne ostanejo, ko rečemo, da je bil eno leto vključen, sedaj
               pa se znajdi, sedaj pa to pripada to nekomu drugemu, ampak da se zagotovi tudi izhod
               v aktivnost.</p>
               <p>Ko je bilo omenjeno finančno opismenjevanje. Eden od programov bo tudi finančno
               opismenjevanje, zato ker smo ugotovili ravno na podlagi informacij nevladnih
               organizacij, da je pač izjemnega pomena tudi to opolnomočenje ljudi, da znajo ravnati
               z denarjem, da se znajdejo v bistvu v tem svetu, času in prostoru.</p>
               <p>Kar se tiče informiranosti, obveščenosti staršev oziroma otrok glede subvencioniranja
                   šolske prehrane.
               Moram reči, da način pridobitve subvencije šolske prehrane smo skušali poenostaviti
               res na maksimalno možno mero, kar pomeni, da za subvencijo šolske malice oziroma
               šolskega kosila ni potrebno dati nobene vloge, ni potrebno dati nobenega obvestila,
               ni potrebno zato zaprositi, ampak je to avtomatizem za vse tiste, ki so prijavljeni
               na malico oziroma na kosilo. Ob prvi položnici dobijo obračunano tudi to subvencijo
               kolikor jim pripada. Vezava je pa neposredno na otroški dodatek. Torej na posamezen
               razred otroškega dodatka. Na ta način je opredeljena tudi subvencija malice oziroma
               kosila.</p>
               <p>Mi smo obvestili, po sprejemu zakona, centre za socialno delo. Preko ministrstva za
               izobraževanje so bile obveščene vse osnovne šole. Natančno je pojasnjeno, ker
               sodelujemo tudi preko informacijskih sistemov kako se ta subvencija obračunava. Da je
               edini pristopni pogoj prijava na kosilo oziroma na malico. Če ocenjujete, da ljudje
               ne vedo, da torej niso prijavljali svojih otrok na kosilo, zato ker niso vedeli za to
               subvencijo, lahko ponovimo ta krog obveščanja še enkrat, da jih pač pozovemo. Sedaj
               se šolsko leto zaključuje. S 1. 9., ko bo začetek novega šolskega leta bodo tudi nove
               prijave na prehrano in bo takrat ustrezno tudi pogledati samo število prijavljenih na
               šolsko malico oziroma na kosilo. Vemo pa, da tudi v preteklosti so bili podatki, ko
               je bil subvencioniran samo prvi razred otroškega dodatka, torej ko so imeli samo ti
               subvencionirano kosilo, da tudi niso bili vsi učenci, ki bi izpolnjevali te pogoje
               prijavljeni na kosilo. Mislim da je bila številka 85 %. Ta razkorak obstaja. Če je
               razlog neobveščenost, se to da popraviti. Verjetno pa so tudi nekateri drugi
               razlogi.</p>
               <p>Kar se tiče subvencije najemnine. Kot ste sami dejali odločba ustavnega sodišča je
               veljavna. Konec prejšnjega meseca je bila ta odločba izdana in je začela veljati in
               mi jo bomo uveljavili na način, da se bo vsem tistim upravičencem do subvencije
               najemnine, ki imajo veljavne odločbe po uradni dolžnosti na novo izračunala višina
               subvencije najemnine z veljavnostjo od 1. 6. 2016 dalje torej od takrat, ko ta
               ustavna odločba velja. Vsem tistim, ki so oddali vloge, pa še niso dobili odločb se
               bo izračunala subvencija najemnine po novem. Vsem tistim, ki so se na odločbo
               pritožili, bodo pritožbe obravnavane po novem. Odločba ustavnega sodišča bo v celoti
               uveljavljena in se upoštevala in bo tudi to pri subvencijah najemnine razvidno.</p>
               <p>Kar se tiče samega ukrepanja proti revščini. Vseeno povem, da Ministrstvo za delo,
               družino, socialne zadeve in enake možnosti približno 80 % svojega proračuna namenja
               za različne vrste transferjev. Ko je proračunska seja Vlada, ko poteka usklajevanje
               proračuna, ko potekajo priprave, mi ne spimo ravno dobro in dolgo, zato ker,
               verjemite, si res prizadevamo za to, da ta sredstva, če že ne povečamo vsaj
               ohranimo.</p>
               <p>Zadeva pa je taka, da smo poleg vseh sprememb, ki smo jih uvedli od sprejema  socialne zakonodaje dalje.
               Te spremembe so temeljile na prvih analizah Instituta za socialno varstvo, kjer se je
               ugotavljal vpliv spremembe socialne zakonodaje na položaj ljudi, predvsem družin. Tam
               smo spreminjali posamezne določbe na način, da se je šlo nasproti enostarševskim
               družinam, ker smo ugotovili, da so bile te na slabšem. Šli smo postopoma k
               spreminjanju zakona o socialno-varstvenih prejemkih na način, da se je izločilo
               določeno obdobje pri denarni socialni pomoči. 12 mesecev prejemanja denarne socialne
               pomoči, ki se ne poplačuje iz zapuščine po smrti, prepoved razpolaganja s premoženjem
               nastopi šele po dveh letih prejemanja denarne socialne pomoči. Dve tretjini prejetega
               varstvenega dodatka se poplačata po smrti iz zapuščine, če ta obstaja. In zaveza iz
               koalicijskega sporazuma, da nepremičnin manjše vrednosti ne bomo upoštevali, velja.
               Koalicijski sporazum velja. Pripravljamo rešitve na podlagi katerih bi lahko to tudi
               uzakonili. Tudi v planu dela Vlade je načrtovano, da se bo zakon o
               socialno-varstvenih prejemkih spremenil na ta način.</p>
               <p>Ko govorimo o zmanjševanju tveganja revščine, zmanjšanju števila revnih, je treba
               izpostaviti tristebrni način zmanjševanja revščine ali pa tri temeljne stebre, ki
               vplivajo na položaj ljudi v družbi. Eno so socialni transferi, torej tisto, kar
               ljudje, ki nimajo lastnih prejemkov ali pa nimajo dovolj lastnih prejemkov dobijo
               zaradi svojega položaja, zaradi nizkih prejemkov ali zaradi posebnih okoliščin.</p>
               <p>Drugi del so tako imenovane javne storitve, javna služba, ki morajo biti enako
               dostopne za vse, ki morajo biti univerzalne, splošne zato, da preprečimo socialno
               izključenost in da preprečimo to generirano revščino, ki bi se prenašala iz roda v
               rod zaradi neenakih možnosti. Tukaj zraven lahko štejemo tudi socialno-varstvene
               programe, ki jih zagotavljamo, ki so brezplačni, ki so dostopni tistim, ki jih
               potrebujejo zato, da bi se jim ta zaščita zagotovila.</p>
               <p>Tretji steber je tisti, ki sem ga prej omenila, pri tistim, ki so lahko aktivni, da
               ne bi zdrsnili v to pasivizacijo za dolgo obdobje, iz katere je zelo težko iziti sam,
               bo vzpostavljena socialna aktivacija kot način nazaj vključitve v polnomočenje ljudi,
               zato da se lahko približajo trgu dela oziroma da so lahko bolj aktivni, bolj
               vključeni v družbo, ker ta izključenost je tista, ki generira tudi druge posledice,
               zdravstvene in drugačne, ne samo, da vpliva na nizek dohodek.</p>
               <p>Nisem omenjala stvari kot so postopna ukinitev varčevalnih ukrepov, ki so bili
               uzakonjeni z ZUJF. Veste, da smo povišali otroški dodatek petega in šestega razreda
               za 10 %, ki so bili znižani z ZUJFOM. Veste, da smo dvignili cenzus za pridobitev
               državne štipendije. Vse z namenom, da ne bi targetirali  zgolj tistih res najšibkejših, ampak da bi tudi
               postopoma krepili tako imenovani srednji sloj, ker družba ne more biti sploščena,
               ampak si moramo dejansko želeti aktivne vključene posameznike in posameznice in
               družine, ki pa dobijo zaščito in potrebno pomoč takrat, ko jo potrebujejo. Hvala
               lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp11">
               <speaker>PREDSEDNIK UROŠ PRIKL:</speaker>
               <p>Hvala lepa. Želi še kdo razpravljati? Dr. Andreja Črnak Meglič, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp12">
               <speaker>DR. ANDREJA ČRNAK MEGLIČ:</speaker>
               <p>Hvala lepa. Težko je govoriti o tej temi. Vsak reven je eden preveč in je ob vsem kar
               je bilo povedanega, koliko ljudi je v taki situaciji, res težko postaviti nasproti
               tiste aktivnosti, ki pa vendarle kažejo našo državo v relativno dobri luči.</p>
               <p>Prva stvar, ki bi jo želela povedati, je, da je Slovenija država, ki za te ožje
               programe socialne varnosti izdvaja precej manj kot primerljive evropske države, za ta
               del, če šteje druge oblike socialne izključenosti, nastanitev, brezposelnost in
               družine z otroci. Tem namenjamo 3,5 % bruto domačega proizvoda, medtem ko v evropski
               osemindvajseterici 5 %. Vendar pa s temi sredstvi dosegamo zelo dobre učinke.
               Slovenija sodi med vrh evropskih držav, ki s socialnimi transferi znižuje stopnjo
               tveganja revščine. Ta kompenzacija je več kot 50 %. To se pravi, da s sredstvi, ki
               jih imamo, relativno ciljno dobro usmerjamo dejavnosti, zato da se ta stopnja
               tveganja revščine zmanjšuje.</p>
               <p>Zakaj se je stanje tako zelo poslabšalo? Slovenija je bila ena izmed držav, ki je
               utrpela najhujšo ekonomsko krizo, ampak še bolj kot to je bil izhod iz te krize
               izredno počasen. Zato je pravzaprav to stanje, ko pozitivnih izhodov še ni zaznati v
               tolikšni meri odraz ekonomske slike, v kateri se je Slovenija znašla.</p>
               <p>Zato tudi sama na nek način pričakujem, da se bodo z boljšimi ekonomskimi rezultati
               izboljšali tudi kazalniki stopnje tveganja revščine.</p>
               <p>Moram reči, da se pridružujem tistim, ki pravijo, da je vendarle več storiti za
               otroke. Dejstvo je, da jih izkušnja revščine v mladosti zaznamuje za celo življenje
               in jim zmanjšuje možnosti njihove življenjske priložnosti. Zato bi veljalo selektivno
               razmišljati o temu kaj pravzaprav več lahko storimo za otroke. Res je, da analiza in
               raziskava, ki je bila narejena na Institutu Republike Slovenije za socialno varstvo –
               tudi sama sem pri njej sodelovala – kaže, da se je stanje relativno bolj poslabšalo
               za otroke kot za ostale populacije. To pa je nekaj nad čemer se mora družba resno
               zamisliti in nekaj korenitega storiti, da se to popravi. Na to so vplivali tudi
               določeni ukrepi, kot je vrstni red socialnih transferjev, kot je upoštevanje
               premoženja, kot je tisto, kar je bilo kasneje nekoliko popravljeno, neupoštevanje
               deleža otroškega dodatka, ki je namenjen razvoju otroka, ampak je bilo vse vštevano v
               osnovo za dodelitev drugih socialnih transferjev itd. Delno je prišlo do izboljšanja,
               ampak še vedno verjamem, da bi bilo potrebno tukaj storiti bistveno več.</p>
               <p>Tudi idejo, da se ustanovi Svet za otroke, pozdravljam. Mislim, da bo posluh za to
               obstajal tudi na ravni Vlade, da razmislimo kako s koordinacijo različnih ukrepov
               prispevati k temu, da se bo položaj otrok, zlasti tistih, ki so najbolj ranljivi v
               Sloveniji, izboljšal.</p>
               <p>Ko tehtamo kaj je črno in kaj ni črno, je vendarle prav, da smo objektivni in da
               postavimo te zadeve  v
               neko mednarodno perspektivo in rečemo, da se ta država vendarle še vedno trudi biti
               socialna in v okviru tega tudi razporejati sredstva, ki so za te stvari namenjene na
               način, da bo v največji možni meri pomagal tistim, ki so najbolj ranljivi pri izhodu
               iz situacije, v kateri se nahaja.</p>
               <p>Rekla pa bi morda še to, da socialna politika je korektor, ni pa substitut tega, kar
               je potrebno storiti v in z ekonomsko politiko, kar je potrebno storiti v
               gospodarstvu, kar je potrebno storiti na tem, da se pravzaprav gospodarska slika
               začne izgrajevati na delovnih mestih z višjo dodano vrednostjo in z delovnimi mesti,
               ki bodo ustvarjala normalne pogoje za življenje populacije. Zelo dober članek, če ga
               je kdo prebral dr. Frančka Drenovca v zadnji Sobotni prilogi.</p>
               <p>Tudi pri tem, ko govorimo o minimalnih življenjskih stroških. Treba je povedati, da
               je zakon o socialno-varstvenih pravicah odprl možnost, da tisti, ki živijo pod tem
               pragom imajo možnost zvišati svoje prihodke tudi z dodatkom za delovno aktivnost.
               Relativno malo je tistih prejemnikov, ki ta dodatek koristi. Teh je samo 7 %, tistih
               potencialnih. Pa vendarle na ta način se želi spodbujati aktivacijo te populacije in
               pa tudi omogočiti pogoje za to, da svoj lastni življenjski standard izboljšajo. Tudi
               o tem je potrebno govoriti. To se pravi, da ob paleti možnosti, ki jih je država
               predvidela, so bile tudi take možnosti. Pa ta aktivacija pomeni bodisi znotraj
               nevladnih organizacij ali pa tudi na kakšen drug način. Se pravi, da morebiti ta
               instrument tudi ni bil izkoriščen v zadostni meri. Neprestano pa se nahajamo na
               tistem robu. Ljudje, ki so izrinjeni, ki ne participirajo na trgu delovne sile in na
               drugi strani tisti, ki na trgu delovne sile participirajo pa dobijo tako mizerno
               nizke dohodke, da z njimi sebe in svoje družine ne morejo preživeti.</p>
               <p>Resnično menim, da se tu kopičijo največji slovenski problemi v revnih zaposlenih.
               Sploh pa slišimo še takšne neumnosti tukaj, da moraš neprestano bdeti nad tem kaj
               določeni deli delodajalcev počno, zato da svojim zaposlenim še bolj slabšajo
               življenjske pogoje, v katerih živijo.</p>
               <p>Ko govorimo o celotni kompleksnosti problemov, se moramo vprašati v kolikšni meri
               samo iskati izhode na ta način, da pospešujemo in stimuliramo minimalno socialno
               varnost na eni strani, na drugi strani pa kaj lahko storimo, da bo delo tisto, ki bo
               omogočilo večino ljudem v Sloveniji preživetje. In to na dostojen način, ne pa na
               način kot so mu mnogi v Sloveniji danes podvrženi. Ne moremo s prstom kazati samo na
               eno ministrstvo in na en resor, ki na nek način skuša v okviru danih možnosti storiti
               kar je storiti možno, ampak moramo zadevo obravnavati in gledati zelo kompleksno.
               Hvala lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp13">
               <speaker>PREDSEDNIK UROŠ PRIKL:</speaker>
               <p>Hvala lepa tudi vam. Želel sem razpravljati tudi sam. Vendar vidim, da želi
               predlagatelj gospod Mesec še razpravljati. Izvolite, gospa Julijana Bizjak
               Mlakar.</p>
            </sp>
            <sp xml:id="SDT7-OZDDSZII-nujna-37-2016-06-07.sp14">
               <speaker>MAG. JULIJANA BIZJAK MLAKAR (PS DeSUS):</speaker>
               <p>Hvala lepa. Strinjam se z vsemi današnjimi razpravljavci. Predvsem pa sem želela
               poudariti ravno to, da gre za zelo kompleksen problem. To kar je omenila dr.
               Črnakova. Namreč gre za to, da se politika sociale oziroma socialni sistem, če se ga
               želi uveljaviti kot ustrezen socialni sistem, potem to ne more biti stvar enega
               resorja.  Tudi ne
               moremo pričakovati, da bo sedaj, namesto da bi zgradili socialni sistem, ki bi bil
               učinkovit, da bodo lahko ta sistem nadomestile dobrodelne organizacije, naši
               prostovoljci in vse to. Dejansko ta sistem, torej ta dobra volja in tudi vrednote, ki
               se izražajo preko Rdečega križa in ostalih dobrodelnih organizacij, ki jih imamo v
               Sloveniji, ne sme postati potuha za to, da bi se usmerili v to smer, ne pa da bi
               država svojo odgovornost, ki jo mora na tem področju vzpostaviti, torej, da bi se tej
               odgovornosti lahko izogibala.</p>
               <p>Gre za to, da smo zadnjih 25 let dejansko opustili tiste bistvene vrednote, ki bi jih
               ta družba morala ohraniti, ker cel sistem se je zapeljal v povsem napačno smer. Če
               pogledamo zdravstvo, šolstvo, ki morata biti tudi del tega socialnega sistema, ker
               nam nič ne pomagajo tudi minimalni dohodki, če bi jih dosegli za vse ljudi, če pa
               nekdo zaradi tega, ker nima denarja, bi zapadel v revščino, zaradi tega ker bi
               zbolel. Ali pa zaradi tega, ker ne bi mogel šolati otroka? Skratka, celoten sistem
               družbe mora biti naravnan na to, da ima vsakdo dostop do teh univerzalnih, javnih
               storitev, ki bi morale biti dostopne resnično vsem, naj se gre za šolstvo ali
               zdravstvo. Tukaj je tudi delovno-pravna zakonodaja, ker smo omogočili v teh zadnjih
               letih, da je prišlo do tega, da lahko nek delodajalec izkorišča zaposlenega do te
               mere, da mu niti dostojno plačilo več ne zagotavlja in da omogoča to revščino.</p>
               <p>Bojim se, da smo zašli tako daleč, da se tudi s tistimi 90 milijoni tega ne da več
               rešiti, ampak da je potrebno stvari reševati generalno. Tukaj mora država resnično
               prevzeti to svojo odgovornost, da se celotna politika socialne varnosti vzpostavi na
               vseh nivojih. Tako v gospodarstvu, v pravosodju, skratka povsod je treba del te
               politike dati v ta sistem in ustvariti takšno zakonodajo, da določene stvari ne bo
               več možno izkoriščati, da ne bo več možno izkoriščati človeka po človeku, da ne bo
               možno vse to delati, kar se nam danes dogaja in zaradi česar ljudje nimajo dostojnih
               plač. Zaradi tega, da tisti, ki so zaposleni, da zapadejo v revščino in da so zaradi
               tega celotne družine apatične in tudi s tistimi 40 milijoni evropskih sredstev za
               aktivno politiko zaposlovanja ne moremo rešiti tega problema. Skratka, sistem je
               potrebno izgraditi na novo. Če hočemo to izgraditi pa to pomeni, da moramo delati na
               vrednotah. Samo na ta način je možno, da bomo lahko rešili ljudi in otroke
               revščine.</p>
               <p>Ker tudi, če se lotimo samo revščine otrok, brez da rešimo družino revščine, ne
               moremo reševati revščino samo otrok. Lahko mu damo malico, kosilo v šoli, mu
               zagotovimo to, ampak potem se vrne v revščino. Njegovi starši in ostali pa so lačni
               doma. Skratka, rešitev mora biti celovita in to je možno na ta način, da se vsi po
               vrsti začnem zavedati, da je treba na vseh segmentih družbe začeti to spreminjati in
               da se ne tolerira vseh teh izkoriščevalskih odnosov, ki smo ji vpeljali v ta naš
               sistem, torej da se začne ta naš sistem postavljati na drugih temeljih.</p>
               <p>Resnično, na katerokoli področje pogledam, pa sem se kar z mnogimi področji
               ukvarjala, torej povsod so se stvari močno izrodile, ampak samo zaradi tega, ker smo
               tolerantni do tistih, ki to delajo. Upam, da bo ta družba prišla do tega in da se
               bomo lotili sprememb v samih temeljih. Za to pa ni dovolj denar. Sedanja razdelitev denarja, tudi poglejte
               si proračun, proračunske delitve in kako potem zgleda. Mi v vseh teh 25 letih nismo
               uspeli narediti niti tega, da bi ljudje, ki zbolijo lahko prišli do zdravnika na
               brezplačen način. Kaj smo naredili? Vedno bolj popuščamo pohlepom posameznih ljudi in
               v vedno hujšo situacijo spravljamo tako zdravstveni sistem, šolski sistem, zdaj smo
               se odpovedali še celo slovenskemu jeziku na univerzah. Vse gre samo za to, da
               določene skupine lahko zaslužijo. To ni v redu. Dejansko moramo začeti spreminjati ta
               sistem. Upam, da nam bo uspelo še v tem mandatu tudi kaj narediti na tem. Hvala
               lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp15">
               <speaker>PREDSEDNIK UROŠ PRIKL:</speaker>
               <p>Hvala lepa tudi vam. Izvolite, da še sam spregovorim nekaj besed.</p>
               <p>Najprej uvodoma z moje strani iskrena zahvala predstavnicama oziroma organizacijama,
               ki ju predstavljate tukaj, gospa Brunskoletova in gospa Groznikova, Rdečemu križu in
               Zveze prijateljev mladine Slovenije. To mislim iskreno in tudi povem, dasiravno bi si
               želel, da si danes jutri s polovičnim delom ali pa v brezdelju lenarite. Potem bi
               pomenilo, da je država naredila tisto, kar bi dejansko morala.</p>
               <p>Sam se mnogokrat kritičen, skoraj zmeraj, pa vendarle tukaj ne smemo gledati povsem
               črno bele zadeve in reči, da ta država nič ne dela, ni nič naredila, slabo se obnaša
               na področju izkoreninjenja ali odpravljanja revščine, ker seveda temu ni tako. Ta
               država nekaj počne, nekaj dela. Je pa res, da je bilo skozi obdobja najrazličnejših
               vlad vse premalo narejenega. Nesreča v nesreči je bila tudi ta, da nas je prizadela
               globalna, finančna, gospodarska ali kakršnakoli še kriza in da smo jo zelo hitro in
               zelo močno začutili, zelo hitro in zelo učinkovito pa nismo našli ven poti.</p>
               <p>Trdim, da je bila Slovenija kar nekaj let nazaj vzorna ali pa tisti svetli primer
               uspešne in učinkovite države na področju socialne in pa družinske politike. Na žalost
               moram tudi ugotoviti, da je skozi zadnje obdobje, skozi zadnjih nekaj let svojo
               konkurenčno prednost na teh dveh področjih Slovenija izgubila. To si moramo priznati.
               Nismo najslabši, smo še primerljivi z nekaterimi drugimi državami Evropske unije, pa
               vendar svojo konkurenčno prednost izgubljamo. Ne nazadnje to govorita dve raziskavi:
               Socialni položaj v Republiki Sloveniji 2014-2015 in Poročilo o revščini, socialni
               izključenosti družin z otroki. Pod to je podpisan Institut Republike Slovenije za
               socialno varstvo. Navsezadnje bomo oba dokumenta, če me ne boste poslanci prehiteli
               iz katere poslanske skupine ali kakorkoli, se bomo o teh zadevah pogovarjali v
               jesenskih mesecih. To je praksa vsako leto, da se ob dnevu boja proti revščini na to
               temo pogovorimo v Državnem zboru na matičnem delovnem telesu. Pa vendar do takrat ne
               bomo čakali in ne smemo čakati, ampak je potrebno ukrepati. Ta država ukrepa in tudi
               ministrstvo, ki je tukaj prisotno, ukrepa.</p>
               <p>Sledil sem tistemu, ki je zahteval sklic te seje in sem povabil dejansko tiste,
               katere ste predlagali vi, da jih povabimo. Sedaj vidim, da bi moral tukaj povabiti še
               vsaj eno ministrstvo. Govorim seveda o finančnem ministrstvu. Žalostno je, da pri
               vsaki stvari, pri vsakem projektu, pri vsaki aktivnosti poleg vsebine mora biti tudi
               tista tehnikalija ali pa če hočete, tisto ministrstvo, ki zagotavlja horizontalno
               neka sredstva. Dokler bo temu tako, ne bom preveč optimističen. Pa vendarle po naravi
               nisem pesimističen, zato vendarle gledam pozitivno na vse stvari.</p>
               <p>Dejstvo je, da smo s tako imenovanim ZUJFOM naredili na nekaterih področjih
               nepopravljive posledice. Pa ni zato kritika nekaterim prejšnjim sestavam Državnega
               zbora in pozitivna kritika ali pa pohvala tej sestavi Državnega zbora, ki na nek
               način mehča te zadeve. 
               Odtaja jih. Nekatere drastične ukrepe rezanja, špar ukrepe, če hočete, ta sestava in
               ta Vlada v končni fazi kot izvršilna veja oblasti, jih reže in mehča. Ne gre preko
               noči. Potrebno je socialno politiko, zaposlovalno politiko, pri tej mehki politiki,
               ki jo Ministrstvo za delo izvaja, jih je treba gledati v sobivanju s fiskalno
               politiko. Bodimo si odkriti. Od suverenosti na področju monetarne politike nam, pa
               nismo edini v tej državi, ki imamo skupno evropsko valuto ni kaj dosti ostalo. To si
               moramo priznati. Imamo pa suverenost na področju fiskalne politike in na področju
               davkov. Zagotavljam vam, gospod Mesec, da bo ta vladna koalicija, pa mislim, da lahko
               govorim za DeSUS in za sebe osebno pa kategorično in povsem 100 %, ne bomo
               zagovarjali nobenih ukrepov, ki bi razbremenjevali tiste še tako privilegirane. V
               interesu nekaterih razbremenitev, če hočete tudi srednjega razreda, ne bomo za vrat
               stiskali še bolj tistih socialno najbolj ogroženih. Tukaj je potrebno iti na področju
               socialne, družinske, zaposlovalne politike z roko v roki s fiskalno politiko, ki bo
               usmerjena v tiste najbolj ranljive ciljne skupine.</p>
               <p>Skozi te raziskave z grozo ugotavljam, da je moč ugotoviti, da so v tem prehodnem
               obdobju pač otroci ena izmed tistih ciljih skupin, ki je bila najbolj prizadeta.
               Ampak žalostno je pa to, da imamo vsaj štiri praktično celoten horizont ljudi, da so
               otroci prizadeti skozi to analizo. Drugič, da so tako ali tako tisti, ki si najdejo
               dolgotrajno brezposelni, tisti, ki ne morejo delati s takšnih ali drugačnih
               zdravstvenih razlogov, tako ali tako že pod robom socialne izključeni oziroma v 14,5
               % ljudi. Tretja kategorija pa so ljudje, ki delajo in ne dobijo dostojnega plačila.
               To je še posebej grozljivo. Hodiš v službo, delaš 10 in več ur, na koncu pa ne moreš
               potegniti iz meseca v mesec. To je katastrofa. In seveda četrta kategorija, mimo te
               pa nikakor ne moremo, ki pa je v obdobju zadnjih desetih let plačala največjo ceno
               skozi daljše časovno obdobje, to so pa upokojenci. In danes figurativno dobesedno
               moramo nekomu in nečemu lomiti kolena, da za nekaj desetink odstotkov valoriziramo
               pokojnine. Valoriziramo tiste prejemke kot ustavna kategorija ljudem, ki so 40 let
               plačevali v pokojninsko in zdravstveno blagajno in še davke tej državi. Kolena moramo
               lomiti. To je nedopustno.</p>
               <p>Prepričan sem, da je tem ukrepom šparanja in čezmernega pohlepa.. Na drugi strani pa
               gledamo 10.000 mesečne neto plače nekaterim vodilnim v nekaterih centrih državi
               odtujenih centrov moči. Plačal bi jim enosmerno vozovnico, od koder so prišli.
               Verjetno bi v tej državi tudi državljani Republike Slovenije delali za pol manjši
               denar in bolj korektno. Saj veste, ne smem z imeni in priimki operirati, ampak je
               bilo toliko jasno razvidno katerega sem imel v mislih, da verjetno skoraj bolj
               natančno ne rabim tega govoriti.</p>
               <p>Kaj v prihodnje pričakujem? Pričakujem od Vlade, pričakujem od ministrstva,
               pričakujem tudi od vseh poslancev ne glede na to ali smo v koaliciji ali smo v
               opoziciji, da strnemo moči. Mislim, da tukaj političnih točk nabirati resnično pri
               ljudeh, oprostite mi na tej prispodobi, ki nimajo kaj za v lonec dati, ne nekorektno
               nabirati te politične točke. Ampak je treba tukaj strniti vrste in biti
               konstruktivni. Pričakujem tudi večjo korajžo od tistih, ki imajo vzvode izvršilne
               veje oblasti in enostavno, da to kar je zapisano v koalicijskem sporazumu, kar je
               bilo že večkrat povedano, da tudi dejansko v končni fazi realiziramo.</p>
               <p>Že nekajkrat danes omenjena aktivizacija. Se mi zdi, da je tukaj tisti ključni
               moment, da ljudem damo tisto voljo in damo tisto energijo in tisto moč, da postanejo
               oziroma da se zavedajo svoje koristnosti in  da jih vpeljemo v to, da se pojavijo na trgu in
               ostanejo na trgu dela. Le tako je mogoče potem v končni fazi gledati tiste ekonomske
               kategorije, da se polnita obe blagajni, proračun itd.</p>
               <p>Seveda mi je jasno, da se je vedno znova potrebno in pri debelih kravah in pri
               recesiji obnašati racionalno, ne pa šparovno, pa ne zategovanja pasu. Že večkrat sem
               kot primerjavo dal, da bo na koncu zmanjkalo lukenj na tem pasu. In kaj bomo
               zavezali? Katere hlače bomo gor držali? Se bojim, da nobene. S tem pa bomo tudi svojo
               suverenost, o kateri se zelo radi pohvalimo ob 25. letnici, prodali nekomu za mali
               denar.</p>
               <p>Želim si, da vendarle nekatere razprave tudi moja, če hočete, pa si ne umišljam
               preveč, spodbudijo vse tiste in predvsem tako kot je gospa Vukova povedala, da je
               bolj proti revščini tek na dolge proge, ne pa maraton. Hkrati pa je treba tudi ukrepe
               izvajati danes in zdaj in tukaj. Imeti pa moramo vizijo optimalne, socialne,
               družinske in zaposlovalne dolgoročne politike. To pričakujemo od Vlade. Hvala
               lepa.</p>
               <p>Še kakšen razpravljavec? Sicer je prosil za besedo predlagatelj gospod Mesec.
               Izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp16">
               <speaker>LUKA MESEC (PS ZL):</speaker>
               <p>Hvala za besedo. Tega leporečja je bilo v Državnem zboru v tem mandatu slišanega že
               preveč. O korajži, o delovnih mestih, o gospodarski rasti, o dodani vrednosti itd.,
               ampak mi smo to temo danes odprli ravno zaradi tega, ker kot sem uvodoma povedal,
               imamo v Sloveniji problem, da ljudi, ki so pahnjeni v dolgotrajno revščino in
               dolgotrajno brezposelnost ti gospodarski dejavniki ne dosežejo. Ne doseže jih ne
               gospodarska rast zaradi tega, ker so bodisi nezaposljivi, bodisi imamo politiko
               varčevanja. Ne dosega jih ne aktivna politika zaposlovanja, ker so invalidi,
               starejši, otroci itd. Tem ljudem lahko začnemo pomagati tukaj in sedaj z ukrepi, ki
               smo jih predlagali in zato predlagam poslancem, da se vrnemo na razpravo konkretno o
               teh štirih sklepih, ki smo jih predlagali.</p>
               <p>Ti štirje sklepi terjajo minimalna proračunska sredstva, terjajo minimalne zakonske
               spremembe oziroma v zadnjih dveh minimalen organizacijski napor ministrstva. To je
               vse kar rabimo narediti. Rabili bi naročiti Vladi, da izračuna minimalne življenjske
               stroške, kar se je tako ali tako zavezala v socialnem sporazumu in tukaj, gospa
               Vukova, se ne moram strinjati z vami, da ta ne velja več. Če so odstopili delodajalci
               še ne pomeni, da Vladi ni treba da ga upošteva, ker Vlada ni odgovorna delodajalcem,
               ampak je odgovorna državljanom in to posebej tistim državljanom in to posebej tistim
               državljanom, ki so najbolj odvisni od države. To so ti, o katerih danes razpravljamo.
               To je stvar, ki jo naroči ministrstvo institutu in institut to izračuna. To je v
               preteklosti že počel in ni noben problem.</p>
               <p>Druga stvar, ki jo predlagamo je, da se 100 milijonov dodatnih prilivov, ki bi jih
               pridobili z dvigom davka na dobiček, ki ga bo Ministrstvo za finance samo izvedlo v
               jeseni, ne porabi za davčno razbremenjevanje že tako privilegiranih, ampak da se ta
               sredstva prekanalizira na Ministrstvo za delo za to, da jih lahko uporabimo za
               najrevnejše. To sta v bistvu najtežja od teh ukrepov.</p>
               <p>Potem pa imamo ukrep glede stanovanj, kjer se je treba enostavno zakonsko vrniti na
               prejšnje stanje, se pravi, pred neustavno spremembo, kar Vlada tako ali tako mora
               narediti sama od sebe. Tukaj je sedaj samo vprašanje ali bomo to naredili od 1. 6.
               2016 naprej kot predlaga ministrstvo, ali bomo neustavno stanje razrešili tudi za
               nazaj, kar bi ga morali. Ne da sedaj te ljudi, ki so bili zaradi neustavnega stanja
               prikrajšani za netržni del subvencije za najemnine, pahnemo v to, da se bodo očitno
               morali spustiti v tožbe, da dobijo sredstva, ki so jim bila odvzeta. To niso majhna
               sredstva za te ljudi. Recimo, če pogledamo, preračun. Če imamo najemnika stanovanja,
               ki  v občini, ki mu
               nudi netržna stanovanja dobi stanovanje mesečno po ceni za 200 evrov in je upravičen
               do 80 % subvencije, to pomeni, da bo plačal 40 evrov. Če imamo v neki drugi občini
               človeka v enaki situaciji, ki pa nima dostopa do netržnega stanovanja, pa mora najeti
               tržno stanovanje, je upravičen samo v razliki v ceni med tržno in netržno najemnino,
               bo pa plačal 200 evrov. To je za človeka, ki živi na socialnem minimumu 160 evrov
               razlike, kar lahko pomeni polovico ali pa še več njegovega mesečnega prihodka. Ne
               moremo tem ljudem, ki so bili sedaj nekaj mesecev v položaju, jih postaviti v
               situacijo, da bodo morali ta sredstva iztožiti. To je nehumano in skregano z vsako
               logiko. Zato bi morali, glede na to, da ste bili v neustavnem stanju nujno urediti te
               stvari tudi za nazaj. To je tretja sprememba, ki jo zahtevamo. In spet ni nič takega,
               razen tega, da zadeva, ki naj bi veljala od datuma, ki ga predlaga ministrstvo
               naprej, pač velja od začetka, to se pravi od takrat, ko je bilo neustavno stanje
               sprejeto.</p>
               <p>Četrta zadeva, ki jo predlagamo, je pa enostavno, da se bolje obvesti starše otrok,
               ki živijo pod pragom revščine, o možnosti subvencije za kosila v osnovnih šolah. Mi
               smo tukaj predlagali konkretno, da se to obvestilo o subvenciji priloži odločbi o
               otroškem dodatku in bodo vsi starši obveščeni. Sedaj ste pa, gospa Vukova, vse
               stavili na internetno promocijo tega ukrepa, ker pa razberemo, da ste za vzpostavitev
               portala, ki naj bi obveščal o tem, porabili skoraj 14.000 evrov in med drugim ta
               portal obvešča tudi o tej socialni kartici, ki pa sploh ne bo izvedena. Se pravi, ste
               sredstva popolnoma negospodarno porabili, ker ciljne publike očitno niste dosegli,
               vsaj tako kažejo kazalci, tako kot pri odpisu dolgov kot pri otroških kosilih. Hkrati
               pa imate tam predstavljen neobstoječi ukrep, ki ga sedaj ne bo rešilo vaše
               ministrstvo, ampak ga je rešila evropska direktiva, ki nalaga, da se uvede osnovni
               bančni račun, se pravi nek brezplačen bančni račun, ki osnovne storitve človeku, ki
               si normalnega plačljivega računa ne more privoščiti pač ponuja zastonj.</p>
               <p>To so ukrepi, ki jih predlagamo. Prosim vas, poslanci, da se izjasnite o teh
               minimalnih spremembah, ki so potrebne, da pomagamo najrevnejšim, ker če bomo
               filozofirali v nedogled kako je treba spremeniti cel sistem, lahko to počnemo do leta
               2020 ali pa do leta 2050. Ampak dejstvo je, da se nam na žalost kljub gospodarski
               rasti število dolgotrajno brezposelnih povečuje. Recimo podatek, ki ga imam tukaj,
               je, da je bilo takih, ki so v 36 mesecih 24 krat prejeli pomoč za brezposelnost bilo
               junija 2014 26.000, januarja 2015 pa že 33.000. Se pravi 7.000 takih primerov se je
               dodatno pojavilo v pičlega pol leta in to kljub temu, da smo bili v obdobju
               gospodarske rasti, kar jasno kaže na to, na kar so opozarjali predstavniki
               humanitarnih organizacij, da revščina kljub gospodarski rasti v tej državi ne
               pojenja. Ne pojenja pa zato, ker jih gospodarska rast ne doseže. In ker rabimo ukrepe
               konkretne politike, ki jih pač tukaj nekatere predlagamo, da tem ljudem pomagamo.
               Edina alternativa temu je, da sprejmemo to stanje, kjer imamo Rdeči križ, ki je bil
               ustanovljen kot organizacija za pomoč v vojnih razmerah, danes v Sloveniji kot
               nadomestek socialne države. To je na žalost stanje v katerega smo prišli. Resno vas
               pozivam, da se tako ministrstvo, kot poslanci, izrečete o teh ukrepih, ki smo jih
               predlagali, ker terjajo minimalna proračunska sredstva, minimalne zakonske spremembe
               in minimalni napor ministrstva, za to da jih izvedemo. Hvala.
               </p>
            </sp>
            <sp xml:id="SDT7-OZDDSZII-nujna-37-2016-06-07.sp17">
               <speaker>PREDSEDNIK UROŠ PRIKL:</speaker>
               <p>Hvala lepa. Naslednja se je prijavila gospa Irena Grošelj Košnik. Izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp18">
               <speaker>IRENA GROŠELJ KOŠNIK (PS SMC):</speaker>
               <p>Hvala, gospod predsednik. Spoštovani gostje, spoštovani vsi navzoči, kolegice in
               kolegi! Res v srce segajoča tema. Prepričana sem, da je naša država še vedno socialna
               država. Seveda je socialna država v takšni meri, ker smo prisiljeni loviti ravnotežje
               med proračunskimi zmožnostmi in ohranjanjem tega, da ponovno ne zdrsnemo v obdobje,
               ko je stopnja revščine rastla. Kajti že dve leti nazaj je začela stopnja tveganja
               revščine padati in lansko leto se je ohranila. Kakšni bodo podatki za letos, bomo
               videli jeseni, ko bodo na razpolago statistični podatki.</p>
               <p>Dobro se zavedam, da statistični podatki za vsako družino, za vsakega posameznika, ne
               pomenijo veliko, kajti socialno ogrožen človek mora živeti vsak dan in tudi svojo
               kvaliteto življenja vsak dan doživlja. Mislim, da se tega zaveda tudi Vlada in da je
               bilo v zadnjih dveh letih za odpravo tega, šla nekako v napačni smeri sprememba
               socialne zakonodaje v letu 2012, da je bilo že veliko sistemsko spremenjenega.</p>
               <p>Ne bi tu taksativno naštevala, ampak na osnovi analize pomanjkljivosti sistema, ki je
               bil uveden v letu 2012, se je s spremembami zakona začelo bolj realno upoštevati
               materialni položaj vlagatelja, potem se je odšteval le del otroškega dodatka v
               dohodek družine, zvišal se je znesek premoženja, ki se ne upošteva pri odmeri pravice
               do denarne socialne pomoči in do varstvenega dodatka. Ugodnejši način je pri
               upoštevanju dohodka iz študentskega dela. Zvišal se je ponder za določitev denarne
               socialne pomoči za drugo odraslo osebo, s čimer se je izboljšal položaj oseb, ki
               živijo v zunajzakonski zvezi brez otrok. Zvišal se je dodatek za otroka v
               enostarševski družini pri denarni socialni pomoči. Med premoženje, ki se ne upošteva,
               sodi znesek, ki ga banke kot bančni kredit nakažejo na račun posameznika, če je to
               namenjeno nakupu ali gradnji stanovanja. Ponovno so upravičeni dijaki do štipendij
               pred 18 letom. Spremembe so pri vračanju prejete denarne socialne pomoči in
               varstvenega dodatka pri dedovanju, in sicer so tu omejitve, da je potrebno daljše
               obdobje prejemanja pomoči do dveh let za denarno socialno pomoč in da se je prag
               premoženja, ko bi bilo ob dedovanju vračati varstveni dodatek, da se je omejil le do
               dve tretjini vrednosti pomoči. Prejemniki varstvenega dodatka lahko ob teh spremembah
               uveljavljajo tudi pravico do izredne denarne pomoči. Dodatek za delovno aktivnost se
               je razširil, in sicer tako, da ga prejemajo tudi prostovoljci v humanitarnih
               organizacijah.</p>
               <p>V letu 2016 bi omenila odpravo varčevalnih ukrepov v petem in šestem dohodkovnem
               razredu otroškega dodatka in pa uvedbo 70 % subvencije za kosila za učence iz družin,
               ki se uvrščajo v drugi dohodkovni razred ter za tiste iz tretjega dohodkovnega
               razreda, ki so upravičeni do 40 % subvencije kosila.  Ob tem bi še omenila tudi dvig minimalnega dohodka
               za izračun socialnih transferjev, socialnih pomoči, kar pomeni vpliv na večino
               socialnih pomoči. Omenila bi tudi dvig minimalne plače, s katero se je tvegalo tudi
               to, da se je nekako prekinil socialni dialog, kar pa nedvomno ni dobra popotnica za
               naprej, ampak smo poslanci in Vlada vseeno tvegali to, da so delodajalci zapustili
               socialni sporazum.</p>
               <p>Še kako ohranjamo socialno državo in skrbimo za to, da bi se stvari zavrtele na
               bolje. Seveda pa je ob tem treba proračunsko gledati tudi na to, da se država že
               zaradi sama sebe ne more več dodatno zadolževati, kajti več kot bomo dajali za
               odplačilo dolga, za kar dajemo že čez milijardo evrov, manj bo ostajalo za socialne
               transferje. Prav tako pa si ne moremo privoščiti, da zdrsnemo s tega ravnotežja tudi
               zaradi mednarodnih zavez, saj bi ob ukrepih, ki bi jih takšen zdrs povzročilo,
               dejansko zgubili suverenost in mislim, da bi del socialne države na ta račun še bolj
               močno upadel. Treba je res gledati celotno sliko.</p>
               <p>Ob tem bi še poudarila to kako cenim delo nevladnih organizacij in dobrodelništva.
               Moram poudariti to, da so nevladne organizacije kot je Društvo prijateljev mladine,
               Rdeči križ, obstajale še v obdobju, ko smo imeli socialistično družbeno ureditev in
               so prav tako dopolnjevale ukrepe, ki jih ima država. V tem ne vidim prav nič slabega.
               Mislim, da se ta dva sektorja dopolnjujeta, kajti država je vedno vezana na
               zakonodaje, ugotavljanje dohodka, izdajanja odločb, medtem ko lahko humanitarne
               nevladne organizacije priskočijo na pomoč hitro tukaj in zdaj brez zapletene
               birokracije in da moramo to spoštovati, obdržati in poskrbeti, da bodo te humanitarne
               organizacije lahko delovale. To v bistvu se mi zdi, da je to dodana vrednost.</p>
               <p>Ob tem vprašanju revščine bi pa vendarle poudarila tudi to, da smo kljub temu, da so
               se zgodili zdrsi po letu 2009, da se je začelo to stopnjevati in da so padali
               socialni transferji po letu 2010, da pa smo še vedno ostali med državami, ki imajo
               najnižjo stopnjo tveganja revščine in da smo še vedno najbolj egalitarna država v
               Evropi. Tudi te mednarodne primerjave je treba izpostaviti.</p>
               <p>Kar se tiče predlaganih sklepov. Mislim, da prvi sklep je že tako ali tako zaveza v
               socialnem sporazumu, da bo realiziran. Čaka se samo tehnična izvedba. Tako da to ni
               nič novega.</p>
               <p>Drugi sklep je, da se poziva Vlado, da v najkrajšem času pripravi te spremembe glede
               vračila ob dedovanju. Prav to je že v koalicijskem sporazumu.  Vlada pa se je zavezala, da bo pripravila
               spremembo zakona v svojem normativnem programu dela. Za leto 2016 pa se je Vlada
               zavezala, da bo spremenila zakon o socialno varstvenih prejemkih, ki bo šel v tej
               smeri. Zame to spet ni nič novega. To je za nas koalicijske poslance in za Vlado
               obveza mimo katere se ne da.</p>
               <p>Kar se tiče odpisa dolgov, pa bi lahko na osnovi današnje razprave ocenili, da je bil
               to tek na kratke proge in kot se kaže se na naših tleh ni prijel. Škoda je, da bi to
               vajo ponavljali. To nam je predlagatelj že večkrat povedal na plenarnih sejah, da
               nekaj kar ne daje rezultatov ni smiselno ponavljati.</p>
               <p>Glede same informiranosti pa se vedno da to ponavljati in v šolah in v pozivih, tako
               da ne vidim, da bi morali zato še posebej o tem razpravljati in sprejemati sklepe,
               ker mislim, da in Ministrstvo za šolstvo in Ministrstvo za delo to nenehno počneta,
               tudi mediji opravijo to veliko delo, ker ravno o teh pravicah in o teh problemih v
               medijih zelo ažurno poročajo. Večkrat na dan slišimo pozive. Tako smo slišali tudi
               predstavnico Vlade, da pa ni problem takšnih zadev ponavljati.</p>
               <p>V teh sklepih res ne vidim nič kaj takega kar bi lahko še dodatno okrepilo socialno
               državo, poleg tega kar je že tako ali tako v programu in se bo zgodilo. Hvala.</p>
            </sp>
            <sp xml:id="SDT7-OZDDSZII-nujna-37-2016-06-07.sp19">
               <speaker>PREDSEDNIK UROŠ PRIKL:</speaker>
               <p>Hvala. V imenu predlagatelja gospod Mesec. Izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp20">
               <speaker>LUKA MESEC (PS ZL):</speaker>
               <p>Sem razočaran, nisem pa presenečen nad tako interpretacijo sklepov. Ampak vam bom
               vseeno ugovarjal, ker mislim, da ni brez veze.</p>
               <p>Glede prvega sklepa. Vlada je resda v socialnem sporazumu rekla, da bo opravila
               izračun minimalnih stroškov, ni pa tam drugega dela tega sklepa, ker piše zagotovi
               sredstva za uskladitev minimalnega dohodka z minimalnimi stroški najpozneje do 1. 1.
               2017. Kam s tem mirimo sem že povedal. S tem mirimo na to, da v jeseni, ko bo
               Ministrstvo za finance, če se bo držalo obljub dvignilo dobiček na 20 %, da teh
               sredstev ne porabi za razbremenitev plač najbolje plačanih, ampak jih porabi za
               uskladitev minimalnih življenjskih stroškov z izračunanim minimalnim dohodkom. Tja
               merimo. Ta sklep v socialnem sporazumu ni konzumiran.</p>
               <p>Glede drugega sklepa ste rekli, da se je Vlada že v koalicijski pogodbi zavezala k
               temu, da bo vsaj nekoliko olajšala vračanje socialnih pomoči in varstvenega dodatka
               za upravičence, ki so lastniki nepremičnin manjše vrednosti. To vemo in se tudi na to
               sklicujemo. Zakaj želimo, da jo še odbor k temu zaveže pa je, da se Vlada na žalost
               ne drži stvari, ki so zapisane v koalicijski pogodbi. Recimo, če vam dam drug tak
               primer, je ukinitev dopolnilnega zdravstvenega zavarovanja. Tudi to piše v
               koalicijski pogodbi in o tem se pogovarjamo praktično že dve leti, ampak nobenega
               koraka v to smer nismo naredili. Zato v Združeni levici predlagamo, da kot Odbor za
               delo pozovemo Vlado, da realizira to svojo postavko koalicijske pogodbe. To ne bi
               terjalo praktično nikakršnih proračunskih sredstev. Mi smo se v bistvu pozanimali na
               ministrstvu koliko ministrstvo pridobi s to vračljivostjo varstvenega dodatka in
                   je ministrstvo
               poročalo, da so lani iz tega naslova prejeli 216.000 evrov. Se pravi, da so to
               minimalna sredstva. Mi pa imamo na drugi strani problem, da je pa res, da je že samo
               dejstvo, da je to vračljivo upravičence odvrača od tega, da bi denarno socialno pomoč
               ali pa varstveni dodatek sploh prejeli, ker ne želijo bremeniti svojih otrok s tem,
               da bo otrok deložiran iz nepremičnine zaradi tega, ker je nek upokojenec, ki je živel
               v tej nepremičnini in je bila v njegovi lasti, prejemal varstveni dodatek. V tem je
               problem.</p>
               <p>Mi gremo sedaj po črki koalicijske pogodbe in pozivamo Vlado, da tega razbremeni vsaj
               tiste najrevnejše, tiste, ki so že tako ali tako pod pragom revščine in še živijo v
               nepremičninah z nič vrednosti. Ker njim ni moč ničesar vzeti in je nesmiselno, da
               vzamemo njim ali pa njihovim otrokom še več.</p>
               <p>Glede tretjega sklepa. Se pravi glede odpisa dolgov, pravite tek na kratke proge, ki
               se v Sloveniji ni prijel in ga ni smiselno ponavljati. Mi smo nasprotnega mnenja.
               Treba je pogledati zakaj se ni prijel in ga poskušati napraviti operativnega. Tukaj
               smo slišali s strani humanitarnih organizacij in civilne družbe zelo jasno. Ljudje
               niso bili obveščeni o tem. Tudi raziskava, ki je bila opravljena, kaže, da 31 % v
               prvem dohodkovnem razredu, v tistem, kjer so bili definitivno upravičeni do odpisa
               dolgov ni bila seznanjena s tem ukrepom. Poleg tega pa so bili vstopni kriteriji za
               odpis dolgov tako ostri, da smo že v naprej videli, da ne bo ravno uspel ta podvig.
               Če je problem moralni hazard, na katerega je prej sekretarka opozarjala, lahko
               naredimo tako kot smo prvotno predlagali. Se pravi, če sedaj damo, da se odpisuje
               samo dolgove starejše od 12 mesecev, to pomeni, da se odpisuje dolgove, ki so nastali
               pred junijem 2015, torej tiste dolgove, ki so nastali še preden je bil vladni odpis
               dolgov sprejet in do takrat lahko povsem legitimno rečemo, da upravičenci niso
               računali na to, da bo do možnosti odpisa kadarkoli prišlo. To je čisto konkretna
               varovalka, ki jo lahko vgradimo v nov odpis dolgov, da ne pride do moralnega hazarda
               oziroma da sploh izključimo možnost tega.</p>
               <p>Potem pa četrti sklep. To se pravi glede obveščanja. Tukaj pa je problem enostavno v
               tem, da vsi vemo, da je obveščanje tekoča naloga ministrstva. Ampak kot je razvidno
               tako iz odpisa dolga kot iz subvencij za šolska kosila, ministrstvo te naloge ni
               izvršilo dobro. Ljudje niso seznanjeni s svojimi pravicami in zato nalagamo sklep, da
               se ministrstvo pozove, da na tem področju postane bolj operativno, ker je brez veze,
               da uveljavljamo pravice, če ljudje niso seznanjeni, da jih lahko koristijo. Konkretno
               kar smo tukaj rekli, je, da bi k odločbi o otroškem dodatku dali prilogo, ki
               upravičence do otroškega dodatka seznani s pogoji subvencije za otroška šolska
               kosila. To je en list, ki bi ga bilo potrebno priložiti tam zraven in bi to prišlo do
               vseh, ki so do tega upravičeni.</p>
               <p>Ti sklepi, ki so tukaj, še enkrat poudarjam, niso nobena jedrska fizika. So zelo
               minimalni, ampak bi pa vsaj začeli s korekcijami na tem področju, ki ga vsi skupaj že
               več kot predolgo zapostavljamo in zaradi katerega se revščina na žalost v nasprotju s
               tem, kar ste vi rekli, ne popravlja, ampak vidimo, da se dolgotrajna revščina prej
               poglablja.</p>
            </sp>
            <sp xml:id="SDT7-OZDDSZII-nujna-37-2016-06-07.sp21">
               <speaker>PREDSEDNIK UROŠ PRIKL:</speaker>
               <p>Hvala lepa. Gospa Janja Sluga, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp22">
               <speaker>JANJA SLUGA (PS SMC):</speaker>
               <p>Hvala lepa. Moram se malo na to odzvati. Sama sem sicer vesela, da nas opozicijski
               poslanci neprestano opozarjajo na to kaj so zaveze z našega koalicijskega sporazuma.
               Bi pa želela poudariti, da  nismo še na točki, ko bi lahko rekli, da je čas za
               uresničevanje zavez iz koalicijskega sporazuma potekel. Za nami ni niti polovica
               mandata in trditi na tej točki, da zaveze iz koalicijskega sporazuma niso uresničeni,
               je blago rečeno smešno.</p>
               <p>Gospod Mesec, vi dobro veste, da se koalicijski sporazum uresniči v mandatu. Ko bo ta
               mandat minil, potem bomo akceptirali se vaše očitke, ki bodo leteli na ta račun. V
               tem trenutku pa govoriti o tem, da zaveze niso uresničene, absolutno ni primerno.</p>
               <p>Želela bi se tudi sama odzvati na te predlagane sklepe, in sicer vaš prvi predlagani
               sklep je sestavljen iz dveh delov, ampak kot smo že danes tukaj iz razprave ugotovili
               in kot je splošno znano dejstvo, da SURS nekatere uradne podatke objavlja šele v
               septembru oziroma v začetku meseca oktobra. Državna sekretarka je lepo povedala, da
               je v postopku priprave javno naročilo za izbiro izvajalca, ki bo te izračune opravil.
               Menim, da zaveze iz socialnega sporazuma, ki jih je ta Vlada podpisala in se k njim
               torej zavezala, ne glede na odstop s strani delodajalcev v lanskem novembru, ta Vlada
               se bo teh zavez držala. Tako je izjavila tudi ministrica. Torej to je zaveza, ki jo
               lahko odkljukamo. Bo narejena. Koalicijski poslanci smo dobili ponovno zagotovilo, da
               bodo ti izračuni opravljeni takoj, ko bo statistični urad te podatke objavil.
               Vsekakor pa je jasno, da to ni izvedljivo 1. 9. 2016. Zato tega sklepa ne moremo
               podpreti tudi če bi ga hoteli. To so znana dejstva in ne vem na kakšen način lahko
               relativiziramo pomen tega sklepa in rečemo, saj mogoče bi pa šlo, če pa je že sedaj
               jasno, da v tem roku kot ste ga vi predlagali to ne gre.</p>
               <p>Glede drugega sklepa. Če se že sklicujete na koalicijski sporazum, pa naj ga citiram:
               <q>»V koalicijskem sporazumu piše v poglavju socialna politika in pokojninski sistem.
               Prejemnike varstvenega dodatka, ki imajo v lasti nepremičnino v manjši vrednosti bomo
               razbremenili prepovedi odtujitve nepremičnine.«</q> Kot sem rekla ima Vlada na voljo cel
               mandat za implementacijo ukrepov iz tega koalicijskega sporazuma. Kot sem sama
               informirana Vlada preučuje dejansko stanje na tem področju in bo na podlagi
               ugotovitev, ki bodo sledile pripravila predlog spremembe socialno varstvene
               zakonodaje. To je nenazadnje vsebovano tudi v programu dela Vlade in kot smo
               obveščeni se ta zadeva pripravlja in bo sprejeta do konca tega leta. To so razlogi
               zaradi katerih je ta sklep nesmiseln in ga tudi s teh razlogov ne morem podpreti.</p>
               <p>Kar zadeva tretji sklep, naj ga preberem, da ga bom potem lažje obrazložila: <q>»Odbor
               za delo, družino, socialne zadeve in invalide poziva Vlado Republike Slovenije, da mu
               v 30 dneh predloži analizo možnosti ponovne izvedbe odpisa dolgov za terjatve, ki so
               zapadle do konca leta 2015 in za vse upravičence katerih dohodki v zadnjem letu niso
               presegali praga tveganja revščine.«</q> Sedaj vas pa sprašujem kaj pomeni analiza
               možnosti ponovne izvedbe odpisa dolgov? Kakšno analizo vi s tem sklepom pričakujete?
               Ali je to mišljena neka analiza na nekih 100 straneh, da se bomo zopet pogovarjali o
               teh ugotovitvah na dolgo in široko? Ali to pomeni potem po vaše, da bi do odpisa
               dolgov lahko bili upravičeni tisti, ki jim je dolg odpisan in sedaj ponovno itd.?
               Tukaj poudarjam, da se je potrebno zavedati, da posamezniki s šibkim socialnim
               statusom niso upravičeni samo do ene pravice.  Če je posameznik upravičen do denarne socialne pomoči,
               je lahko upravičen tudi do otroškega dodatka, če ima enega ali več otrok, njegov
               otrok je naprej upravičen do subvencije kosila v osnovni šoli in podobno. Posamezni
               izračuni so odvisni od primera do primera. Nenazadnje, kaj pomeni kateri dohodki v
               zadnjem letu niso presegali praga revščine. To vas tudi sprašujem. Minimalna plača je
               561,46 evrov neto oziroma 790,73 bruto in je na primer pod pragom revščine. Ali to
               pomeni, da so posamezniki, ki delajo za minimalno plačo tudi po vašem upravičeni do
               odpisa dolga.</p>
               <p>Ko so se s tem vladnim projektom dolgovi odpisovali, je bilo že takrat rečeno, da gre
               za neko enkratno akcijo. Takrat je bilo jasno povedano, da se zadeva ne bo ponovila
               in so se v bistvu blažile takratne razmere. Govoriti o tem, da zadeva ni bila javno
               znana, da niso bili ljudje dovolj obveščeni. Toliko kot je bilo okoli tega nekih
               medijskih nastopov in neke publicitete, ki je temu sledila, bi težko rekla, da
               javnost in ljudje o tem niso bili obveščeni.</p>
               <p>Kar zadeva četrtega sklepa. Vi danes skozi razpravo govorite samo o odpisu dolga in o
               subvencijah kosil. Ampak ta sklep je pa napisan tako, kot da so državljani slabo
               informirani, po vašem sklepu očitno kar o vseh socialnih pravicah, ki jim pripadajo
               in zato bi bili za določene pravice prikrajšani. Tako je formuliran ta vaš sklep in
               sama se s tem nikakor ne morem strinjati. Seveda so pa nekatere spremembe v tej smeri
               vseeno dogajajo. Če pogledamo načrt dela Ministrstva za delo sledi neka
               reorganizacija Centrov za socialno delo, v kateri pa bodo območne enote Centrov za
               socialno delo vzpostavljene kot neke vstopne točke za popolnoma vse pravice po zakonu
               o uveljavljanju pravic iz javnih sredstev in identifikacija pravic, ki posamezniku
               pripadajo vseh, bo potem postala nek avtomatizem. Kar pomeni, da četudi ta problem
               obstaja, se bo na ta način rešil. Sama menim, da tudi samo informiranje kot tako ni
               nek tak problem, če so postopki poenostavljeni. Bi si pa želela slišati, sedaj če o
               sklepu govorite o prav vseh pravicah. Na kakšen način bi po vašem mnenju to
               učinkovito informiranje lahko še vzpostavili? Hvala lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp23">
               <speaker>PREDSEDNIK UROŠ PRIKL:</speaker>
               <p>Hvala lepa. Želi še kdo razpravljati? Predlagatelj, prosim.</p>
            </sp>
            <sp xml:id="SDT7-OZDDSZII-nujna-37-2016-06-07.sp24">
               <speaker>LUKA MESEC (PS ZL):</speaker>
               <p>Hvala. Kot vidimo se, če želimo, dajo stvari zakomplicirati v nedogled, ampak bom
               vseeno odgovoril.</p>
               <p>Najprej sem presenečen nad tem novim branjem veljavnosti koalicijske pogodbe. Namreč,
               gospa Sluga, vi ste rekli, da citiram <q>»še nismo na točki, ko bi morali začeti
               udejanjati zaveze iz koalicijske pogodbe«</q>. Ne vem, če je katera Vlada do sedaj v
               Sloveniji že takega mislila, kaj šele da bi kaj takega izrekla. Koalicijska pogodba
               začne veljati z njenim podpisom. In koalicijska pogodba velja za ta mandat, ne za
               naslednjega. Koalicijske zaveze je treba udejanjati tukaj in sedaj, ne po koncu
               mandata, ko mandata za to, da to udejanjate ne boste več imeli. Mislim, da to je
               naravnost bizarna interpretacija v katero ste zašla.</p>
               <p>Če grem po sklepih. Najprej pri prvem sklepu. Saj okvirno vemo kakšna bodo ta
               sredstva, ko se bo napravil izračun. Od leta 2009 dalje bistvene inflacije ni bilo.
               Cene življenjskih potrebščin se niso bistveno zvišale in ciljamo lahko na približno
               številko 385. Je pa zaradi korektnosti prav, da se izračun preden se gre v
               udejanjanje tega opravi ponovno, da preverimo stanje. Garantiram, da razlik ne bo več
               kot 20 evrov.</p>
               <p>Glede drugega sklepa, ko pravite, da ima Vlada cel mandat zato, da odpravi
               vračljivost socialne pomoči in varstvenega dodatka za lastnike nepremičnin manjše vrednosti. Mogoče ima
               Vlada cel mandat, ampak revežih pa ne. Pri revežih imamo sedaj problem oziroma imamo
               problem dve leti, da vas čakajo, da udejanjite to zavezo iz koalicijske pogodbe in že
               dve leti zamujamo, da bi jim olajšali življenje pri tem. Gre pa za minimalno
               spremembo, iz katere se letno nakapa 216.000 proračunskih sredstev, kot sem prej
               povedal in nima nikakršnega pozitivnega učinka.</p>
               <p>Tretje, ko sprašujete kakšno analizo. Treba bi bilo opraviti analizo, saj zametki že
               obstajajo in sem jih tudi predstavil zakaj odpis dolgov ni uspel. Izhodišča vam lahko
               povem takoj. Ni uspel zaradi slabe promocije, ker se je ministrstvo fokusiralo na
               internet. Imamo pa pač problem, da najrevnejši, najstarejši imajo pogosto težave z
               dostopanjem do interneta in niso bili obveščeni, kar je potem naknadno pokazala tudi
               anketa. To je bil en problem.</p>
               <p>Drugi problem so bili vstopni kriteriji. Preveč ste šli restriktivno in tretji
               problem je operativnost odpisa.</p>
               <p>Analizo je treba opraviti, ki se bo vprašala o teh treh dejavnikih in ki bo povedala
               ali se da oziroma na kakšen način se da odpis bolje izvesti ponovno.</p>
               <p>Potem pa še četrti sklep, ki je splošen. Pozivamo k temu, da ministrstvo bolje
               obvešča. Sedaj, če takega sklepa koalicija ne more podpreti, potem pa tudi ne
               vem.</p>
            </sp>
            <sp xml:id="SDT7-OZDDSZII-nujna-37-2016-06-07.sp25">
               <speaker>PREDSEDNIK UROŠ PRIKL:</speaker>
               <p>Hvala lepa, gospod Mesec. Najprej replika gospe Sluga, potem pa naj se pripravi k
               razpravi gospod Möderndorfer.</p>
            </sp>
            <sp xml:id="SDT7-OZDDSZII-nujna-37-2016-06-07.sp26">
               <speaker>JANJA SLUGA (PS SMC):</speaker>
               <p>Sama bi se samo odzvala na eno stvar. Za drugi sklep sem povedala, da to ne bo
               trajalo celoten mandat, ampak da bo zakonodaja sprejeta do konca tega leta. Če sem pa
               v svoji razpravi res rekla, da bi morali začeti udejanjati zaveze iz koalicijske
               pogodbe do konca mandata, potem se pa opravičujem, narobe sem se izrazila. Te je
               treba začeti udejanjati takoj. Udejanjene pa morajo biti v času mandata. Hvala.</p>
            </sp>
            <sp xml:id="SDT7-OZDDSZII-nujna-37-2016-06-07.sp27">
               <speaker>PODPREDSEDNICA IRENA GROŠELJ KOŠNIK:</speaker>
               <p>Gospod Möderndorfer, imate besedo. Prosim.</p>
            </sp>
            <sp xml:id="SDT7-OZDDSZII-nujna-37-2016-06-07.sp28">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa. Niti ne bi razpravljal, ampak tole na koncu me je malo zmotilo, pa je
               prav, da kakšno stvar rečem. Gospod Mesec, vidim, da se zelo ukvarjate s koalicijsko
               pogodbo. Vam bom odkrito povedal. Prav eno figo mar mi je zato, kako vi berete
               koalicijsko pogodbo in kaj si vi mislite o tej koalicijski pogodbi. Prav sploh me ne
               zanima.</p>
               <p>Verjamem pa, da znate po svoje interpretirati tako kot veliko drugih stvari in vam
               dostikrat pride prav koalicijska pogodba. Končno sem vesel, imate vsaj neko orodje, s
               katerim lahko ropotate in pač gledate na vse strani. Ampak tisto, kar je pa pomembno,
               me skrbi kako razumejo koalicijske partnerice to koalicijsko pogodbo in samo takrat
               zastrižem z ušesi, ko komentirajo. Ker koalicijska pogodba, kot vam že ime narekuje,
               je namenjena koaliciji, ne vam.</p>
               <p>Ali se bo ta koalicijska pogodba realizirala, kako se bo realizirala? Tukaj so pa
               lahko različni pogledi. Gospod Mesec, vi se lahko trudite koliko se lahko, ampak mi
               imamo en generalni problem v konceptu. Vi preprosto s tem konceptom, kot ga
               predlagate, preprosto ni sprejemljiv za to koalicijo. In takšen način preprosto ni
               rešljiv. Verjamem pa, da imate dobre namene in da želite samo dobro. Samo ne na ta
               način kot vi predlagate. </p>
               <p>Mimogrede, ko ste že omenili ta zadnji sklep. Omenjate o tem kako bi bila boljša
               obveščenost itd., predvsem pa me zmotita dve besedni zvezi – potencialnih
               upravičencev. To je pa res novost, da že v naprej potenciramo oziroma celo
               ugotavljamo z lučjo pri belem dnevu kdo bi bil lahko potencialni upravičenec.</p>
               <p>Obveščenost. Problem je nekje drugje. Marsikdo se ne želi niti identificirati in
               spraviti v to skupno. Tukaj imate svoj pogled in tukaj je  zelo nevarno, kadar politika stopi na to polje
               in začne nabirati politične točke, pozabi na neko drugo realnost, ki je pri tej
               revščini prisotna. Nihče, prvič, noče biti zaznamovan in ko si boste resno prebrali
               literaturo s tega področja in ne samo tiste opomnike, ki vam jih pripravijo, boste
               lahko realno s celo abecedo dejansko se res pogovarjal o tem kaj pravzaprav
               predlagate. Sklepi pa niti vsebinsko oblikovno preprosto ne vzdržijo. Če še ne veste,
               ampak veste, ampak to zelo radi zapišete, ker se dobro sliši. Vi nimate kaj pozivati
               Vlade, sploh ne Državni zbor. Mi lahko predlagamo. Gre za te ločene veje oblasti in
               že iz tega vidika morate paziti kako zapišete sklep. Ampak kot rečeno, sliši se pa
               dobro, kadar se žuga proti nekomu in to je pač vaša domena. Je legitimno, ampak
               nomotehnično pa neskladno. Tak sklep preprosto ne more biti sprejet. Že zaradi tega
               ne. Hvala lepa.</p>
            </sp>
            <sp xml:id="SDT7-OZDDSZII-nujna-37-2016-06-07.sp29">
               <speaker>PREDSEDNIK UROŠ PRIKL:</speaker>
               <p>Hvala lepa. Predlagatelj Luka Mesec, izvolite.</p>
            </sp>
            <sp xml:id="SDT7-OZDDSZII-nujna-37-2016-06-07.sp30">
               <speaker>LUKA MESEC (PS ZL):</speaker>
               <p>Hvala. Najprej komentar komu je namenjena koalicijska pogodba. Koalicijska pogodba je
               hkrati tudi orientir za javnost, posebej pa za parlamentarno opozicijo, da vemo, kaj
               naj bi ta Vlada v tem mandatu počela. In, gospod Möderndorfer, še ne dolgo nazaj ste
               bili v opoziciji in dobro veste, da je naloga opozicije med drugim, da opozarja Vlado
               na zaveze, s katerim se je zavezala in jih ne udejanja. Pač tukaj imamo konkretno
               zavezo, h kateri se je zavezala in je ne udejanja. Zato je moja odgovornost kot
               opozicijskega poslanca, da jo na to opozorim.</p>
               <p>Drugo potencialni upravičenci. Glejte, vsak zakon, ki ga napišemo ali pa vsak ukrep,
               ki ga ministrstvo izda, se vpraša o potencialnem krogu upravičencev. Če ostanemo
               konkretno pri odpisu dolga. Ministrstvo samo je govorilo o 170.000 potencialnih
               upravičencev do tega odpisa. In kar mi opozarjamo je to, da informacija do teh
               upravičencev ni prišla, zaradi tega ker je bilo sredstvo obveščanja napačno.
               Hvala.</p>
            </sp>
            <sp xml:id="SDT7-OZDDSZII-nujna-37-2016-06-07.sp31">
               <speaker>PREDSEDNIK UROŠ PRIKL:</speaker>
               <p>Hvala lepa. Še enkrat razprava Jani Möderndorfer, prosim.</p>
            </sp>
            <sp xml:id="SDT7-OZDDSZII-nujna-37-2016-06-07.sp32">
               <speaker>JANI (JANKO) MӦDERNDORFER (PS SMC):</speaker>
               <p>Veliko vode bo še mogli preteči, da se boste naučili za koga je koalicijska pogodba.
               Koalicijska pogodba, še enkrat, zato, da ne bo še kakšna resnica nastala iz tega
               nesmisla, je namenjena koalicijskim partnerjem. Sam, ko sem bil v opoziciji, nisem
               nikoli omenjal nikakršne koalicijske pogodbe in je nikomur nisem očital, ker me v
               končni fazi to ne zanima, ker vemo kako nastane koalicijska pogodba. S tem naj se
               ukvarja koalicija. Je pa bil za mene vedno orentir program Vlade. To raje berite, ker
               to pa je za vas opomnik, ker to so pa fakti. Predlagam, da se naučite kaj je za koga.
               Raje se ukvarjate s tistim, kar mislite, da znate.</p>
            </sp>
            <sp xml:id="SDT7-OZDDSZII-nujna-37-2016-06-07.sp33">
               <speaker>PREDSEDNIK UROŠ PRIKL:</speaker>
               <p>Še enkrat predlagatelj, gospod Mesec. Prosim.</p>
            </sp>
            <sp xml:id="SDT7-OZDDSZII-nujna-37-2016-06-07.sp34">
               <speaker>LUKA MESEC (PS ZL):</speaker>
               <p>Saj bom čisto kratek. Mislim, da je bila moja napaka, da sem sploh nasedel
               provokaciji in o tem razpravljal, ker ni to razprava v funkciji koalicijske pogodbe,
               ampak o nujnih ukrepih in predlagam, da se tja razprava tudi vrne.</p>
            </sp>
            <sp xml:id="SDT7-OZDDSZII-nujna-37-2016-06-07.sp35">
               <speaker>PREDSEDNIK UROŠ PRIKL:</speaker>
               <p>Razprava vseskozi teče konkretno o štirih predlogih, ki jih navajate v samem gradivu.
               Dovolite mi pa vseeno, da še nekaj besed rečem.</p>
               <p>Moram reči, da nisem navdušen nad to razpravo, zato ker je to posledica dosti slabega
               gmotnega položaja v globalu naših državljank in državljanov in resnično ne vidim
               nobenih potreb, da zapenjamo, ker sem prepričan, da v tej sobi ni nobenega, ki bi
               želel, da se to področje izboljša, da se dvigne na tisto raven, ki je mogoče bilo ali
               pa zagotovo bilo pred nekaj leti nazaj.</p>
               <p>Če dovolite, bom tukaj izkoristil to priložnost, da bom razložil svoj glas glede
               štirih predlogov, ki jih predlagate, ki jih predlagate v samem gradivu. Sam jih ne
               bom podprl, ampak še v isti sapi pa moram povedati, da pričakujem, želim, da se s te
               razprave tudi razlušči, da Vlada prisluhne sami vsebini, ki je tekla in da na podlagi
               tega, kar je bilo danes tukaj povedano tudi ustrezno v najkrajšem možnem času
               ukrepa.</p>
               <p>Če bi vsi vse zaveze iz koalicijske pogodbe, ki je javni dokument, sedaj komu je
               namenjena lahko razpravljamo, če bi vse točke, vse zaveze iz koalicijskega sporazuma
               že danes ali pa že pred  pol leta realizirali, verjemite mi, da ga ni srečnejšega
               od predstavnikov koalicije, Vlade in koalicijskih poslancev, če bi to naredili.
               Bodite prepričani, da bi takoj našli nove izzive, da bi takoj zapisali kaj drugega in
               šli na višjo raven in stopnjo.</p>
               <p>Zakaj pa ne bom teh predlogov podprl? Ne zato, ker ne bi iskreno verjel vaši želji,
               da želite izboljšati tukaj zadeve, ampak preprosto iz sledečega razloga. Prepričan
               sem, da ta zaveza, nazadnje je bil ta izračun napravljen pred sedmimi leti, da Vlada
               kaj za početi, ve kaj je zapisano v koalicijskem sporazumu in ve kaj je zapisano v
               normativnem programu dela Vlade in bo to realizirano. Druga točka, o kateri pa ste
               sami povedali predlagatelji oziroma gospod Mesec konkretno, da bomo skušali tudi
               sredstva zagotoviti, da se dvigne ta dohodek, je povezano z drugim ukrepom. To je z
               ukrepom na področju fiskalne politike. Najprej je treba tega narediti, tega
               udejanjiti, pridobiti 90, 100, 150, želel bi se, da še kakšen procent damo več kot 20
               % na profit pravnih oseb in potem razpolagamo s tem. Morda ne samo tem ciljnim
               skupinam, ampak tudi za kakšno usklajevanje pokojnin tudi za kakšen drug socialen
               prejemek nameniti.</p>
               <p>Kar zadeva drugi sklep. V normativnem programu dela Vlade 2016. To mora biti.</p>
               <p>Tretja točka. Odpis dolgov ni bil uspešen. Razlogi takšni ali drugačni. Mislim, da je
               treba fokusirati zadeve, da ti dolgovi ne bodo več nastajali, da ljudje ne bodo
               rabili kopičiti teh dolgov iz teh ali drugih razlogov. Kar zadeva subvencije na
               področju stanovanj, to bomo reševali v drugem zakonu, ki je že v proceduri in
               absolutno je nesprejemljiva. Nenazadnje je to povedalo Ustavno sodišče, da je to
               diskriminacija za tiste občane in občanke, za tiste državljane in državljanke, ki
               živijo v občinah, ki nimajo neprofitnih stanovanj. To bomo odpravili v zakonu, ki je
               v proceduri.</p>
               <p>In četrta točka, večja informiranost. Nikogar ne bi rad nikogar učil, tudi Vlade ne.
               Še posebej ne, ker sem koalicijski poslanec. To je treba iskreno povedati. Ampak vem,
               da ima Vlada ogromno možnosti za informiranje, nenazadnje tudi sredstva javnega
               obveščanja služijo kot tisto – ne najdem pravega izraza – trobilo, kot tisti mediji,
               ki opozarjajo vse državljane in državljanke katere pravice so jim na voljo in kdaj in
               kako jih lahko koristijo. Niso samo internet strani. Spomnim se, da nekoč, nekdaj smo
               nenazadnje prejemnike otroškega dodatka zadnji mesec, da jim pravica izteče,
               dasiravno so to vsi vedeli. V časopisju, v elektronskih medijih se je govorilo kdaj
               je tisti rok za uveljavitev pravice za dodatek za velike družine itd. Mislim, da si
               Vlada relativno uspešno poslužuje vseh sredstev javnega obveščanja in informiranje
               upravičencev brez potencialnih upravičencev.</p>
               <p>Verjamem pa še enkrat in ob zaključku moj zadnji stavek. Verjamem, da se bodo iz te
               razprave izluščile tiste zadeve, ki so bile eksplicitno izpostavljene in da bo Vlada,
               to ministrstvo in še katero drugo ministrstvo – ne bi rad pozival finančnega
               ministrstva pa moram – da bo prisluhnilo in bo imelo v mislih to, da smo bili nekoč
               vzorni na področju sociale, družine, zaposlovanja in še česa, danes pa capljamo v
               povprečju, da se ravno nismo imperiorni v primerjavi z drugimi državami.</p>
               <p>Iskreno upam, da bo temu tako. Vlada, poteza je na vaši strani.</p>
               <p>Še kdo želi razpravljati? <stage>(Ne.)</stage> Zaključujem razpravo. Prehajamo na odločanje o
               sklepih. Ponovno jih ne bi bral ker jih je dosti natančno gospa Sluga, ko je
               obrazlagala svoje poglede na to, prebrala, tako da predlagam, da preidemo k
               glasovanju. Glasujemo o prvem sklepu predlagatelja. Prehajamo na glasovanje.
               Glasujemo. Zaključujem glasovanje.</p>
               <p>Kdo je za? <stage>(1 član.)</stage> Je kdo proti? <stage>(10 članov.)</stage></p>
               <p>Ugotavljam, da prvi sklep ni bil sprejet.</p>
               <p>Prehajamo na glasovanje o drugem sklepu. Glasujemo.  Začenjam glasovanje. Glasovanje poteka. Glasovanje
               je končano.</p>
               <p>Kdo je za? <stage>(1 član.)</stage> Je kdo proti? <stage>(10 članov.)</stage></p>
               <p>Ugotavljam, da tudi ta sklep ni bil sprejet.</p>
               <p>Prehajamo na glasovanje o tretjem sklepu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(2 člana.)</stage> Je kdo proti? <stage>(9 članov.)</stage></p>
               <p>Ugotavljam, da tudi ta sklep ni bil sprejet.</p>
               <p>Prehajamo še na glasovanje o četrtem sklepu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(1 član.)</stage> Je kdo proti? <stage>(10 članov.)</stage></p>
               <p>Ugotavljam, da tudi ta sklep ni bil sprejet.</p>
               <p>S tem ugotavljam, da smo izčrpali dnevni red današnje seje. Vsem, ki ste sodelovali
               na današnji seji, se vam zahvaljujem in vam želim lep preostanek dneva. <stage type="time">Seja je
                  bila končana 7. junija 2016 ob 19.32 uri.</stage>
               </p>
            </sp>
         </div>
      </body>
   </text>
</TEI>