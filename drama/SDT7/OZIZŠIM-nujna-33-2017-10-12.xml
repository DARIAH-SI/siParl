<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-33-2017-10-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">78B1669DB67D72C4C12581AF00243EEC</idno>
               <idno type="custom" subtype="day">F6BB30EB227E46D3C12581BC00240E99</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F6BB30EB227E46D3C12581BC00240E99</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-33-2017-10-12.OZIZŠIM" n="33">
               <name>nujna seja</name>
               <date when="2017-10-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-33-2017-10-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-33-2017-10-12.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN
            MLADINO</stage>
            <stage type="session">33. nujna seja</stage>
            <stage type="date">(12. oktober 2017)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje,
            znanost, šport in mladino.</stage>
            <stage type="time">Seja se je začela ob 16.17. </stage>


            <sp xml:id="SDT7-OZIZŠIM-nujna-33-2017-10-12.sp1">

               <speaker>PREDSEDNICA DR. MIRJAM BON KLANJŠČEK:</speaker>

               <p>Vse članice in člane odbora, vabljene ter ostale prisotne prav lepo pozdravljam.</p>
               <p>Pričenjam 33. nujno sejo Odbora za izobraževanje, znanost, šport in mladino.</p>
               <p>Obveščam vas, da je zadržana in se seje ne more udeležiti kolegica Nada Brinovšek. Na
               seji kot nadomestni člani in s pooblastili sodelujejo: kolegica Iva Dimic, ki jo
               pooblašča poslanka Ljudmila Novak, in poslanec Ljubo Žnidar, ki ga pooblašča poslanec
               Žan Mahnič, a, ni še konec, potem poslanec Bojan Podkrajšek, ki ga pooblašča poslanka
               Jelka Godec, ter poslanka Ksenija Korenjak Kramar, ki jo pooblašča poslanka Vesna
               Vervega.</p>
               <p>S sklicem seje ste prejeli naslednji dnevni red seje odbora. Imamo 2 točki: 1. točka
               – Predlog sprememb proračuna Republike Slovenije za leto 2018 2. točka – Predlog
               proračuna Republike Slovenije za leto 2019. Ker v poslovniškem roku nisem prejela
               predlogov v zvezi z dnevnim redom, je določen takšen vrstni red, kot ste ga prejeli s
               sklicem.</p>
               <p>Odboru predlagam, da združimo obravnavo 1. in 2. točke dnevnega reda. Se strinjate?
               Ugotavljam, da ja.</p>
               <p>Torej prehajamo na obravnavo <title>1. IN 2. TOČKE</title> skupaj.</p>
               <p>Na spletni strani Državnega zbora je s sklicem objavljeno gradivo z dne 29. 9. 2017,
               objavljen pa je tudi dopis Občine Šentjur z dne 5. 10. 2017.</p>
               <p>K tema točkama dnevnega reda sem vabila, kot je razvidno s seje.</p>
               <p>Odbor za izobraževanje, znanost, šport in mladino je za obravnavo predlogov
               proračunov zainteresirano delovno telo, zato jih bo obravnaval na podlagi 157. člena
               Poslovnika Državnega zbora.</p>
               <p>Uvodno besedo dajem predstavniku Ministrstva za finance, da nam poda sliko predlogov
               obeh proračunov v celoti. Zdaj pa prosim dr. Boha, da nam predstavi oba proračuna. </p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-33-2017-10-12.sp2">

               <speaker>DR. TOMAŽ BOH:</speaker>

               <p>Hvala lepa, spoštovana predsednica.</p>
               <p>Samo vprašanje, če gre za predstavitev proračuna kot celote kolegice z Ministrstva za
               finance, če lahko, in potem jaz naš del, kar se tiče resorja.</p>
            </sp>
            <sp xml:id="SDT7-OZIZŠIM-nujna-33-2017-10-12.sp3">

               <speaker>PREDSEDNICA DR. MIRJAM BON KLANJŠČEK:</speaker>

               <p>Se opravičujem. Hvala lepa.</p>
               <p>Sem falila, ne? In zato dajem najprej besedo predstavnici Ministrstva za finance, da
               nam poda sliko obeh predlogov, predlogov obeh proračunov na kratko in potem pa bom dala
               gospodu državnemu sekretarju.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-33-2017-10-12.sp4">

               <speaker>ANKA ORAŽEM:</speaker>

               <p>Lep pozdrav in hvala za besedo. Sem Anka Oražem.</p>
               <p>Predloga obeh proračunov sta pripravljena v skladu z Ustavo ter Zakonom o fiskalnem
               pravilu in zasledujeta postopno uravnoteženje prihodkov in izdatkov proračunov države
               brez zadolževanja. Upoštevane so zakonske obveznosti, strateške usmeritve, ki
               izhajajo iz strategij in nacionalnih programov, ter usmeritve glede ključnih politik
               in prioritet, kot so vpisane v proračunskem memorandumu. V Predlogu sprememb
               proračuna za leto 2018 so prihodki načrtovani v višini 9,68 milijard evrov in so v
               primerjavi s sprejetim proračunom 2018 višji za 4,4 %. Iz tega razloga se hkrati
               predlaga tudi sprememba okvira za pripravo proračunov sektorja države za prihodnje
               leto. Odhodki se načrtujejo v višini 9,63 milijard evrov in se glede na sprejeti
               proračun povečujejo le za 0,6 %. Namesto primanjkljaja, ki je bil načrtovan v
               sprejetem proračunu za leto 2018, se sedaj v predlogu sprememb proračuna za prihodnje
               leto načrtuje presežek v višini 50,9 milijonov evrov. V Predlogu proračuna za leto
               2019 se ocenjuje, da bodo prihodki višji od prihodkov v letu 2018 za 0,8 % in so tako
               načrtovani v višini 9,75 milijard evrov. Odhodki za leto 2019 pa so načrtovani v
               višini 9,7 milijard, kar je za 0,7 % več kot v letu 2018. Tudi v Predlogu proračuna
               za leto 2019 se načrtuje presežek, in sicer v višini 53,8 milijonov evrov.
               Prioritete, ki so načrtovane v predlaganih proračunih za prihodnji dve leti, so
               prometna infrastruktura, vlaganje v znanost in informacijsko družbo, obrambni
               proračun in zdravstvena reforma. V strukturi izdatkov državnega proračuna pa se za
               obe leti največ sredstev namenja za naslednje 3 politike, in sicer za izobraževanje
               in šport milijardo 700, za pokojninsko varstvo milijardo 200 ter za socialno varnost
               milijardo evrov. V strukturi državnih odhodkov po ekonomskih namenih pa se v obeh
               predlogih proračunov največ sredstev namenja za druge tekoče domače transfere, zanje
               se načrtuje 3,4 milijarde evrov, kar predstavlja 36 % vseh odhodkov proračuna. Več
               kot polovica se jih namenja za tekoče transfere v javne zavode. Približno 13 %
               odhodkov, kar je nekoliko več kot milijardo 200, se načrtuje za stroške dela. Pri
               načrtovanju teh odhodkov so bila upoštevana napredovanja in odprava anomalij. 12 %
               načrtovanih odhodkov se namenja transferom posameznikom in gospodinjstvom. Za
               investicijske odhodke in transfere se v prihodnjem letu namenja 945 milijonov, kar
               predstavlja skoraj 10 % odhodkov proračuna, v letu 2019 pa se načrtuje nekoliko manj
               pravic porabe, in sicer 887 milijonov evrov oziroma 9 % odhodkov. Plačilo obresti so
               v letu 2018 načrtovana v višini 856 milijonov in v letu 2019 v višini 824 milijonov
               evrov. Za izdatke za blago in storitve se bo namenilo 8 % odhodkov, za subvencije pa
               približno 5 % odhodkov proračuna. Odhodki državnega proračuna se bodo tudi v obeh
               prihodnih letih financirali večinoma iz integralnih sredstev, kar predstavlja dobrih
               85 %. Nekaj več kot 9 % v strukturi virov financiranja odhodkov predstavljajo
               evropska sredstva, ki se v prihodnjem letu načrtujejo v višini 905 milijonov, v letu
               2019 pa v višini 895 milijonov evrov. Največ teh sredstev se namenja projektom
               kohezijske politike ter programov kmetijske in ribiške politike. To bi bilo vse.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-33-2017-10-12.sp5">

               <speaker>PREDSEDNICA DR. MIRJAM BON KLANJŠČEK:</speaker>

               <p>Najlepša hvala tudi vam.</p>
               <p>Zdaj pa dajem besedo dr. Bohu.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-33-2017-10-12.sp6">

               <speaker>DR. TOMAŽ BOH:</speaker>

               <p>Hvala lepa, spoštovana predsednica. Lep pozdrav, spoštovane poslanke, spoštovani poslanci,
               tudi v imenu Ministrstva za izobraževanje, znanost in šport.</p>
               <p>Zdaj, mislim, da debata, ki jo bomo oziroma ki jo boste opravili sedaj, je pravzaprav
               zelo pomembno in dobro nadaljevanje tistega, kar smo ravnokar končali. Če smo se v
               preteklih dveh urah pogovarjali o tem, kam želimo, zakaj želimo tja, zakaj vlagati v
               znanje in da je cilj pravzaprav družba znanja, ki bo konkurenčna, je seveda naslednje
               logično vprašanje, ki ga imamo pred seboj, kako oziroma na kakšen način do tja priti.
               In pred seboj imamo razrez oziroma predlog proračuna za leti 2018 in 2019 za
               področje, za področja, ki jih pokriva Ministrstvo za izobraževanje, znanost in šport.
               Zdaj, pri sami pripravi oziroma pri razrezu smo pri pripravi smo sledili razrezu in
               navodilom Ministrstva za finance in v skladu s temi navodili pripravili tudi razrez,
               ki je pred vami, s seveda jasnim poudarkom na izobraževanju in na znanosti kot
               prioritetnih področjih, ki, v katere Slovenija mora in želi v prihodnje vlagati. Zdaj
               morda zgolj za informacijo oziroma za okvir nekaj ključnih številk. Predlog sprememb
               finančnega načrta našega Ministrstva za izobraževanje, znanost in šport za leto 2018
               vsega skupaj znaša milijardo 833 milijonov 501 tisoč evrov, kar predstavlja 19 % vseh
               izdatkov državnega proračuna. In potrebno je povedati, da glede na sprejeti finančni
               načrt leta 2017 to pomeni zvišanje za 106 milijonov oziroma 6,1 % oziroma glede na
               veljavni proračun 140 milijonov evrov, od česar je potrebno povedati, da gre
               povečanje 95,2 milijona na račun povečanja integralnih sredstev, torej sredstev
               integralnega proračuna, in pa ostalo, se pravi približno 45 milijonov za sredstva, ki
               prihajajo z naslova kohezijske politike, Evropskega socialnega sklada in Evropskega
               sklada za regionalni razvoj. Za leto 2019 je slika relativno podobna. Finančni načrt
               oziroma celotna sredstva znašajo milijardo 832 tisoč 540 tisoč<stage>(?)</stage> evrov in, od tega
               integralna sredstva milijardo 716 oziroma približno 94 % celotnih načrtovanih
               sredstev. Kar je potrebno povedati v tem kontekstu, da se sredstva Ministrstva za
               izobraževanje, znanost in šport v glavnini nahajajo v dveh programih oziroma v dveh
               politikah, in sicer politiki 19 – izobraževanje in šport, na katero odpade približno
               87 % celotnega proračuna ministrstva, in drugi del, politike znanosti, se pravi 05 –
               znanost in informacijska družba, na katerega odpade v letu 2018 približno 13 %
               sredstev in v letu 2019 13,3 % sredstev.</p>
               <p>Zdaj morda, glede na to, da imamo področje relativno široko in praviloma oziroma po
               navadi razpravo začenjamo po vrstnem redu, kot se nahajajo, pač kot se nahajajo imena
               področij v imenu ministrstva, izobraževanje, znanost in šport, bi jaz v tem kontekstu
               želel obrniti dnevni red oziroma obrniti samo razpravo in začeti s športom. V letu
               2018, pa ni to zgolj zaradi tega, ker je naša košarkarska reprezentanca dosegla tako
               imeniten uspeh, ampak preprosto zaradi tega, ker verjamemo, da je to integralno
               pomemben del, ravno tako kot ostala dva dela našega resorja, skratka, v letu 2018
               znašajo sredstva za šport 20,5 milijona evrov, od tega za športno infrastrukturo 2,8
               milijona evrov, kar je glede na leto 2017 povečanje za slabih 27 %, in sicer predvsem
               na račun integralnih sredstev, skratka gre za povečanje integralnih sredstev v tem
               kontekstu. Evropska sredstva, ki so namenjena za področje šport, ostajajo približno
               enaka oziroma se za 
               dobrih 400 tisoč evrov, za približno 400 tisoč evrov povečujejo v letu 2018, in sicer
               gre za programe, ki jih vsi dobro poznamo in ki so namenjeni pravzaprav relativno
               širokemu oziroma čim širšemu in najširšemu področju oziroma spodbujanju športa,
               predvsem zdravo-življenjski slog, razvoj kadrov v športu, usposabljanje strokovnih
               delavcev v športu in pa seveda zelo pomemben projekt Mladi za mlade. Kar je pomembno
               povedati v kontekstu športa, je to, da smo povečevali, kot že rečeno, predvsem
               integralna sredstva, kar pomeni, da so bistveno bolj dolgoročna oziroma je tudi
               njihova poraba pravzaprav lahko bistveno bolj usmerjena kot evropska sredstva oziroma
               kohezijska sredstva, katerih namen je predvsem ozko specializiran z končnim oziroma z
               zelo jasnim končnim datumom, kar pomeni seveda, zavedamo se jasno, da evropska
               sredstva ne morejo in ne smejo biti nadomestilo za nacionalna sredstva, pa vendar so
               pomembno dopolnilo tudi v tem kontekstu. Seveda vemo, da je področje športne
               infrastrukture področje, kjer je pravzaprav želja oziroma potreb, dajmo reči potreb,
               ne želja, bistveno, bistveno več, kot je realnih proračunskih možnosti. In zaradi
               tega, pač kljub zavedanju tega, smo nekako zadovoljni, da smo uspeli ta del v
               primerjavi z letom 2017, ko je bilo na voljo v izhodišču v sprejetem finančnem načrtu
               zgolj 800 tisoč evrov za celotno športno infrastrukturo, v letošnjem letu zagotoviti
               oziroma v predlogu izposlovati, zagotoviti 2, kot že rečeno, 2,8 milijonov evrov za
               športno infrastrukturo. Ob tem seveda povečujemo, kot že rečeno, tudi sredstva za
               šport in rekreacijo iz 10 lanskih milijonov, približno 10 in pol, na 14,6 v letošnjem
               letu in pa programe, programske in razvojne naloge športa iz 9,8 milijonov v lanskem
               letu na 11 milijonov 800 v letu 2018.</p>
               <p>Zdaj, če dovolite, bi se želel naprej osredotočati na področje raziskav. Mnogo je
               bilo že povedanega o potrebnosti dviga sredstev za raziskave in razvoj. In v
               kontekstu našega ministrstva, kjer raziskave dejansko pomenijo pomemben delež
               proračuna kot celote, lahko rečemo, da smo v letu 2018 uspeli oziroma je predvidenih
               v finančnem načrtu bistveno več sredstev, tako na integralnem proračunu kot na tistih
               sredstvih, ki prihajajo iz evropskih strukturnih skladov oziroma kohezijske politike.
               Kar je pomembno povedati, je to, da so sredstva, ki prihajajo iz kohezijske politike,
               nekako bila načrtovana že predhodno, skratka v fazi programiranja, v fazi pogajanj z
               Evropsko komisijo glede operativnega programa, programa ozirom strategije pametne
               specializacije, in je bilo za pričakovati oziroma nekako načrtovano, da bo višek teh
               sredstev oziroma višek razpoložljivih, vrh razpoložljivih sredstev v 2018, v 2019,
               deloma tudi še v 2020, kajti v 2017 in 2016 so se pripravljali projekti, pripravljali
               so se razpisi, v letih, ki jih imamo zdaj pred seboj, 2018 in 2019, pa je pravzaprav
               prišlo do tega, da se ti projekti začenjajo s polnim življenjem in dejansko tudi s
               polnim pravzaprav financiranjem. Iz tega vidika je ta dvig relativno pričakovan.
               Drugi del, kar se pa tiče integralnih sredstev, je pa zgodba pravzaprav takšna, da je
               zavestna odločitev oziroma odločitev, strateška odločitev, da je potrebno tudi zaradi
               razlogov, o katerih smo govorili pred to sejo oziroma na prejšnji seji, povečati
               vlaganja v raziskave in razvoj. In na ta, v tem kontekstu lahko rečemo, da so tudi
               integralna sredstva v letu 2018 krepko povečana, in sicer lahko govorimo v tem delu
               za približno 14 % povečanje oziroma za približno 19 milijonov dodatnih sredstev
               integralnega proračuna, ki bodo, kot je bilo rečeno že, mislim da, večkrat v
               razpravah, pa vendar tu mislim, da je potrebno še enkrat poudariti, načrt, kako ta sredstva porabiti, je
               zelo jasen. Spodbujati mlade, spodbujati raziskovalno infrastrukturo, spodbujati
               odličnost v raziskavah in, kot rečeno, s sredstvi kohezijske politike spodbujati
               sodelovanje raziskav in razvoja z gospodarstvom, kar pomeni, da dajemo tista
               pomembna, pomembna sporočila tudi gospodarstvu, ki je, kot kažejo vse analize,
               pomemben financer raziskovalno-razvojne dejavnosti oziroma razvojno-inovacijske
               dejavnosti tudi v, pač kot zasebni sektor in pomembno vlaga v raziskave in nas v
               bistvu v tem kontekstu postavlja ob bok tistih držav, kjer gospodarstvo vlaga znatno
               oziroma zelo, zelo pomembna sredstva v raziskave.</p>
               <p>Zdaj, če lahko se na kratko dotaknem področja predšolske vzgoje. V razrezu proračuna,
               ki ga imamo pred seboj, smo ustrezno zagotovili in pokrili tudi tiste nove
               obveznosti, ki so prišle, ki so bile izpostavljene, skratka z novimi inštrumenti,
               predvsem mislim v tem kontekstu program krajšega programa otrok predšolske vzgoje, ki
               niso vključeni v institucionalni vrtec oziroma institucionalizirano financiranje,
               kjer imamo v letu 2018 glede na to, da bo šlo zgolj za nekaj mesecev, od septembra
               dalje, približno oziroma imamo 600 tisoč evrov v, kot rečeno, v letu 2018 in v letu
               2019 v ta namen rezerviranih 2 milijona sredstev, dodatnih sredstev, ki bodo
               omogočali ustrezno izvedbo teh programov, ki so, po našem mnenju in tudi seveda po
               mnenju stroke in ne nazadnje tudi po mnenju vas parlamentarcev, ki ste sprejeli
               spremembo zakona, pomembna, da se otroci, tudi tisti, ki niso vključeni v
               institucionalno varstvo, pred šolo ustrezno vključijo v te skupine in na ta način se
               jim olajša, bistveno olajša prehod iz predšolske dobe v šolsko obdobje.</p>
               <p>Ko govorimo o osnovnem šolstvu, imamo pred seboj tudi v letu 2018, v letu 2019 pred
               sabo, če lahko temu rečemo, sladke probleme. Sladke zaradi tega, ker se je tudi v
               letu 2018 in v letu 2019 generacija otrok povečuje. Povečuje se do te mere, da lahko
               rečemo, da bomo imeli v letu 2019 pravzaprav dodatno celo generacijo otrok, celo
               generacijo osnovnošolske mladine, kar se nam zdi, da je zelo spodbudno, kajti to
               pomeni, da pravzaprav tudi v nadaljevanju bodo te generacije pomenile pomembno,
               pomembno silo, pomembno, pomemben element razvoja v Sloveniji. Lahko če nekako rečemo
               v številkah, približno 2,5 % je več otrok oziroma 5 tisoč otrok več, kot jih je bilo
               v letu pred tem.</p>
               <p>Kar se tiče srednjega šolstva, ravno tako z razrezom, ki ga imamo pred seboj,
               pravzaprav nekako pokrivamo tiste obveznosti oziroma zakonski okvir, ki je dan, pri
               čemer pa je potrebno poudariti še eno novost, ki prihaja v polno, pač implementacijo
               v letih, ki so pred nami, in sicer brez dvoma pomembno je povečevanje kompetenc otrok
               za področje tehnike, za področje naravoslovja. In tudi v tem kontekstu je potrebno
               omeniti pač program, pač s programi sprememb, s spremembami programov zagotavljamo
               tesnejše povezovanje izobraževanja s trgom dela oziroma predvsem z gospodarstvom in z
               njegovimi potrebami. V tem kontekstu bi predvsem omenil vajeništvo, ki je sicer z
               relativno, kako naj temu rečemo, sramežljivimi koraki spet ponovno prišel v naš
               šolski sistem, pa vendar verjamemo, da bo z ustreznim informiranjem, z ustrezno
               širitvijo področij, ki so na voljo tudi širše, pravzaprav to tisti program, ki bo
               zagotavljal ustrezne kadre, tako gospodarstvu, predvsem gospodarstvu pač, in pa
               veščine mladim ljudem, da bodo lahko ustrezno oziroma uspešno gradili svoje poklicne
               kariere.</p>
               <p>Kar se tiče visokega šolstva, moram povedati, da tudi na tem področju bomo deležni
               oziroma je v samem predlogu proračuna povečanje sredstev, ki je predvsem, in tu
               poudarjam še enkrat, predvsem posledica sprejete novela ZVis v preteklem letu, kajti
               rast sredstev z, ki je določena v zakonu, z realno rastjo BDP pomeni oziroma nam v realnih
               številkah, ki jih na koncu damo na papir, pomeni, da imamo približno, po podatkih, ki
               so trenutno, 9,4 milijona evrov več sredstev na voljo za področje visokega šolstva
               oziroma za dejavnost visokega šolstva, skratka za kor oziroma jedro dejavnosti
               visokega šolstva. In potem skupaj z spremljevalnimi programi, ki se nahajajo ravno
               tako v tistem delu urejanja sistema, v 19-ki, kar pomeni predvsem
               internacionalizacija, spodbujanja izmenjav med visokošolskimi kadri, se pravi
               profesorji in pa tudi študenti, v tujino oziroma izmenjave in odprte so vse reči,
               kajti tudi na visokem šolstvu, kot je bilo danes večkrat povedano v razpravah oziroma
               v predstavitvah, ki smo jim sledili na predhodni seji, odprtost sistema in pravzaprav
               njegova povezanost s svetom je en izmed ključnih in jedrnih dejavnikov uspešnosti
               posamezne družbe oziroma posameznega sistema. Tako da tudi na področju visokega
               šolstva verjamemo, da smo nekako z sredstvi, ki seveda vedno bi bila lahko večja, če
               nas vprašate, ali imamo možnost in kapaciteto, da se tudi dodatna sredstva pravzaprav
               v tem sistemu porabljajo, zagotovo ja, pa vendar, kar jaz verjamem, kar mi verjamemo,
               kar verjame celotna ekipa, verjamem na ministrstvu in tudi širše, je to, da moramo
               zagotoviti ne skokovito in v bistvu oscilacije v rasti oziroma v nihanju sredstev,
               ampak stabilno, predvidljivo rast sredstev, tako za raziskave kot za visoko šolstvo,
               kot za druge dele podsistemov, ki jih pokriva naše ministrstvo, in verjamemo, da z
               proračunom, ki je pred nami oziroma pred vami, je narejen pomemben korak v tem, da se
               pravzaprav sredstva v letu 2018 ustrezno povečujejo, seveda za leto 2019 pa je, brez
               dvoma, pred nami še kar nekaj izzivov, še kar nekaj stvari, ki jih bo potrebno
               verjetno ob naslednjem rebalansu postoriti.</p>
               <p>Za konec morda samo še to, kar me izjemno veseli. Če sem lahko lansko leto na tem
               mestu predvsem razlagal, da so, da se sredstva povečujejo, da se povečujejo zaradi
               tega, ker smo začeli zelo konkretno koristiti perspektivo, skratka kohezijska
               sredstva, da gre predvsem za povečanje, ki ga je, pač ki gre na rovaš ESS in ESRR,
               skratka evropskih skladov, me veseli, da v letošnjem letu lahko rečemo, da je
               pomemben premik narejen na ravni integralnega proračuna, integralnih sredstev in da s
               tega vidika pravzaprav lahko rečemo, da lahko v letu 2018, in verjamemo in upamo tudi
               naprej, ne samo pokrijemo zakonske obveznosti, ampak vzpostavimo tiste ključne
               razvojne prioritete in jih podpremo, ključne razvojne prioritete, ki bodo Slovenijo
               naredilo konkurenčnejšo in pravzaprav globalno konkurenčno ekonomijo. Večkrat je bilo
               danes tudi predhodno rečeno, da gospodarstvo ne bi moglo dosegati svojih rezultatov,
               predvsem, ima obe firmi, ampak predvsem Cosylab v tem kontekstu, ki je bil
               predstavljen kot drugi, brez ustreznega interveniranja oziroma ustrezne podpore s
               strani države. Dejstvo je, da so naložbe v znanost, pa ne samo tiste direktno v
               podjetje, nekaj, kar tovrstnim podjetjem, visokotehnološkim podjetjem odpira pomembne
               možnosti in pomembne prebojne priložnosti v tujino. In morda samo še spet, navezujem
               se, ker se mi zdi, da se vse tematike povezujejo izjemno lepo med seboj in kažejo to,
               kaj smo v zadnjih nekaj letih uspeli narediti, spet večkrat je bilo rečeno danes, da
               je vključitev v CERN pripomogla k temu, da je pravzaprav, da so odprta vrata mnogim
               slovenskim visokotehnološkim podjetjem. Jaz lahko rečem in tudi to me izjemno veseli,
               da so bile podpore tem projektom, FER, CERN in še kateri izmed teh visokotehnoloških,
               pravzaprav ene izmed reči, kjer je bilo naše ministrstvo s strani parlamenta, s
               strani Državnega zbora pravzaprav deležno soglasne podpore, soglasnega pravzaprav
               strinjanja in konsenza o tem, da so tovrstni projekti pomembni. In s tega vidika jaz
               verjamem, da smo na pravi poti in da bomo tudi s proračunom, ki je pred nami in pa s
               tistim, kar nam sledi po proračunih do leta naprej pač v kakorkoli že, prišli v situacijo, ko
               bomo lahko zagotavljali tisto podporo, ki si jo naše raziskave in naša visoka
               tehnološka podjetja zaslužijo.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-33-2017-10-12.sp7">

               <speaker>PREDSEDNICA DR. MIRJAM BON KLANJŠČEK:</speaker>

               <p>Dr. Boh najlepša hvala tudi vam.</p>
               <p>Zdaj pa odpiram razpravo članov in članic odbora in ostalih prisotnih. Na mizo ste
               prejeli amandma Levice in, ko boste razpravljali lahko razpravljate tudi o tem
               amandmaju kot predlog za amandma odbora. Zdaj pa, prvi se je k razpravi prijavil
               kolega Peter Vilfan.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp8">

               <speaker>PETER VILFAN (PS DeSUS):</speaker>

               <p>Hvala za besedo predsednica. Lep pozdrav vsem prisotnim.</p>
               <p>Verjetno ne bo presenečenje, ker bom jaz danes govoril o športu in pa jasno o
               rebalansu oziroma o proračunih za 2018 in 2019. Prva stvar, ki sem jo jaz videl, ko
               sem gledal te papirje je bila seveda ta številka 89 milijonov evrov kolikor več bo
               Ministrstvo za izobraževanje, znanost in šport dobilo s tem rebalansom proračuna leta
               2018 in se bo seveda skupni znesek, torej proračun ministrstva dvignil na milijardo
               833 milijonov evrov. To je seveda pohvalno, jaz to absolutno podpiram in sem tudi
               zadovoljen, da je temu tako. Ampak naslednji podatek, ki pa me je takole zbodel v oči
               pa je podatek, da bo od tega zneska, od te milijarde 833 milijonov šport dobil 14
               milijonov in 600 tisoč evrov. Zdaj, če to preračunamo v odstotke vidimo, da je to
               okoli 0,8 %, torej celotnega proračuna ministrstva za leto 2018 in podobno bo tudi v
               letu 2019. Mi, ko smo tule razpravljali o Zakonu o športu smo takrat govorili o tem,
               da šport na letni ravni dobi približno 0,9 % sredstev, ki jih ima na voljo
               ministrstvo, torej s tem rebalansom in s temi podatki, ki jih imam tule zdaj pred
               sabo je ta odstotek padel praktično na 0,8. Jaz moram reči seveda, da je to izrazito
               nizek odstotek, jaz bi si upal na nek način celo reči, da je to podcenjevalno do
               športa, no skoraj, da že žaljivo, ker mi seveda tukaj govorimo o športu s katerim se
               praktično ukvarja cela Slovenija oziroma bom rekel drugače, s športom se ukvarja v
               Sloveniji velika večina državljank in državljanov. Mi imamo šport mladih, ki se začne
               že v vrtcih, imamo osnovnošolski šport, mi imamo srednješolski šport, študentski
               šport, s športom se ukvarja srednja in tudi starejša, torej upokojenska generacija.
               Imamo vse vrste in načine rekreacije, imamo tekmovalni, vrhunski šport, šport
               invalidov, ekstremne športe imamo in verjetno sem šel kakšnega pozabil. Ta šport
               seveda dosega neverjetne rezultate na evropskem, svetovnem nivoju, na vseh velikih
               tekmovanjih, torej na Evropskih prvenstvih, Olimpijskih igrah, Svetovnih prvenstvih
               in vseh ostalih dogodkih so slovenski športniki praktično vedno v samem vrhu, so tudi
               osvajalci tistih najvišjih mest, tudi seveda zlatih medalj na velikih tekmovanjih.
               Šport je ne nazadnje tudi ena najuspešnejših dejavnosti in panog v naši državi in je
               tudi, jaz bi rekel seveda eden največjih, če ne kar največji promotor Slovenije v
               Evropi, v svetu, s katerim se seveda lahko primerja težko katerakoli druga dejavnost.
               Seveda ima šport ob tem tudi še veliko drugih stranskih učinkov. Saj vemo, če se
               nekdo ukvarja s športom je bolj zdrav, če je bolj zdrav je obremenitev za zdravstveno
               blagajno manjša pa vemo v kakšnem stanju je ta blagajna. Če se učenci in dijaki
               ukvarjajo s športom se lažje učijo, enako lažje študirajo študenti, starejši seveda
               lažje prenašajo tegobe svojih let, če se ukvarjajo s športom. Vsi tudi vemo kako smo
               vsi zadovoljni, navdušeni, srečni, vzhičeni in polni zahval in pohval, ko naši
               športniki dosegajo vrhunske rezultate in športnice seveda na velikih tekmovanjih ali
               naše ekipe ali naše reprezentance. Saj danes je že bila omenjena seveda košarka in
               košarkarska reprezentanca Slovenije, ki je na Evropskem prvenstvu osvojila naslov
               evropskega prvaka v športu, ki je eden najbolj razširjenih na svetu. To je eden
               največjih oziroma to je največji uspeh, seveda slovenskih kolektivnih športnih panog
               in tudi eden največjih uspehov slovenskega športa nasploh. Pa, da ne bom govoril samo
               o košarki, od tistega 17. 9., ko je bila odigrana ta finalna tekma v Istanbulu je
               Slovenija dobila še
               mislim, da svetovnega prvaka v veslanju. Naši športniki invalidi so dosegli nekaj
               izjemnih rezultatov na svojih tekmovanjih, enako velja za kegljače pa za plezalce in
               verjetno koga še pozabil. Jaz sem takrat v razpravi o Zakonu o športu povedal, da je
               po mojem mnenju seveda šport ena najbolj podhranjenih dejavnosti v naši državi in to
               v več pogledih, tako organizacijsko kot zakonodajno kjer se, to moram priznati zadeva
               popravlja, dobili smo nov Zakon o športu, sprejeli smo Zakon o pokojninah, izjemnih
               pokojninah za izjemne športne dosežke in tu je stvar seveda veliko boljša. Predvsem
               seveda pa je šport podhranjen finančno in to je nekaj kar se pravzaprav s tem
               predlogom proračuna na nek način ponovno kaže. Torej 14 milijonov 600 od milijarde
               833 je seveda absolutno premalo. Jaz seveda tu ne prištevam evropskih sredstev,
               evropska sredstva so ali niso. To so evropski razpisi na katerih si lahko uspešen ali
               pa nisi uspešen. Tudi ta po 2 milijona za športno infrastruktura, ki jih je Vlada
               namenila v naslednjih dveh letih sta seveda dobrodošla ampak to je dejansko samo
               kapljica v morje. Danes ste vi, Državni sekretar na usklajevanju omenili številko 900
               milijonov, ki bi bila potrebna, da bi zadovoljili vse potrebe športne infrastrukture
               v Sloveniji, če sem prav razumel. In zdaj vam bom povedal primer seveda kaj pomenita
               ta dva dodatna milijona, mi imamo v tem trenutku v Mariboru situacijo, ko imamo
               ekipo, Nogometni klub Maribor, ki igra v najelitnejšem svetovnem nogometnem
               tekmovanju in to že tretjič seveda v samostojni Sloveniji, ki igra na nogometnem
               stadionu, ki nima seveda obnovljene enega dela oziroma eno tribuno in sedaj lahko
               svoje tekme tam igra samo še pogojno. Obnova te tribune bi stala 4 milijone, tega
               denarja seveda nogometni klub nima, mogoče ga bodo lahko zagotovili v Mariboru,
               mariborska občina, ampak jaz bi seveda mogoče sem nek idealist videl vlogo države in
               Ministrstva za izobraževanje, znanost in šport ravno v tem, da bi v takih trenutkih
               seveda priskočilo na pomoč, da bi našlo neka sredstva, da bi ne nazadnje reklo tudi
               to je nacionalni interes in bomo seveda dali nekaj zraven, da se bo to, ta stadion
               lahko obnovil. Jaz sem prepričan seveda, da igranje Maribora v Ligi prvakov je
               popolnoma enakovredno seveda vsem tem vrhunskim rezultatom, ki jih sicer dosegajo
               slovenski športniki.</p>
               <p>Jaz dejansko imam en predlog za vas predstavnike Ministrstva za izobraževanje,
               znanost in šport. Moje mnenje je seveda oziroma moj predlog je naslednji, da bi
               seveda znotraj ministrstva iz teh dodatnih 89 milijonov kolikor jih bo ministrstvo
               dobilo z rebalansom proračuna, da je od teh sredstev preprosto preusmerili v šport.
               Ta znesek bi bil, bom ga kar povedal približno 3 milijone 600 tisoč. Na ta način bi
               šport prišel do tistih 18 milijonov 200, 300 tisoč, kar bi dejansko pomenilo 1 %
               proračuna, ki ga ima na voljo celotno ministrstvo. Jaz mislim, da seveda 1 %
               proračuna Ministrstva za izobraževanje, znanost in šport pa res ni previsok %, je še
               vedno zelo nizek ampak bi seveda predstavljal nek korak naprej. Športniki so ne
               nazadnje tudi navajeni tako iti korak za korakom. Jaz seveda upam, da je to možno
               storiti, da to ministrstvo seveda lahko naredi. Moram reči, da seveda tudi resno
               razmišljam, če se bo izkazalo, da to ni možno ali tega ne morete narediti ali ne
               želite, da bi seveda poskušal to urediti tudi z amandmajem na Odboru za finance. Jaz
               seveda si mislim, da si šport, slovenski šport, slovenske športnice in športniki in
               vse to kar seveda naredijo in za šport in seveda za našo državo, kaj takega
               definitivno zasluži.</p>
               <p>Ponovil bom še nekaj kar sem rekel tudi, ko smo razpravljali o Zakonu o športu. Jaz
               sem takrat rekel, da mislim, da prihaja čas, zdaj sem pa prepričan, dokončno in
               definitivno, da je prišel čas, da šport v tej naši državi dobi tudi svoje samostojno
               ministrstvo, če to seveda ni iz takih ali drugačnih razlogov mogoče, potem pa je
               minimum od tega kar šport mora dobiti v tej državi, samostojen urad pri Vladi
               Republike Slovenije za to, da se bo šport seveda lahko samostojno boril in izboril za
               pošten del proračunskega kolača in, da dejansko ne bo samo privesek tega zares
               velikega ministrstva. Iskreno povedano včasih se sprašujem v čem je sploh še smisel,
               da Ministrstvo za 
               izobraževanje, znanost in šport v nazivu, v imenu svojega ministrstva sploh še
               uporablja besedo šport. Vem, da sem nekoliko oster, zavedam se in tudi spoštujem vaše
               napore, seveda, da se sredstva povečajo. Razumem tudi situacijo v naši državi, vem da
               se vsi borijo za sredstva, vem da nikjer ni lahko, ampak oprostite, tile podatki, ki
               jih imam tukaj pred seboj, pa se mi enostavno zdijo veliko veliko preskromni, da bi
               seveda lahko rekel, da podpiram tak razrez in podpiram to višino sredstev, ki jih
               ministrstvo v tem trenutku namenja za celoten slovenski šport.</p>
               <p>Na koncu bi rekel še nekaj. V teh dnevih poslušamo in gledamo ta soočanja
               predsedniških kandidatov in kandidatk. Upam, da nas kdo od njih danes posluša in zelo
               dobro bi bilo, da bi kdo zastavil vprašanje tudi tem, kaj si menijo o tej temi, kajti
               namreč ravno s strani slovenskih politikov, tudi tistih najvišjih, vsaj po besedah
               velikokrat slišimo kako so navdušeni, kako so športni navdušenci, kako so navijači in
               kako so menda tudi veliki podporniki slovenskega športa.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-33-2017-10-12.sp9">

               <speaker>PREDSEDNICA DR. MIRJAN BON KLANJŠČEK:</speaker>

               <p>Hvala lepa tudi tebi, Peter.</p>
               <p>Zdaj pa dajem besedo kolegu Tomažu Liscu. Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp10">

               <speaker>TOMAŽ LISEC (PS SDS):</speaker>

               <p>Hvala predsednica za besedo. Spoštovani predstavniki obeh ministrstev, kolegi,
               kolegice, ostali prisotni, lep pozdrav!</p>
               <p>Preden nadaljujem tam kjer je kolega Peter Vilfan končal, dovolite nekaj splošnih
               opazk kar se tiče proračuna za leto 2018 in 2019. Bom zelo kratek. Ko sem pregledoval
               tako rebalans proračuna za leto 2018 kot tudi Predlog proračuna za leto 2019, sem šel
               skozi postavke, sem imel pred seboj dva momenta, ki se bosta zgodila in ki bosta
               verjetno pomembno vplivala na to kakšen bo dejansko izplen oziroma realizacija tako
               proračuna za leto 2018, predvsem pa proračun za leto 2019. In to sta, prvo, volitve
               naslednje leto, ko nihče ne ve kaj se bo zgodilo in prepričan sem, da vsak minister
               na vsakem resorju ima svoje želje, torej ministrice med seboj, tako imenovano
               <q>»fajtajo«</q> za ta kolač, ki je na razpolago.</p>
               <p>Druga stvar, kar se tiče teh volitev, vemo da z vsem spoštovanjem do ministrice v tem
               mandatu imamo dokaj nesrečno roko za samo ministrico, da ne bo pomote. Če se samo
               spomnite kdo vse je bil minister v tem mandatu in katere vse afere so spremljale to
               ministrstvo v tem mandatu, potem vemo, da smo lahko kar zadovoljni, da imamo takšen
               finančni predračun na področju Ministrstva za izobraževanje, znanost in šport pred
               nami, kar morda pomeni, da morda državni sekretarji le delajo za tisto za kar so
               poklicani. Nenazadnje pa kljub temu, da prihajam iz opozicijske stranke, priznam da
               tukaj pa tam kakšen direktor direktorata celo posluša tudi opozicijske poslance, ko
               prihajamo ali na seje odborov ali pa tudi v samo stavbo na Masarykovi, ko imamo svoje
               lokalne pa tudi državne potrebe za predstaviti in potem tudi posledično reševati.
               Tako, da volitve 2018 so zagotovo en pomemben moment.</p>
               <p>Druga stvar, ki pa je zelo pomembna, pa je to kar še nimamo, niti v osnutkih, morda
               imate koalicijski poslanci, temu pa se reče normativni program dela Vlade za
               naslednje leto. Zdaj, če me stric Google ne vara, nisem zasledil nobenega podatka,
               kaj se pripravlja glede normativnega programa dela Vlade za leto 2018, kaj šele za
               2019, kajti kot rečeno, bo takšna ali drugačna Vlada.</p>
               <p>Ker če pogledamo to kaj se bo dogajalo v letu 2018 in 2019, je v bistvu že
               nadaljevanje tega kar je gospod državni sekretar povedal, določeni zakoni so bili
               sprejeti in imajo finančne posledice, ne vemo pa točno, razen kar sem rekel malo
               govori kateri zakoni za področje Ministrstva za izobraževanja, znanost in šport so še
               pred nami. Ali v letu 2017 ali pa morda tudi v letu 2018, torej v mandatu te Vlade,
               ki bodo imeli takšne ali drugačne finančne učinke v proračunu, predvsem pa v proračun
               za leto 2019, kajti vemo, da predvsem za področje izobraževanja ni ključno samo
               koledarsko leto,  ampak
               so ključni tudi datumi kot so 1. 9. ali pa 1. 10., ki igrajo pomembno vlogo, ko se
               začne šolsko oziroma študentsko leto, tako da, saj pravim, predlog proračuna za 2019
               je zelo optimističen, upam, da se s čim ne bo porušil.</p>
               <p>Sedaj pa, če prehajam na vsebino, bom nadaljeval tam kjer je kolega Peter končal,
               športna infrastruktura. Morda se spomnite seje, mislim, da je bila lani isto leto, ko
               smo v Poslanski skupini SDS na moj predlog sklicali nujno sejo tega odbora glede
               problematike športne infrastrukture v Sloveniji, ko smo vsi skupaj opozarjali, da
               imamo športno infrastrukturo v povprečju toliko staro kot je moja malenkost, torej se
               približuje baje 40. letom, da imajo občine za okoli 900 milijonov potreb na področju
               športne infrastrukture in smo tam predlagali določene sklepe, zato sem danes zelo
               vesel, da Peter Vilfan kot predstavnik koalicijske poslanske skupine prepoznava
               področje športa in pa športne infrastrukture kot nek pomemben segment znotraj
               ministrstva, ki ima tudi v imenu naziv šport, in na podlagi tiste nujne seje smo
               potem predlagali tudi amandma pri samem proračunu, da se tako za leto 2017, kot tudi
               za 2018 da dodatna dva milijona evrov v proračun. Sicer je bil amandma zavrnjen,
               ampak je ministrica kljub temu se uspela očitno izpogajati pri Ministrstvu za
               finance, ki je seveda skrbnik vsega, da se zagotovita dodatna dva milijona tako, da
               imamo tukaj v predlogu proračuna številko 2,8 milijona za športno infrastrukturo,
               ampak tako kot je rekel kolega Peter, samo za Ljudski vrt je to premalo. Če pa povemo
               še enkrat številko 900 milijonov potreb, da je ogromno ne samo občinskih središč,
               predvsem pa regijskih središč, ki čakajo ali na prenovo športne dvorane ali na
               prenovo tartana na atletski stezi ali na prenovo nogometne trave in tako naprej, da
               ne govorim, da tisti, ki čakamo že več kot desetletje, po sprejemu občinskih
               prostorskih načrtov, da tudi takšno središče kot je na primer občina Sevnica, dobi
               nek soliden stadion kjer vemo kakšne so osnovne cifre in tudi s tega stališča imam že
               pred sabo predlog amandmaja, ki potem bomo seveda predstavili na odboru za finance,
               kajti s tem amandmajem posegamo na področje drugega ministrstva, skratka ne jemljemo
               ministrstvu za izobraževanje znotraj postavk, pa prerazporejamo ampak lahko napovem,
               da bomo vložili tako predlog amandmaja za leto 2018, kot tudi za proračun za leto
               2019, kjer bomo vzeli oziroma bomo skušali vzeti Ministrstvu za javno upravo dodatno
               dva milijona.</p>
               <p>Vsi vemo oziroma vsi tisti, ki smo upali na pozitiven izplen pri letošnjem razpisu za
               športno infrastrukturo, ki ga je izvedlo ministrstvo in sta bila dva sklopa, eden za
               zamenjavo tal v športnih dvoranah, drugi pa malo bolj vsebinski, verjetno ni potrebno
               govoriti kakšen naval je bil pri teh razpisih, po mojih podatkih so na direktoratu za
               šport bili zelo pozitivno presenečeni, da je toliko potreb, ampak sami so se
               zavedali, da je potreb veliko več kot pa sredstev, skratka, da vse to kar je tako
               kolega Peter kot moja malenkost govorila, da če ne bomo začeli v športno
               infrastrukturo vlagati pomeni, da ne vlagamo niti v vse ostale segmente, ne samo na
               področju športa, ampak bom rekel celotno polje, ki ga pokriva področje Ministrstva za
               izobraževanje, to pa je tiste predšolske vzgoje, kjer rabimo, da otroci tudi preko
               zime telovadijo v ustreznih prostorih, da imamo osnovnošolski program kjer se izvaja
               učinkovita telovadba, da imamo srednje šole in nenazadnje tudi visokošolske centre,
               ki izpolnjujejo določene pogoje za aktivno udejstvovanje mladih. Pa da ne govorim
               potem o vseh teh rekreacijskih vlogah, ki jo mora imeti ustrezna športna
               infrastruktura, kajti … Pa bom spet se vrnil na svojo občino, to, da imamo atletski
               klub kjer atleti, ki dosegajo tudi prva mesta na državnih prvenstvih, tekajo po
               nasipu ob reki Savi, ker drugih zmožnosti za izvajanje atletskih treningov nimajo, da
               je Nogometni klub Sevnica pred razpadom, ker seveda  ne moreš brcati na vsakem travniku, ki ti pride
               blizu in tako naprej. Skratka, da resnično damo športni infrastrukturi eno značajno
               vrednost, to pa je, da se lahko zavedamo, da vsi slovenski športni junaki se kalijo v
               ustreznih športnih infrastrukturah in pravijo, da se ti mladi ne odločajo pri 12, 13
               ali 14 letih za odhod v tujino ampak, da jim doma nudimo ustrezno športno
               infrastrukturo. Morda pa kot namig ministrstvu čeprav sem, nisem zagovornik takšnih
               nesistemskih rešitev, na Odboru za kulturo pa tudi mislim, da na oktobrski seji bo
               zakon s področja kulture, jaz mu pravim tako, kulturni tolar oziroma kulturni cent
               kjer se bo od vseh investicij v javno infrastrukturo moral dati določen oziroma en
               procent za področje kulture, morda razmislek, nič nimam proti kulturi ampak, če si
               kultura zasluži poseben zakon, jaz mislim, da si ga morda zasluži tudi šport, da bi
               še tudi na tisti način dobili več sredstev. Seveda pa so tudi tukaj še drugi momenti
               na katere sem že večkrat opozarjal tako, bom rekel nov Zakon o Športni loteriji in še
               kakšen zakon, ki bi verjetno dal več sredstev tako za športno infrastrukturo kot pa
               tudi za vse ostale, kot tukaj piše, programske in razvojne naloge športa.</p>
               <p>Zdaj kar pa se tiče ostalih zadev, ki se, bom rekel, me malo dotikajo znotraj
               Ministrstva za izobraževanje, znanost in šport. Ja, za raziskovalne programe in
               projekte se sredstva povečujejo kar je pozitivno. Prav je, da glede na to da tudi
               država je sama velik porabnih teh raziskovalnih programov in projektov, da ni
               izključno vse na gospodarstvu, ki, bom rekel, komaj sopiha pri tem, da plačuje tako
               na eni strani športne dosežke preko športnih klubov in donacij, sedaj bodo morali
               tudi še kulturnikom nekaj dati. Vsi tisti, ki bodo želeli investirati, da bodo tudi
               na področju raziskovalnega dela kot je bilo že prej na predhodni seji predstavljeno,
               bili deležni določenega dela. Me pa tukaj moti, ker v vseh teh treh letih se vedno
               znova in znova sprašujemo ali bo ministrstvo pripravilo enovit Zakon o visokem
               šolstvu in raziskovalni dejavnost ali pa bomo dočakali Zakon o visokem šolstvu ter
               drug Zakon o raziskovalni dejavnosti. Kajti verjetno, vsi vemo, da, ko pogledamo
               kakšne številke imamo pred nami, ko govorimo o teh dveh segmentih, torej področje
               visokega šolstva in pa raziskovalnih dejavnosti bo verjetno od samega zakona oziroma
               od samih zakonov zelo pomembno kakšen finančni delež bo tukaj potreben.</p>
               <p>Naslednja stvar, ki se me dotika je izvajanje osnovnošolskih programov pa me zanima
               ali v ta, glede na to, da imamo oceno realizacije in pa predlog sprememb proračuna za
               2018, ali je to povečanje, že vsebuje to kar se je ta koalicija namenila, to pa je
               sprememba Ustave na področju financiranja zasebnih osnovnih šol, ali pa je tukaj
               kakšen drug moment kjer prihaja do večjih finančnih vložkov. Moje stališče glede tega
               spreminjanja Ustave sicer je jasno ampak morda kakšen odgovor. Naslednja stvar pa, ki
               pa verjetno bom vse tudi končal. Pa je srednje, splošno in poklicno šolstvo. Tukaj
               gledam postavke tako za izvajanje šolskih izobraževalnih programov in pa za dijaške
               domove. Pa me zanima glede na minimalno povišanje postavke izvajanja srednješolskih
               izobraževalnih programov, me zanima glede na to, da vemo, da vpisi so tam enkrat
               februarja, marca, torej vsi tisti, ki imajo kakršnekoli želje po novih programih na
               področju srednjega šolstva, kako je s tem, verjetno vsak nov program ima za sabo neko
               finančno konstrukcijo, ki jo je potrebno izpolnjevati. Zakaj se mi zdi to zelo
               pomembno, bom prišel iz domačih Logov. V Sevnici imamo v sklopu šolskega centra
               Sevnica-Krško v Sevnici dva poklicna programa, že nekaj let se borimo, da bi imeli
               tudi kakšen strokovni program. Želje gospodarstva, lokalne skupnosti in pa tudi
               lokalne politike obstajajo, na žalost bolj kot ne vse stoji na ministrstvu ali  se bo odločilo, da bo
               Sevnica lahko dobila tudi kakšen strokovni program, kar seveda, kot rečeno, pomeni
               tudi kakšen evro finančne spodbude, ne samo to, kar obstaja. Zakaj o tem govorim?
               Letos je bilo v Sevnici prvič, da je bila potrebna omejitev vpisa. Skratka, želje ne
               samo mladih Sevničanov in Posavcev so, da se izobražujejo doma, da ne hodijo v
               podobne izobraževalne inštitucije v Ljubljano ali na primer v Postojno. Drugi zelo
               podoben problem oziroma projekt je, ki ga že kar podobno ca 5-6 let imamo v Posavju,
               to pa je želja, da bi imeli v Gimnaziji Brežice tudi športni oddelek. Tudi tukaj je
               podpora tako lokalnega gospodarstva, lokalne politike, lokalne izobraževalne sfere,
               vsi pa z zanimanjem čakamo, ali se bo ministrstvo odločilo in podprlo prizadevanje
               Posavja, da imamo tudi v Posavju glede na potrebe, ne glede samo na želje, tudi
               športni oddelek na področju gimnazij. Vem, da so zadnji trije ministri niso bili
               naklonjeni novim gimnazijskim programom, ampak če so želje, da se en gimnazijski
               oddelek z lahkoto napolni, sam osebno ne vidim problemov, tako vsebinskih, predvsem
               pa ne niti finančnih, da se tega ne bi dalo izvesti.</p>
               <p>Zadnja stvar pa, s katero zaključujem, pa je področje dejavnosti visokega šolstva. Pa
               me zanima, ali obstajajo kakšni indici oziroma kakšne želje, da bi to ministrstvo v
               tem mandatu podprlo ustanovitev kakšnega novega visokošolskega zavoda. Znotraj
               Posavja in Dolenjske so takšne pobude in, kot že prej rečeno, pobude so, vsebine so,
               programi so, manjka samo še blagoslov ministrstva in pa verjetno kakšen evro, ampak
               po mojih podatkih, vsaj, kar se tiče tega visokega šolstva v Posavju in pa na
               Dolenjskem, finančne spodbude ne bi bile potrebne, če bi se ministrstvo odločilo za
               podporo tem dejavnostim. Skratka, po mojem osebnem mnenju gre za <q>»win-win«</q> situacijo
               za ministrstvo. Imate nov zavod, pa nobenih financ vam ni treba dati. Zato me samo
               zanima resnično, kaj je na področju srednjega in pa višješolskega izobraževanja, ali
               so kakšni novi programi v pregledu za leto 2018, kajti, kot rečeno, ti programi
               verjetno, vsaj v določeni smeri, prinašajo tudi določene finančne učinke na ta
               proračun. Toliko z moje strani. Kot rečeno, pa napovedujem amandmaja, ki sta že
               napisana, za področje oziroma v program športna infrastruktura tako za rebalans
               proračuna za leto 2018, kot tudi za Predlog proračuna 2019 v obliki 2 milijona evrov.
               Če bo prišel amandma s strani poslanca Petra Vilfana za 3,6 milijonov, ga bomo v
               Poslanski skupini SDS podprli. Upam pa, da bo kolega Peter nagovoril vsaj svoje
               poslanske kolege in kolegice v Odboru za finance, morda pa vsi skupaj nagovorimo še
               kakšnega koalicijskega poslanca in se nam vsem skupaj želja, da imamo bolj ustrezno
               športno infrastrukturo, v naslednjih letih tudi uresniči. Toliko z moje strani.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-33-2017-10-12.sp11">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi tebi, Tomaž.</p>
               <p>Zdaj pa dajem besedo kolegu dr. Lászlu Gönczu.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp12">

               <speaker>DR. LASZLO GÖNCZ (PS IMNS):</speaker>

               <p>Hvala lepa, gospa predsednica. Lep pozdrav vsem prisotnim.</p>
               <p>Proračunska razprava je vedno prilika tudi za odpiranje nekih sistemskih vprašanj.
               Hočeš nočeš, ko se odloča o denarju, se prejudicira tudi sistem. Morda bi to lahko
               bilo tudi obratno, ampak pustimo zdaj to. Predvsem mislim na to, da je danes… <stage>/
               nerazumljivo/</stage> odprto vprašanje športa kot takega in tudi visokega šolstva, kar je
               tudi bilo pač omenjeno. No, jaz osebno zdaj v okviru današnje seje se ne bom spuščal
               v te dimenzije. Uvodoma naj poudarim, da ko sem površno pogledal zneske, ki so pri
               Ministrstvu za izobraževanje, znanost in šport zapisane za leto 2018, potem moram
               priznati, da sem bil zadovoljen. Torej le gre za 89 milijonov sredstev, za kolikor se
                  poveča proračun
               ministrstva, in v primerjavi s preteklimi obdobji je to nedvomno zelo pomemben korak.
               V okviru prejšnje seje, torej danes popoldan, smo razpravljali oziroma smo poslušali
               trende na področju znanosti in pa tudi nekje umeščanje Slovenije v ta širši evropski
               in pa svetovni prostor. Nekako povežem to današnje razmišljanje s tistim, kar smo
               zadnjič v okviru izredne seje, pardon, nujne seje… A je bila nujna seja, ko smo
               razpravljali o… <stage>/ oglašanje iz dvorane/</stage> Redna, a je bila redna? Se opravičujem. No,
               pač v okviru seje, ko smo razpravljali o znanstveni dejavnosti, ko smo tukaj pač si
               izmenjali mnenja, da v kolikšni meri podpreti, kako podpreti, sistemsko podpreti, ne
               sistemsko podpreti, jaz menim, da je zdaj ta pristop, ki je tukaj v tem proračunu,
               nekje pravo mesto in pa pravi način, kako se lotiti finančne nadgradnje znanstvene
               dejavnosti. Ne trdim, da je dovolj in pa dovolj progresiven, ampak vsekakor je pa
               pravi korak, ker zgolj s takimi sistemskimi pristopi se, po moji oceni, lahko naredi
               tisti korak, ki je bil danes večkrat poudarjen, na prejšnji seji, torej da pri
               znanosti, pri raziskovanju ne smemo narediti napake, ker popravnega izpita pač
               preprosto ni. Torej jaz v tem vidim kontinuiteto tistih prizadevanj, ki smo jih
               takrat omenjali in tudi kar se je danes omenjalo. Morda se je lahko prezrlo, ampak
               jaz sem še posebej bil pozoren na tisto, na tisti del izvajanja gospoda državnega
               sekretarja, ko je poudaril, da se v teh postavkah skriva tudi povečanje kompetenc
               otrok za naravoslovne vede, ker predvsem to je, to je ta pravi pristop, ker če želimo
               predvsem neko dodano vrednost ustvariti dolgoročno med znanostjo in pa med
               gospodarstvom, potem je nedvomno to področje, finančno, je vedno dokaj, bom rekel,
               potranjeno in je nedvomno pomembno, da se delež tistih, ki se izobražujejo in pridejo
               do najvišjih naslovov na področju naravoslovne dejavnosti, poveča, ker preprosto
               svetovni trendi grejo v to smer in jaz to nedvomno podpiram.</p>
               <p>Na narodnostno področje se ne bom spuščal, ker to smo že danes v okviru neke druge
               seje obravnavali. Zgolj omenim, da je tudi s tega vidika pristop Ministrstva za
               izobraževanje res, res, bom rekel, vzorno, za kar se tudi ob tej priliki
               zahvaljujem.</p>
               <p>Dva vprašanja sem pustil za konec. To, kar je bilo odprto že danes oziroma kar se je
               že delno odprlo, torej športno področje. To, kar je gospod Peter Vilfan lepo
               ponazoril. Jaz lahko temu seveda pritrdim, ampak tu pa smo zdaj pri vprašanju
               sistemskosti, ker če pogledamo same cifre kot take, potem je nedvomno v primerjavi z
               letom 2017 rast za 2018 približno za 2 milijona pač višji. Ampak drži pa tudi to, da
               glede na renome in pa na pomen športa to nikakor ni dovolj. Ali je možno še v okviru
               tega proračuna karkoli doseči? Jaz bom to seveda z veseljem podprl, ampak tu predvsem
               tudi pričakujem odziv pač ministrstva, kakšna so videnja do tega vprašanja. Jaz se
               seveda lahko strinjam s tem, kar je gospod predgovornik, gospod Lisec, pač prej
               poudaril, da lahko se tukaj potem se iščejo tudi neke podpore pri poslanskih
               skupinah, ampak jaz menim, da bi bilo dosti bolj posrečeno pač poiskati sistemsko
               rešitev, če se le da, ali pa vsaj do neke mere in potem glede proračuna oziroma
               Predloga proračuna za 2019 tisto še nadgraditi. Torej jaz sem bolj pristaš tega
               torej, da smo le tudi pri tem sistemski. In na koncu bi se… No, pardon, ampak da
               zaključim to športno vsebino. Jaz bom seveda z veseljem podprl vsak normalen in pa
               racionalen dvig na tem področju.</p>
               <p>Kar se pa tiče predlaganega amandmaja s strani Levice, seveda je zelo pomembno
                  področje. Zdaj v to
               se ne bi spuščal, da kje se pač jemlje, če se daje na nek konto. To je vedno zelo
               špekulativna zadeva, to sem že večkrat poudaril, da nekdaj smo vedno pri generalštabu
               jemali sredstva in potem smo prišli na področju vojske na tako raven, kot smo zdaj
               približno, torej nisem pristaš tega, da s kateregakoli konta samo tak predlagamo, bom
               rekel, odvzem ali pa prerazporeditev, vendar vsebina, ki je pa tukaj v amandmaju
               vsekakor pomembna, tako da v zvezi s tem tudi pričakujem neko razlago pač
               ministrstva, ker pa je učbeniški sklad nedvomno vprašanje, kateremu je tudi treba
               posvetiti v okviru tega proračuna pač primerno pozornost.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-33-2017-10-12.sp13">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Hvala lepa.</p>
               <p>Zdaj pa besedo dajem kolegu Mihi Kordišu.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp14">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoča.</p>
               <p>Takoj uvodoma naj povem, da v kolikor bojo pocepali kakšni amandmaji, ki bi
               podkrepili športno infrastrukturo, lahko tudi iz strani nas socialistov pričakujejo
               podporo. In tukaj navadno niti ne gre za kapacitete, ki bi bile vezane na vrhunski
               šport, ampak gre za prostore, možnosti športa za vse, torej za brezplačno rekreacijo
               slehernika in to je nekaj, kar socialisti seveda lahko samo podpremo.</p>
               <p>Bi si pa želel potem tudi nekega takega tvornega odnosa s strani kakšnih preostalih
               poslancev, zlasti iz koalicijskih vrst, ko se pogovarjamo o učbeniškem skladu. V
               Levici smo na mizo za ta proračun prinesli amandma, ki krepi sredstva učbeniškega
               sklada, in sicer 1 milijon evrov dodatnih dajemo na postavko, ki je trenutno težka 3
               milijone evrov. Učbeniški sklad je kar trdo zadela kriza in vladne politike, ki so ji
               sledile, če se je zgodil nek vrhunec pri 4-5 milijonih leta 2007, 4 milijone in potem
               do 2009 recimo, da je ta številka prišla do 5 milijonov, je v sledečih letih shirala.
               Mislim, da se je najslabše godilo leta 2012, ko je padla celo pod milijon, in vemo,
               da so ti učbeniški skladi precej opustošeni in jih je treba obnoviti, jih je treba
               okrepiti in zato tukaj predlagamo, da se tej postavki nameni dodatna sredstva. Teh
               sredstev nismo poiskali kar nekam na slepo. Vzeli smo jih pri dveh točkah, kjer
               mislimo, da nima smisla, da se v tem trenutku troši denar. Za začetek 200 tisoč
               evrov, da se vzame Uradu predsednika republike zaradi tega, ker se za ta znesek
               povečujejo sredstva v tem proračunu glede na realizacijo dela Urada predsednika
               republike v preteklem letu oziroma v preteklih dveh letih. In ne vidim nobenega
               racionalnega razloga, zakaj bi kar naenkrat za politični prestiž napihnili to
               postavko, res ne, ne razumem. Podobno je z preostalimi 800 tisoč evri, ki jih
               jemljemo iz postavke obnove centra na Brdu, ki se dogaja oziroma ki ga predlagatelji
               proračuna načrtujejo v svrho predsedovanja Evropski uniji, ampak to predsedovanje
               Evropski uniji se ima zgoditi julija 2021, to je 4 leta od zdaj. In mislim, da ni
               nobene težave, da rajši prioritetna sredstva, da sredstva namenimo za znanje in za
               šolanje in za izboljševanje dostopa skozi učbeniški sklad, kot pa za 3 frajhe na Brdu
               več, ki nam jih ni treba postaviti iz danes na jutri.</p>
            </sp>
            <sp xml:id="SDT7-OZIZŠIM-nujna-33-2017-10-12.sp15">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem kolegu Janku Vebru.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp16">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Spoštovana predsednica, ne glede na to, da danes obravnavamo Predlog sprememb
               proračuna Republike Slovenije za leto 2018 in Predlog proračuna za leto 2019, bi
               želel samo v uvodu spomniti na sklep našega odbora, ko smo obravnavali točko
               Avtonomija raziskovalnega dela, transparentno in stabilno financiranje raziskovalnega
               dela, kjer smo sprejeli sklep: <q>»Odbor za izobraževanje, znanost, šport in mladino
               predlaga Vladi, da v rebalansu proračuna za leto 2017 zagotovi dodatna sredstva za
               raziskovalno dejavnost.«</q> Tega bi se rad dotaknil iz razloga, ker smo seveda opravili
               to razpravo, sprejeli sklep, dali v Vladi napotek, da pričakujemo rebalans tudi za
               leto 2017, in namesto rebalansa smo dobili pravzaprav Predlog zakona o izvrševanju
               proračuna za leto 2017,
               kjer se zagotavlja 136 milijonov evrov vezanih na Zakon o zagotavljanju, bi rekel,
               sredstev za pokrivanje izgub v bolnišnicah oziroma javnih zdravstvenih zavodov.
               Hkrati pa v obrazložitvi seveda tudi zasledimo, da se sklicuje vlada na 41. člen
               Zakona o javnih financah, ki govori o tem, da se po sprejemu proračuna v kolikor se
               sprejme zakon ali odlok in na podlagi katerega nastanejo nove obveznosti za proračun
               vključi Vlada ali pa župan te obveznosti v proračun in določi obseg izdatkov za ta
               namen. Želim poudariti, da ta 41. člen govori o proračunu, ne govori o Zakonu o
               izvrševanju proračuna ampak o proračunu zato je po mojem mnenju izjemno pomembno, da
               se seveda to vprašanje izčisti pred sprejemom Zakona o izvrševanju proračunov ali ni
               morebiti, po mojem mnenju je v nasprotju z zakonom o javnih financah kajti samo z
               rebalansom je pravzaprav možno vključiti v proračun nove nastale obveznosti, še
               posebej, če odpiramo novo proračunsko postavko. V kolikor bi Vlada pristopila k
               rebalansu tudi zaradi tega sprejetega zakona bi seveda lahko izpolnila tudi sprejeti
               sklep našega odbora. V mislih pa imam konkretnih 9 milijonov evrov, ki je pričakovan
               s strani znanosti, da se vključi že v letu 2017. In, ker imamo danes predstavnike,
               predstavnice Ministrstva za finance prisotne bi prosil, če je možno dobiti recimo
               informacijo o tem koliko je dejansko na razpolago sredstev na postavki politika
               pravosodje, pokojninsko varstvo in plačila v EU od koder se jemlje 136 milijonov. Ali
               je to resnično zgolj in izrecno 136 milijonov dodatnih sredstev se nabralo na teh
               proračunskih postavkah oziroma ne bodo porabljene ali je morebiti možno iz teh
               postavk zagotoviti tudi za leto 2017 dodatnih 9 milijonov. Razpravljam v tem smislu,
               ker bi lahko v kolikor bo ta zakon o izvrševanju proračuna dejansko bil sprejet,
               sprejeli amandma k temu zakonu in zagotovili znanosti 9 milijonov kar je
               pričakovanje. Tako, da mogoče to pojasnilo v uvodu oziroma vprašanje v uvodu.</p>
               <p>V nadaljevanju pa seveda, tudi sam pozdravljam, da se je vlaganje v znanost v letu
               2018 in 19 povišalo, seveda se ne sledi tistim pričakovanjem, ki so bila
               izpostavljena, tudi v Odboru za znanost. Zagotovo pa manjka, če lahko tako rečem tako
               v 2018 in 2019 tistih 9 milijonov, ki jih pričakujejo takoj. Tako, da bi bilo zelo
               pomembno ugotoviti tudi v kolikor se ne zagotovi to v 2017, da se vsaj v letu 2018
               vendarle teh dodatnih 9 milijonov še zagotovi in se s tem približa tistim
               pričakovanjem za katere znanost ocenjuje, da jih bi ohranila v eni primerni
               kondiciji, če lahko uporabim ta izraz zato, da dosežejo izpad sredstev ali pa vsaj
               deloma začnejo z pokrivanjem izpada sredstev, ki je pač nastal zaradi finančne in
               gospodarske krize oziroma ukrepov, ki so bili sprejeti zaradi te krize tudi na tem
               področju. Naslednje kar se mi zdi izjemno pomembno vprašanje je, torej v uvod je
               Državni sekretar povedal, da je razveseljivo, da se nam število vpisanih otrok v
               osnovne šole povečuje in, da seveda je to nekaj kar je zelo za pozdraviti in dejansko
               je. Hkrati pa, seveda se srečujemo z zahtevami sindikata vzgoje in izobraževanja po
               tem, da se tudi ustrezno ovrednoti položaj učitelja. Sindikat opozarja na to, da se
               vendarle zaostaja v primerjavi z ostalimi v državni upravi ali pa v javni upravi
               namreč po podatkih, ki so jih pripravili je razvidno, da recimo tudi znotraj same
               Evropske unije in evro območja kamor Slovenija spada so  skupni stroški dela v izobraževanju daleč
               pod stroški izobraževanja v državah članicah oziroma vključenih v evro območje in
               tudi članicah Evropske unije. V nadaljevanju je jasno predstavljeno, da so stroški
               dela v izobraževanju pod stroški administracije v Republiki Sloveniji in daleč pod
               stroški na področju zdravstva. In tudi v primerjavi z gospodarstvom, tržnimi
               storitvami, izobraževanje danes zaostaja za tako tržnimi storitvami kot tudi za
               gospodarstvom. Ali in v kolikšni meri je vendarle se možno odzvati na ta opozorila
               sindikata, ki jih bomo, če ne drugače seveda zaznali potem tudi z javnim protestom.
               Torej to je eden od konkretnih aktivnosti in realnosti pravzaprav s katero se
               Slovenija, v Sloveniji srečujemo. Tako, da bi bilo vendarle nujno potrebno upoštevati
               to dejstvo in pristopiti k temu, da se tudi položaj učiteljev dejansko začne
               izboljševati. Jaz sicer osebno menim, da tako natančni kriteriji pri odobritvi recimo
               ali nadomestnih zaposlitev ali novih zaposlitev na področju izobraževanja, nima
               nobeno drugo področje. Kar lahko rečem, da je za področje izobraževanja pohvalno, v
               tem smislu, da se natančno nadzoruje vsak evro, ki se porabi. Bilo bi smiselno
               seveda, da bi takšen princip veljal tudi znotraj celotne administracije, ne samo pri
               izobraževanju ampak tudi pri drugih resorjih in področjih. Dejstvo pa je, da ravno
               zaradi tega, ker se tako natančno spremlja vse te razmere je najbrž, da tudi možno
               zelo natančno oceniti kaj pomenijo te zahteve po boljšem urejanju položaja zaposlenih
               v področju izobraževanja in za kakšne bi pravzaprav tukaj šlo. Mislim, da bi za odbor
               to bilo izjemno pomemben podatek in tudi nekako odziv ali pa stališče potem, ki ga bi
               lahko odbor zavzel do tega vprašanja bi bilo bistveno bolj realno kot pa če rečemo
               samo, da seveda želimo to podpreti. Torej ali so ocenjeni stroški oziroma posledice,
               ki pač nastanejo v tistem trenutku, ko se tudi izobraževalno delo primerno ovrednoti
               kot delo v drugih, v drugi administraciji v državni in lokalni samoupravi.</p>
               <p>Naslednje kar se mi zdi zelo pomembno je tudi dejstvo, ki smo ga zasledili skozi
               gradivo, ki ga imamo pri današnji razpravi, gre za opozorilo občine, konkretno se je
               na nas obrnila, torej na člane odbora občina Šentjur in njen župan, ker pač opozarja
               na zelo skromno proračunsko postavko, ki se dotika investicij v osnovno šolstvo,
               glasbeno šolstvo in kulturo na lokalni ravni. Torej, predlagajo sicer 10 milijonov za
               glasbeno šolstvo, 10 milijonov za investicijo v kulturo na lokalni ravni čeprav smo <stage>/
               nerazumljivo/</stage> in najmanj 20 milijonov je tisti okvir, ki ga predlagajo. Zagotovo so
               investicije tiste, ki v veliki meri prispevajo seveda k rasti bruto domačega
               proizvoda in to je zagotovo denar v razvoju, ustvarjanje delovnih mest in s tem
               posledično zopet več sredstev, ki se iz teh prispevkov plačuje tako v pokojninsko
               blagajno, zdravstveno blagajno in tako naprej. Mislim, da bi vendarle bilo potrebno
               tudi nekako dati odgovor na to vprašanje občin, kaj lahko naredimo na tem področju in
               verjetno, da je to tudi eden od tistih skupnih ukrepov, ki je bil tudi danes že
               izpostavljen za področje športa vendar na lokalni ravni očitno te investicije s
               strani proračuna, ki jih  obravnavamo za 2018 in 2019 ne sledijo potrebam in
               mislim, da je prav kot odbor na to opozorimo in tudi poskušamo oblikovati mogoče
               konkretne predloge, rešitve, ki bi bili seveda potem obravnavani v okviru dokončnega
               sprejemanja proračunov.</p>
               <p>Naslednje vprašanje, ki se nekako nanaša ravno tako na Ministrstvo za izobraževanje,
               znanost in seveda Ministrstvo za finance se pa nanaša na projekte, ki jih pač imajo
               tudi naši raziskovalni inštituti in predlogi kako pravzaprav povečati možnost
               vključevanja tako mladih raziskovalcev kot tudi sicer, priti do rezultatov raziskav,
               ki so uporabne tudi za področje gospodarstva. Nekaj informacij smo seveda tudi kot
               člani odbora dobili iz različnih inštitutov, konkretno tudi Nacionalni inštitut za
               biologijo. Nas seznanijo s tem, da imajo praktično pripravljeno vse za investicijo,
               ki bi seveda jim omogočala, da se v večji meri razvije prav področje mladim
               raziskovalcem, biologom, biotehnologom, farmacevtom in še posebej <q>»medicincem«</q> skozi
               investicijo, ki jo načrtujejo. Gre pa seveda tudi za obliko financiranja, ki ni
               seveda samo stvar javnega financiranja ampak predvsem tudi vključitve v tako
               imenovani Junckerjev sklad, ki pa seveda mora imeti nekako potrditev ali pa
               zagotovilo tudi v državnem proračunu, da vsaj dajemo garancijo oziroma poroštvo za
               vlaganje v to investicijo in s tem seveda tudi zmanjšamo stroške investicije, ki se
               pač lahko pokrijejo skozi najemanje kreditov, tako pri Evropski investicijski banki
               ali pa tudi pri črpanju sredstev Junckerjevega sklada. Torej kolikšne možnosti imamo
               v teh dveh proračunih v obliki dajanja garancij za take konkretne investicije, ki že
               imajo gradbeno dovoljenje, torej ne pogovarjamo se o nečem kar bi bilo šele v
               nastajanju ampak to kar je pripravljeno in bi bilo smiselno seveda vključiti čim prej
               v investicijski ciklus kar je očitno in potreba. Tako v procesu izobraževanja,
               razvoja znanosti kot seveda tudi podjetij, da pride do revizacije te investicije. To
               je ena sinergija, ki jo zagotovo lahko dosežemo s konkretno podporo, tudi z dajanjem
               garancij in mogoče odgovor, kolikšne možnosti imamo za dajanje garancij v teh dveh
               proračunih in seveda potem tudi v nadaljevanju kajti šlo bo tudi za več letno
               investicijo in poravnavanje obveznosti. Tako, da mislim, da bi tudi ta informacija
               bila za naš odbor bila nujno potrebna in seveda tudi jasen odgovor potem vsem tistim,
               ki so pripravljeni, da grejo v investicijo, da jih tudi država pri tem podpira, tudi
               s tem ukrepom dajanja garancij.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-33-2017-10-12.sp17">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima kolega Saša Tabaković, izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp18">

               <speaker>SAŠA TABAKOVIĆ (PS SMC):</speaker>

               <p>Hvala za besedo.</p>
               <p>Ja, mislim, da je nekako prav in korektno, da se je potrebno zavedati, da se
               proračunska slika na področju izobraževanja za leto 2018, 2019 zagotovo izkazuje
               določen napredek. To govorim tudi zato, ker je izobraževanje še posebej v času krize
               utrpelo drastično pomanjkanje kar je po mojem mnenju, če sem zelo grob zagotovo
               <q>»rezultiralo«</q> tudi morda v slabšo kakovost in opismenjevanje v zelo širokem smislu te
               besede državljanov. Tako, da jaz pravzaprav pozdravljam, da se sredstva skoraj na
               vseh postavkah zvišujejo, na nekaterih bolj, na nekaterih manj, tudi na določenih
               postavkah, ki so bila seveda tudi desetletja podhranjena pa nominalno ostajajo enaka
               kot v letu 2016 kar pa seveda pomeni, da vseeno verjetno ohranjajo recimo temu sprejemljivo
               oziroma vsaj stabilno financiranje. Pred to sejo smo imeli tudi tematsko sejo, če
               lahko tako rečem, vlaganje v znanost in razvoj, kjer so nam določeni, kjer so nam
               določeni predstavniki evropskih, tudi evropskih institucij nekako prikazali evropsko
               statistiko, ki je položaj Slovenije nekako postavil na neko nezavidljivo mesto. Zakaj
               je bilo temu tako, v resnici tudi celo desetletje je pravzaprav na seji odbora po
               mojem mnenju tudi zelo dobro obrazložil že kolega Veber, zato ga ne bi povzemal, sem
               pa zato v resnici tudi vesel, da se sredstva za znanost iz integralnega proračuna
               povečujejo. Namreč na to potrebo nas je opozoril tudi gospod Luter iz zavoda, iz
               pardon, iz Shoda za znanost, katerega zahteve so bile sicer 40 milijonov evrov,
               proračun jim je šel nasproti z 20 milijoni, sicer je manj, pa vendar se mi vseeno
               zdi, da nek primeren začetek zavedanja problema financiranja znanosti, odprto pa
               seveda ostaja vprašanje teh devetih milijonov za 2017. Vsekakor pa, če pogledamo
               proračunsko postavko, bo znanost v naslednjem letu pa tudi še v naslednjem, torej v
               letu 2019, imela na razpolago več kot 300 milijonov evrov, kar se sicer skupaj s
               sredstvi ESS in ESSR, kar je dobro in spodbudno, bi pa seveda bilo potrebno doseči
               določen napor, na kar je sicer opozorilo tudi ministrstvo, kako pravzaprav postati
               država, za katero si vsi želimo, da bi bil nek prostor inovacij, ki bi bila čim manj
               od teh evropskih sredstev potem tudi odvisna. Tako da globalno gledano se mi zdi, da
               so prioritete nekako primerno zastavljene, verjamem pa seveda, tako kot vsi moji
               predhodniki, da bi bilo prav, da bi bile na določenih postavkah tudi bolj smele.</p>
               <p>Odzval bi se še na amandma Levice. Tukaj bi rad dodal, da smo v zadnjih letih za
               učbenike namenili preko 9 milijonov evrov za obnovo učbeniških skladov po večletnem
               zatišju, kar pomeni, da so se v zadnjem letu učbeniški skladi po večletnem zatišju
               tudi obnovili. Mislim, da se je s tem tudi nekako vzpostavil nek nov po mojem mnenju
               finančno vzdržen model učbeniške politike, ki je predvsem kakovostno naravnan in
               mislim, da je prav, da se izpostavi, da je financiranje učbeniških skladov nekako
               stabilno urejeno predvsem v smislu finančne vzdržnosti. Je pa z učbeniki tako. Ne
               smemo pozabiti, da so bile v preteklosti založniške rabote včasih tudi zlorabljene in
               vprašanje, če ni bilo financiranje v letih 2008, 2009, ko je ta postavka dosegla
               skoraj 5 milijonov evrov morda tudi preforsirana. Tako da, mislim, da bi vseeno
               kazalo biti pri tej postavki malo bolj pazljiv.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-33-2017-10-12.sp19">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa dajem še besedo mislim, da kolegu Ivanu Škodniku, izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp20">

               <speaker>IVAN ŠKODNIK (PS SMC):</speaker>

               <p>Hvala lepa za besedo.</p>
               <p>Lep pozdrav vsem skupaj!</p>
               <p>Bom zelo kratek, ker je veliko stvari, ki sem jih hotel razpravljati, ki jih je
               kolega Tabaković že pred mano obrazložil in povedal. Vsekakor pa moram reči, da na
               področju šolstva se stvari bistveno spreminjajo, tako da ta predlog sprememb
               proračuna Republike Slovenije za leto 2018 vsekakor bom podprl in tudi predlog
               proračuna za leto 2019, ker so stvari se bistveno spremenile od prej, tako da ni tako
               črno kot nekateri o tem razmišljajo, predvsem je pa seveda pomembno, da se veliko
               razpravlja in vlaga več v znanost. Dejstvo je, da smo nekako dojeli, da če se vloži
               en evro v znanost, se potem vrne nazaj več kot trikrat. To je zelo dobro, da smo to
               dojeli, kar mogoče včasih ni bilo tako povedano.</p>
               <p>Bi pa komentiral tudi področje tega seveda amandmaja Levice, ki ga so nekako
               komentirali pred tem. Nekako ga je že obrazložil že kolega tudi pred mano. Kriza na
               področju učbeniških skladov je pred leti res bila velika.  Veliko smo tu na odborih razpravljali ampak ta
               zadeva se je v zadnjih treh letih sanirala in jaz mislim to kar je rekel kolega
               Tabaković drži in da je to nekako zadeva zdaj stabilno urejena, tako da jaz tu ne
               vidim nekih dodatnih potreb na tem področju.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-33-2017-10-12.sp21">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>No bom pa še jaz dve besedi rekla v zvezi s tem proračunom. Tudi mene veseli, da se
               pač sredstva povečujejo za teh 89 milijonov, ampak tudi me veseli, da je, da so se
               povečala sredstva za znanstveno-raziskovalno dejavnost, čeprav ni to tisto kar so
               prosili in želeli v Shodu za znanost, vendar korak naprej je. Imam pa eno vprašanje
               na postavki Znanost in informacijska družba. Se dejansko sredstva znižujejo skoraj za
               10 milijonov in ko sem malček bolj podrobno pogledala te številke, vidim, da je
               minus, torej pri razvoju širokopasovnih omrežij. V letih '16 in '17 nismo imeli, ni
               bilo nič sredstev planiranih, potem v sprejetem proračunu za 2018 je bilo 25
               milijonov in zdaj jih teh 25 milijonov vzamemo. Tako tukaj pišejo te številke. Zdaj
               to bi rada eno pojasnilo, ker potem, če smo za znanost in informacijsko družbo gremo
               za 10 milijonov dol, potem se nimamo na tem področju kej prav dosti hvaliti. Ne smemo
               biti zadovoljni no, tako bom rekla. Zdaj mogoče slabo razumem te številke. To je eno.
               Saj je res, da bo drugo leto lahko ali ta Vlada ali druga Vlada, ne vem kako bo, za
               2019 se pa tudi celoten proračun seveda zmanjšuje za en milijon. Tako da tukaj bi
               tudi pričakovala, glede na to, da je rast gospodarska boljša, kot kažejo kazalniki,
               da bi tudi tukaj planirali malček več, vendar je še daleč 2019, dajmo reči tako.</p>
               <p>Me zanima pa tudi, če ste kaj na ministrstvu razmišljali o sredstvih za šolo v
               naravi? Ja, a so planirana sredstva za šolo v naravi, ker vemo, da tam so problemi.
               Res, da se spreminja Zakon o osnovni šoli, vendar vemo, da tudi prihajajo s strani
               staršev pripombe na račun neizvajanja sprejetega zakona. To je to. Mislim, da drugo
               ne bi. Vsekakor pa podpiram kakršenkoli amandma bo prišel na račun športa in tako na
               Odbor za finance in potem v Državni zbor, vsekakor podpiram vsako povišanje, naj si
               bo s strani SDS, kot so ga že napovedali 2 milijona povečanja sredstev ali pa mogoče
               kolega Peter Vilfan za 3 milijone 600.</p>
               <p>Zanima me tudi to vprašanje v zvezi kaj se da narediti, da bi ministrstvo dalo lahko
               garancijo za gradnjo tega Inštituta za biologijo, ki ima že pridobljeno gradbeno
               dovoljenje in pač Junckerjeva tista ekipa zahteva garancijo države, da lahko najamejo
               kredit. Približno torej 3 milijone letno bi šlo za to. Ali obstaja kakšna možnost in
               če je, jo bom z veseljem podprla oziroma apeliram na ministrstvo, da čim prej to,
               mislim, da poiščete kje se da to kaj dobiti in to uresničiti.</p>
               <p>Hvala lepa.</p>
               <p>Želi še kdo razpravljati? Ugotavljam, da ne. Bi mogoče ministrstvo, predstavniki
               odgovorili.</p>
               <p>Dr. Boh izvolite.</p>
            </sp>
            <sp xml:id="SDT7-OZIZŠIM-nujna-33-2017-10-12.sp22">

               <speaker>DR. TOMAŽ BOH:</speaker>

               <p>Hvala lepa za razpravo, hvala lepa za vprašanja, ki mislim, da bolj ali manj vsa
               kažejo v precej podobno smer in mislim, da potrebujejo pač nekaj pojasnil. Pa vendar,
               jaz  bi morda začel na
               koncu, zaradi tega, ker mislim, da je pojasnilo najbolj tehnične narave, pa moj
               spomin še najbolj svež na ta vprašanja.</p>
               <p>Kar se tiče širokopasovnih omrežij in izgradnje pač omrežja predvsem na ruralu, gre v
               tem kontekstu, gre za investicije, ki so potrebne zaradi, pač zaradi vzpostavljanja
               ustrezne širokopasovne infrastrukture, optičnih omrežij, predvsem na ruralnih
               področjih. Dejstvo je, da v preteklih letih je bilo področje informacijske družbe,
               kamor sodijo vprašanja izgradnje omrežja znotraj našega ministrstva in na ta način
               tudi sredstva za izgradnjo le-tega planirana znotraj našega ministrstva. Vemo pa, da
               se je področje informacijske družbe preneslo na MJU in s tem tudi planiranje
               investicij v tem kontekstu in to je pravzaprav tisto zaradi česar tu prihaja do
               diskrepance. Kar je potrebno povedati, to so sredstva, ker vendar je bilo to pred
               časom pri nas pa smo nekoliko, smo bili dosti domači s to rečjo, gre za celotno
               obdobje perspektive za približno 73 milijonov evrov, ki naj bi jih država oziroma ki
               jih bo država kot spodbudo in intervencijo države pravzaprav namenila za spodbujanje
               izgradnje predvsem hrbteničnega omrežja in pa potem tudi dostopnih omrežij kjer ni
               komercialnega interesa in na ta način pripeljala do vseh slovenskih gospodinjstev
               ustrezno širokopasovno povezavo, ki jo potrebujemo, če želimo kakorkoli govoriti o
               digitalni družbi, kar pomeni, če se verjetno spominjate razprav na to temo, do 97 %
               slovenskih gospodinjstev naj bi pripeljali v tej perspektivi povezavo širokopasovno,
               ki presega 100 mega bitov na sekundo in do tistih 10 % najbolj odročnih samotnih
               kmetij, od zaselkov kakorkoli že, najmanj 30 megabitno povezavo v tem kontekstu in na
               ta način pravzaprav celotno področje Slovenije pokrili. Ampak da se vrnem k
               vprašanju, gre za prenos na MJU in v tem kontekstu pač izvzem oziroma ni več ena
               izmed stvari, ki je planirana pri nas.</p>
               <p>Kar se tiče šole v naravi, ta reč je kot mi tudi sporočajo kolegice in kot pač vemo v
               fazi pač nekako rekoncipiranja, da se bo vzpostavilo ustrezen, ustrezen pač še bolj
               vzdržen sistem funkcioniranja teh šol v naravi, vključno s SŠOD kot enega izmed
               pomembnih stebrov pač zagotavljanja kapacitet za tovrstne aktivnosti oziroma za
               tovrstni učni proces izven šolskega prostora za katerega se vsi zavedamo, da je zelo
               pomemben.</p>
               <p>Kar se tiče investicije, ki ste jo omenili, zdaj pa bi prišel kljub vsemu na širši
               kontekst. Ko poslušamo razpravo pravzaprav nikakor ne moremo mimo enega skupnega
               imenovalca. V časih krize oziroma v času krize, je daleč najbolj trpelo področje
               investicij in infrastrukture na kateremkoli področju in zdaj če pogledamo na eni
               strani sofinanciranje investicij lokalnih skupnosti v šolsko infrastrukturo, to je
               eno od področij, ki brez dvoma v preteklih letih je bilo močno podhranjeno. Koncem
               prejšnjega leta in v letošnjem letu z dodatnimi sredstvi, ki so bila na voljo smo
               nekatere reči uspeli sanirati za nazaj, smo uspeli nekatere stvari pravzaprav
               popraviti, se pa zavedamo, da je tega denarja oziroma potreb na področju
               sofinanciranja bistveno več kot trenutni proračun pravzaprav dovoljuje. Druga stvar,
               vprašanje infrastrukture raziskovalne, kamor sodi recimo Nacionalni inštitut za
               biologijo, pa da ne bo tu morda preveč enostransko zvenelo, na podobnih stopnjah
               pripravljenosti dokumentacije imamo vsaj še Kmetijski inštitut Slovenije, ki je
               trenutno na Haketovi za železniško postajo in ima pripravljene dokumente, da se
               zgradijo oziroma da se izvede investicija v Jablah. Podobna situacija s tem, pač da
               na tistem področju nimamo pravnomočnega gradbenega dovoljenja, pa ne zaradi tega, da
               ne bi bila pripravljena dokumentacija, ampak preprosto zaradi tega, ker je bila ocena
               ali v dveh letih, kot je veljavnost gradbenega dovoljenja možen začet oziroma
               pripeljati ostale stvari tako daleč, da bodo zagotovljena sredstva. Tretja stvar je
               center novih tehnologij. To je v bistvu investicija, ki je zamišljena kot nov  izobraževalni in
               raziskovalni predvsem del, kjer bi se srečevali tudi gospodarstvo in predvsem
               raziskovalni del, ki ga počnejo na Inštitutu Jožef Štefan. To je tudi investicija, ki
               je relativno daleč pripeljala in se lahko začne relativno hitro. Kar je problem je
               seveda vprašanje financiranja oziroma zagotovitve ustreznih virov. Mi smo skupaj z
               vsemi temi tremi institucijami iskali že kar nekaj različnih možnih načinov kako bi
               prišli do nekega modela, ki bi nam omogočal izvedbo katerega od teh projektov. Vemo
               pa in potem smo nekako prišli do tega skupaj tudi z EIB in z drugimi pač predstavniki
               evropskih institucij, ki so predstavljale možnosti Junckerjevega paketa, ampak še
               enkrat, se je izkazalo, da Junckerjev paket je izjemno pomemben in uporaben
               inštrument za premostitev tovrstnih investicij, pa vendar gre v osnovni za kredit, ki
               ga je treba vrniti in v bistvu ne gre zgolj za garancijo, gre za to, da moramo v
               našem investicijskem delu proračuna za naše ministrstvo zagotoviti, če govorimo o
               inštitutu pač Nacionalnem inštitutu za biologijo, približno 2 milijona, recimo 2 do 3
               milijone na letni ravni za naslednjih 15 let. Če govorimo o vseh treh investicijah,
               ki sem jih omenil, govorimo o 5 in 6 milijonih na letni ravni, ki jih moramo
               zagotoviti v obdobju 15 let, približno zdaj tu mi pač nekaj 100 tisoč evrov gor dol,
               leto gor dol, ampak da imamo pred seboj geberite. Kar pomeni, da potrebujemo nujno v
               bistvu nov sistemski vir v tem kontekstu in ravno s tem namenom smo v komunikaciji z
               Ministrstvom za finance, kako in na kakšen način oziroma ali lahko v naslednjih letih
               v investicijskem delu predvidimo tovrstna sredstva, ker brez dvoma še enkrat, tista
               sredstva gre za seveda garancijo države, da bo v naslednjih X letih plačevala
               anuitete, ki izhajajo iz kredita, ki bodo prišli kot kontekst pač kot rezultat
               Junckerjevega paketa. Kar vemo je to, da nobeden od teh projektov, ampak nobeden,
               nima potenciala, da se bo financiral sam iz tržnih sredstev, glede na to, da tudi to
               ni namen raziskovalne infrastrukture, ker ne gre za profitabilno gospodarsko
               dejavnost. In v tem kontekstu pač moramo skupaj z Ministrstvom za finance najti način
               kako in v katerem obdobju in v kakšnem obsegu lahko pričakujemo oziroma lahko
               zagotovimo povračilo oziroma plačevanje tistih letnih obveznosti, ki sledijo iz
               tovrstnega paketa. Vemo pa, da je relativno ugoden oziroma izvedljiv, zaradi tega,
               ker ne šteje v javni dolg. Vsaj tako so mene podučili, če je kako drugače me prosim
               popravite. Na drugi strani prihaja do tega, da ni potrebna investicija več 10
               milijonov naenkrat ampak je pač kot kredit, ki ga je treba odplačevati ampak še vedno
               gre za kredit za katerega moramo najti pač vire, da jih pokrijemo na koncu.</p>
               <p>Zdaj če del iste zgodbe, je pa seveda infrastruktura, ki se pravzaprav nanaša na
               področje športa. Zdaj, če pogledamo, jaz zelo težko, da se ne bi strinjal s tem kar
               je bilo že rečenega in kar je bilo povedanega, z vendar nekaj stvari je pa treba
               zraven kljub vsemu dodati, da sredstva, ki so na voljo za področje športa, če
               pogledamo v celotno oziroma vsa štiri oziroma ja štiri področja, ki so nekako znotraj
               tega, pridemo do številke 20,5 milijonov evrov, ki so za šport. Tu še enkrat
               poudarjam, kar sem rekel že v izhodišču, tu zraven dejansko prištevamo tudi sredstva
               strukturnih skladov. Tu dejansko prištevamo zraven pač tudi tista povečanja, ki so
               bila na integralih, hkrati in če to zložimo skupaj, smo preko 1 % oziroma smo nekje
               na 1,1 % BDP, našega proračuna, se opravičujem močno. Skratka, se opravičujem, lapsus
               dolg dan. Ampak nikakor nočem s tem opravičevati številke, ki jo imamo ampak samo da
               zaokrožimo zgodbo. Kar mi verjamemo in kar  si želimo je tudi to, da en delček oziroma večji del
               športa, ki se dotika naših najmlajših in ki se dotika šolajoče mladine poskušamo in v
               bistvu vključujmo tudi v programe, v kurikularne programe v neobvezni program, razne
               izbirne vsebine, skratka, da približamo ta del športne aktivnosti oziroma telesne
               aktivnosti mlade generacije in jim omogočimo tudi v okviru rednega šolskega dela, da
               ne gre za sredstva, ki so posebna za šport, ampak da jih poskušamo usmerjati v to
               smer tudi znotraj samega pač kurikularnega kurikluluma. Se pa nikakor v tem kontekstu
               še enkrat ne, nočem braniti, v smislu, da je sredstev za šport dovolj. Zagotovo je to
               eno izmed področij, ki je, tako kot je spoštovani poslanec Lisec povedal, v izhodišču
               je marsikatera infrastruktura stara več deset let, kar pomeni, da se nam poznajo
               mnoge investicij, ki niso bile izvedene takrat, ko bi morale biti. Niso bile izvedene
               tokom desetletij, je pa res seveda, se nam zdaj v bistvu marsikatera izmed teh
               investicij prikazuje oziroma pojavlja kot nujna, ne kot nujna investicija, zaradi
               tega, ker smo tako na slabi strani, ne kot tisto kar bi bilo tekoče vzdrževanje
               oziroma nekako redno in razumno obvladovanje oziroma zamenjevanje fonda tovrstne
               infrastrukture.</p>
               <p>Zdaj če lahko nekoliko naprej kar se tiče volitev 2018, ki so bile izpostavljene v
               izhodišču kot eden izmed dejavnikov na katerega je potrebno računati v nadaljevanju.
               Jaz lahko rečem in moram reči, da znotraj našega ministrstva si prizadevamo in
               mislim, da tudi smo na točki, ko pravzaprav imamo vse tiste ključne smeri postavljene
               dolgoročno. Imamo jih postavljene tako na področju znanosti, visokega šolstva, kot
               izobraževalnega sistema, na način, da volitve kot takšne na samo izvajanje programov,
               ki mora temeljiti na strokovnih podlagah, ki temelji na strokovnih podlagah in
               večletnih načrtih, da ko govorimo na področju visokega šolstva, znanosti, da imamo
               dolgoročne strateške načrte za katere oziroma dokumente, za katere sem prepričan, da
               morajo odražati dolgoročno zgodbo in ne zgodbo enega do drugega mandata in jaz
               verjamem in mislim, da vsi zelo trdo delamo v smeri, da temu je tako in da pustimo
               pravzaprav sistem, ki ga upravljamo pač v takšni kondiciji, da ne bo deležen velikih
               pretresov v nobenem primeru, da je pravzaprav zagotovljena dolgoročnost in stabilnost
               in predvidljivost sistema, kar mislim, da je bilo v vseh razpravah tudi že v
               dosedanjih večkrat omenjeno.</p>
               <p>Kar se tiče samega zakonodajnega okvirja na področju visokega šolstva, znanosti,
               lahko pričakujemo, da zakon oziroma osnutek besedila za področje znanosti, se pravi
               Zakon o raziskovalni razvojni, je v končnih obravnavah na delovnih skupinah, ki jih
               je oblikovalo ministrstvo in je sestavljeno z vseh deležnikov, tako raziskovalnih kot
               gospodarstva kot v bistvu drugih ministrstev, univerza, inštituti in je pravzaprav
               relativno blizu temu, da gre v javno obravnavo.</p>
               <p>Kar se tiče visokošolskega dela, je ravno tako so ključne stvari obdelane znotraj
               delovnih skupin, tako kar se tiče koncesij, kar se tiče javne službe, kar se tiče še
               urejanja delavnega časa oziroma famoznega 63. člena in tako naprej, tako da upamo, da
               te stvari gredo lahko zelo kmalu naprej, je pa verjetno potrebno reči, da verjetno
               kot ločen, mislim, brez dvoma kot ločena zakona, ki se na ključnih točkah pokrivata.
               Kar nam je bilo pomembno je to, da raziskovalno področje pokrijemo v enem zakonu, ne
               glede na to ali se dogaja v inštitutih ali na univerzi. Da prehajanje kadrov, kar se
               tiče zaposlovanja, nad-obremenitev ali kakorkoli že, za v obeh zakonih uredimo enako.
               Da nagrajevanje uredimo enako, da ne pride do anomalij, da imamo na enem področju
               podobno ali isto delovno mesto podobne zahtevnosti tretirano oziroma vrednoteno
               drugače kot drugje, ker so se, ker sta recimo v preteklosti  na katerem izmed malih segmentov potekala pogajalska
               procesa s sindikati na ločenih, po ločenih tirnicah in smo prišli do tega, da se
               stvari pravzaprav lahko malenkostno sicer, ampak vendar razlikujejo. Tega si nikakor
               ne smemo dovoliti in na teh točkah pravzaprav sinhronizirano delamo in mislim, da smo
               tukaj zelo zelo na dobro poti.</p>
               <p>Kar se tiče racionalizacije oziroma posodabljanje mreže programov. Zdaj, na
               ministrstvu, mogoče najprej za začetek kar se tiče vprašanja osnovnošolskega
               financiranja, ki je bilo tudi izpostavljeno, pač spremembe zakonodaje, kakorkoli v
               tem kontekstu zasebnih šol, itn., gre za relativno majhna sredstva, ki so
               vkalkulirana pač na kakršenkoli način, se bodo stvari odpeljale znotraj finančnega
               načrta, so te stvari pokrite.</p>
               <p>Kar se tiče potem novih programov visokošolskih, če sem prav razumel, tukaj je
               potrebno reči, da ključna stvar, ki jo imamo na mizi in tudi prihaja do nekaj novih
               pobud, vemo, visokošolskih v tem kontekstu govorim, tukaj ministrstvo ničesar ne
               zavira, glede nato, da pri ustanavljanju visokošolskih zavodov oziroma njihovi
               akreditaciji gre predvsem za to, da morajo zagotoviti oziroma izpolnjevati kriterije
               kakovosti, ki pa jih preverja Nacionalna agencija za kakovost v visokem šolstvu,
               NAKVIS, in v bistvu v primeru oziroma takrat, ko so pozitivne akreditacije,
               pravzaprav je Ministrstvo zgolj tisto ki, pač gre za javno veljavo in študijski
               program in v tem kontekstu ministrstvo nima niti možnosti niti intenco, da bi
               kakorkoli zavirala tovrstne stvari. Je pa druga stvar, seveda, in tukaj pa je
               potrebno povedati, da ko pa pridemo do področja financ, kjer je treba ločiti na eni
               strani javno veljavna listina oziroma javno veljavni program, ki ga na podlagi
               akreditiranega programa NKAVIS izvaja institucija, je ena reč. Druga reč pa je,
               koncesioniran oziroma financiranje s strani države tovrstnih študijskih programov. In
               tukaj pa moram povedati, da je eno od tistih področij, ki jih urejamo na novo,
               dejansko podeljevanje koncesij, ki mora in ki bo, tudi tukaj je v bistvu delovna
               skupina praktično zaključila z delom, ki vključuje potrebe gospodarstva oziroma
               potrebe okolja, dajmo tako reči, ker ni nujno, da je vedno samo gospodarstvo, ampak
               vendar je gospodarstvo, to je en kriterij. Drugi kriterij, nadgrajevanje oziroma
               krepitev diverzifikacije, če rečem grdo, javno obstoječega, javno obstoječih
               programov. Skratka, da ponujajo tovrstni programi nekaj drugega kot ponujajo že javno
               veljavni obstoječi potekajoči programi.</p>
               <p>In potem še nekaj stvari, ki urejajo področje koncesij. Močno upamo, da torej to
               stvar speljemo do konca tudi v tem letu še, tako je zamišljena, in da v bistvu bi
               lahko že v prihajajočih letih pravzaprav na novi osnovi podeljevali tudi na področju
               visokega šolstva koncesije. Je pa potrebno povedati, po obstoječi zakonodaji jih ne
               moremo, zaradi tega, ker je Računsko sodišče zelo jasno postavilo, da v bistvu so
               kriteriji preohlapni in zaradi tega vzpostavljamo tudi v tem kontekstu nov sistem. </p>
               <p>Kar se tiče učbeniških skladov, če lahko samo na to temo nekaj stavkov. Brez dvoma je
               ažurnost učbeniških skladov nekaj kar je pomembno za to, da imajo vsi učenci ustrezen
               in vse šole ustrezen dostop do gradiv. Na tej točki je potrebno povedati, da je tudi
               tukaj kriza relativno močno zarezala, in da je bilo v letih nazaj, pravzaprav so bili
               oziroma je bila ažurnost teh učbeniških skladov relativno prizadeta. Vendar lahko
               rečemo, da je tudi po preverbi dejanskega stanja na terenu in vsega skupaj lahko
               trdimo, da so bile v letih, se pravi, predlani in pred tem ažurirana vsa učbeniška
               gradiva za drugo in tretjo triado, in da je bilo v lanskem letu ažuriran celoten
               učbeniški fond za prvo triado, kar pomeni, da s samim učbeniških skladom oziroma z
               dostopnostjo učbenikov smo, da rečem, nekoliko poenostavljeno, relativno na zeleni
               veji in kar je pomembno v tem kontekstu je zagotavljanje sprotnega ažuriranja
               učbeniških skladov, nadomeščanje tistih gradiv, ki niso več  aktualna in po ocenah našega direktorata
               in naših strokovnih služb, je stanje na tej postavki zadovoljivo in lahko tista
               gradiva, ki jih je potrebno v tem kontekstu nadgrajevati oziroma dopolnjevati, lahko
               dopolnimo.</p>
               <p>Mogoče samo v tem kontekstu bi še povedal, da poleg učbeniških skladov v pretekle,
               obdobju je bil sklenjen sporazum, ki ga verjetno tudi vsi zelo dobro poznate s SAZOR,
               kar se tiče avtorskih pravic oziroma urejenega statusa oziroma stanja na tem
               področju, kar ne gre iz učbeniških skladov in gre iz materialnih stroškov v bistvu in
               je še eden… <stage>/ oglašanje iz ozadja/</stage> Kako? Ja, tako, in zato so sredstva zagotovljena
               dodatno. Zaradi tega ministrstvo na tej točki ocenjuje, da s sredstvi, ki jih imamo
               na razpolago, učbeniški sklad, pa res lahko servisiramo oziroma zagotavljamo ustrezna
               sredstva, da bodo vsi oziroma da bodo ta sredstva ustrezno, mislim ti učbeniški
               skladi ustrezno dopolnjevani.</p>
               <p>Morda samo še kar se tiče sredstev za znanost za leto 2017. Tudi jaz močno upam in
               morda bodo to lahko dale kolegice iz Ministrstva za finance kakšno informacijo več,
               da ta sredstva, ki so bila nekako dogovorjena, obljubljena, kakorkoli temu rečemo, da
               dejansko pridejo v letu 2017. Preprosto zaradi tega, ker tudi mi, če temu ne to tako,
               imamo relativno neugodno pozicijo, če se izrazim na ta način, ker dejansko je celoten
               sitem nekako naravnan, da računamo s temi sredstvi. Koliko zares teh sredstev bo, je
               mislim da vprašanje še dejansko kalkulacij, ki so v zadnjih fazah, kot sem obveščen
               in tudi kolikor sem bil udeležen v te pogovore, bi moralo biti stvar zadnjih detajlov
               kako in kaj, ampak vendar, kot rečeno, za nas je izjemnega pomena za ta denar, pride
               v letu 2017. Ker dejansko nekatere, pa da pride relativno kmalu, ker vedeti pa
               moramo, da če nam pride v sredini decembra, imamo resen problem z njegovo
               transparentno in racionalno porabo.</p>
               <p>Kar se tiče sindikatov in vrednotenja dela učiteljev. Brez dvoma se zavedamo oziroma
               jasno nam je, da je potrebno spoštovati nenazadnje tudi razmerja med posameznimi
               poklicnimi skupinami, ki so bila enkrat v preteklosti že dogovorjena in za katere
               verjamemo, da so ustrezno opredeljevala razmere med posameznimi poklicnimi skupinami.
               In na tej točki pa je potrebno povedati, da brez dvoma sam proces je v fazi pogajanj
               oziroma pogajanja s sindikati tečejo, in da bi rekli zdaj, da ali nam ta finančni
               načrt, ki ga imamo tukaj, odraža tudi oziroma ali imamo kaj prostora za pravzaprav
               pokritje tudi že morebitnih dogovorov, ki bodo sledili sindikati, jih nimamo. In
               kakršenkoli dogovor s sindikati bo moral slediti tudi temu, da bodo morala biti
               zagotovljena ustrezna finančna sredstva. Ta program oziroma ta finančni načrt, ki ga
               imamo, pokriva naše zakonodajne obveznosti, ki jih imamo v tem trenutku, kakršnekoli
               spremembe pač bodo terjale nov premislek oziroma nov razmislek tudi o tem kako stvari
               pokriti.</p>
               <p>Kar se tiče glasbenega šolstva. Prej je bilo že nekaj na kratko sem povedal o
               investicijah v osnovno šolstvo, ki brez dvoma letos ni na takšni ravni kot bi si ga
               želeli in za katerega verjamemo, da bi bilo potrebno. Podobno je z glasbenim
               šolstvom. Ampak vendar potrebno je pa povedati še eno reč, da smo po dolgem času v
               letošnjem letu povečali obseg vpisov v glasbene šole. Ker nekako cilj naj bi bil, v
               javne glasbene šole, ja tako. Cilj naj bi bil približno, da je četrtina otrok
               vključenih v tovrstno izobraževanje. Zdaj glede na to, da generacije rastejo, glede
               na to, de v preteklih letih mnogi ni zgodilo na tej točki oziroma glede tega
               vprašanja, lahko rečemo, da je letos približno 300 otrok več vpisanih v sistem
               javnega glasbenega izobraževanja, kar verjamemo, da je eden izmed zelo zelo pomembnih
               elementov v tem kontekstu in verjamemo, da pripomore k širši vzgoji iz izobraževanju
               otrok. Vemo, da teh 300 zagotovo ne bo poklicnih glasbenikov, ampak  zagotovo vsi izmed teh 300 novih pa
               bodo na svet gledali drugače zaradi tega, ker so del tudi glasbenega izobraževanja.
               In v tem kontekstu verjamem, da bo tudi v prihodnjih letih potrebno narediti še
               nadaljnje korake, da bodo vsebinski koraki oziroma vsebina in povečano število otrok,
               da bo temu sledilo tudi vlaganje v ustrezno infrastrukturo, ki bo omogočala
               kvalitetno izpeljavo teh programov.</p>
               <p>Morda, želel bi povedati samo še eno reč v tem kontekstu, posebej kar se tiče v
               navezavi na izobraževalni sistem, kar se tiče kadrov, so bili brez dvoma oziroma
               področje šolstva je brez dvoma bilo deležno nekaterih sistemskih ukrepov, ki so
               neprijetni, ampak so bili bolj ali manj lastni celotnemu javnemu sektorju. Kar se
               tiče tega področja, smo v preteklem obdobju uspeli, mislim, da nekaj kar ni uspelo
               kar nekaj časa urediti sistemsko delovni čas učiteljev, da je pravzaprav stvar
               urejena na pregleden in transparenten način. Moram pa povedati, da v kontekstu
               zmanjševanja oziroma v kontekstu proračunskih pritiskov, ki so bili v preteklih
               letih, pa smo uspeli obvarovati tako področje šolstva kot področje visokega šolstva
               nekaterih ukrepov, ki so jih tudi mednarodne institucije zelo močno pritiskale na nas
               in zelo močno hotele njihovo uveljavitev.</p>
               <p>Pa da ne bom kljub vsemu predolg, se opravičujem, vprašanj je bilo ogromno. Upam, da
               sem vsaj nekatere uspel nasloviti, bi tukaj zaključil, če je še karkoli specifičnega,
               seveda z veseljem.</p>
            </sp>
            <sp xml:id="SDT7-OZIZŠIM-nujna-33-2017-10-12.sp23">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Jaz bom tako rekla, sem zadovoljna z odgovori, vendar kar se tiče tiste gradnje
               nacionalnega inštituta za biologijo in sploh tistih treh, ki ste jih omenili, ste
               rekli, da se pogovarjate in iščete variante z Ministrstvom za finance, itn. Saj se
               pogovarjate, ampak zdaj nimamo konkretnega odgovora ali bodo dobili solde ali ne bodo
               dobili. To je zdaj vprašanje. To bi prosila vas. Kako daleč ste s temi pogovori?
               Poglejte, jaz nisem pristaš tega, pojejmo in popijmo, potem pojdimo domov in potem bo
               kar bo. Jaz sem, poglejte, jaz vem, verjamem, da je to lahko recimo 15 let za vse tri
               tiste ustanove bo potrebno, ne vem, po 5 milijonov evrov letno kredita treba vračati,
               ampak se je treba, mislim včasih je treba biti tudi drzen in se odločiti in reči.
               Takrat pa lahko rečem, odločimo se in bo kar bo. Tako, da tukaj jaz res apeliram, da
               dajte se zmeniti, ker tukaj sedaj v tem proračunu očitno ni, razen če se ne boste
               zdaj v teh dneh pred proračunom kaj pogovorili. Tukaj bi res, bi prosila, da vse
               napore, vložite vse napore v to, da se nekaj premakne. Včasih je treba biti drzen pri
               teh stvareh. Ne se samo pogovarjati, se je treba tudi zmeniti. Tako da, če imate
               odgovor kako daleč ste s temi pogovori ali prvič slišite. Prvič slišite, ja… No
               vidite, no… <stage>/ oglašanje iz ozadja/</stage> Počakajte, bom to rekla. In zato, ker sem rekla,
               teh 5 milijonov na proračun 10 milijard, če zaokrožimo, to je 0,5 promila obrok
               letno, celotnega proračuna. Začnimo, recimo če vemo, da ima ena tam inštitucija, da
               ima gradbeno dovoljenje, in da je potrebno za enkrat, ne vem, zagotoviti 2 milijona
               letno, začnimo z enim, ne potem še tisto pa center za inovativnost. Vse podpiram,
               karkoli bo, vse podpiram, samo dajmo začeti. In če nekaj res že tako daleč
               pripeljano, kot hišo, če imamo, imaš načrt, imaš gradbeno dovoljenje in čakaš, čakaš
               da ti bo še ne vem kdo dal še en žegen in žig na ne vem na kaj. Tukaj čakamo žig
               Ministrstva za finance, da zagotovi sredstva in lepo vas prosim, uredite to.</p>
               <p>In kar se tiče učiteljev, če ste v dogovorih, jaz upam, da, še vsako ministrstvo do
               zdaj, zmeraj so ministri povedali tako privat, ko smo se pogovarjali, ima 10 %
               proračuna svojih sredstev še, tako da lahko kaj prerazporedi in jaz upam, da če bodo
               dogovori taki, da bodo ugodni in je za v dogovorih s sindikatom in če bodo uspešni
                   in ugodni za
               učitelje, da upam, da boste tudi ta denar res tudi našli. Tako. Hvala lepa.</p>
               <p>Želi še kdo kaj? Si hotel še kaj povedati? Kar rečite.</p>
            </sp>
            <sp xml:id="SDT7-OZIZŠIM-nujna-33-2017-10-12.sp24">

               <speaker>DR. TOMAŽ BOH:</speaker>

               <p>Saj ne vem, če upam.</p>
               <p>Poglejte, kar se tiče investicije. Pogovarjali smo se, verjetno z drugim
               direktoratom, ampak vendar, nismo se pogovarjali z direktoratom, pogovarjali smo se
               tudi z državno sekretarko in z ministrico vašo tudi že in v bistvu smo v teh dneh,
               naj bi, pač je dogovorjeno, da se dobimo še na sestanku kako tako naprej s temi
               rečmi. Kako naprej izpeljati tovrstno investicijo. Brez dvoma vemo, problem je,
               mislim gre za to, da Junckerjev paket kot ena izmed investicijskih možnosti
               pravzaprav v Sloveniji je bilo zelo zelo redko uporabljen, zaradi tega smo uporabili
               oziroma so uporabili tudi pripravljavci precej časa, da so prišli čez vse ovire in
               čez vse tiste zapreke do nekega relativno javnega dokumenta. Zdaj pa pač moramo
               naprej tudi s financami zagotoviti tiste denarje, ki jih za to rabimo, ampak moramo
               pa vedeti, da to so dodatni denarji oziroma to so denarji, in da ne gre zgolj za to,
               da rečemo, država stoji za tem in potem bo tukaj neki privatni oziroma nek poslovni
               model, ki bo omogočil, da se bodo tovrstne reči refinancirale oziroma financirale
               same. To se ne bodo. To bo brez dvoma infrastrukturna investicija morala biti s
               strani države. In če kdo, potem verjemite, da jaz zares močno podpiram, ja seveda,
               tudi športno infrastrukturo, ampak tele znanstvene pa tudi zelo zelo močno.</p>
            </sp>
            <sp xml:id="SDT7-OZIZŠIM-nujna-33-2017-10-12.sp25">

               <speaker>PREDSEDNICA DR. MIRJAM BON KLANJŠČEK:</speaker>

               <p>Lepo, hvala za spodbudne besede in upajmo, da se bodo rešilo.</p>
               <p>Gospod Veber. Izvoli.</p>
            </sp>
            <sp xml:id="SDT7-OZIZŠIM-nujna-33-2017-10-12.sp26">

               <speaker>JANKO VEBER (PS SD):</speaker>

               <p>Toliko bi se rad, vključil, ker seveda, bo Odbor za finance imel zaključno besedo pri
               obravnavi teh proračunov. Nujno bi bilo potrebno, da dobimo, ker so bila pač danes
               izpostavljena ta vprašanja na našem odboru, odgovore, preden bo Odbor za finance o
               tem razpravljal, zasedal, kajti tam je še priložnost, da potem dejansko tudi
               oblikujemo rešitve, bodisi na predlog Vlade, da sprejmemo potreben amandma ali pa
               tudi v dogovoru s poslanci, da odreagiramo in poskušamo tudi mi vložiti potem
               rešitev, ki bi pripeljala do tega, da investicije zaživijo.</p>
               <p>Tako, da apel, da v bistvu dobimo v čim krajšem času te odgovore, ki smo jih
               vzpostavili tako na investicije tako na teh 9 milijonov, ki bi jih morali zagotoviti
               v letošnjem letu. Jaz opozarjam, da bom tudi sam odprl to razpravo v petek, to je
               jutri, pri tem Zakonu o izvrševanju proračuna, kajti če lahko zagotovimo 136
               milijonov, potem si upam dati oceno, da ni noben problem še 9 milijonov dati
               zraven.</p>
            </sp>
            <sp xml:id="SDT7-OZIZŠIM-nujna-33-2017-10-12.sp27">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo razpravljati? Ugotavljam, da ne.</p>
               <p>Zaključujem razpravo in bom dala najprej na glasovanje amandma, ki smo ga dobili od
               Levica. Ne bom brala. Ste ga vsi prebrali. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(6 članov.)</stage></p>
               <p>Ugotavljam, da amandma ni sprejet. Drugi vzdržani. Očitno.</p>
               <p>In mislim, da lahko samo rečem, da ugotavljam, da je Odbor za izobraževanje, znanost,
               šport in mladino se je seznanil s predlogom sprememb proračuna Republike Slovenije za
               leto 2018 in s predlogom proračuna Republike Slovenije za leto 2019 iz svojega
               delovnega področja.</p>
               <p>S tem zaključujem obravnavo predlogov proračunov.</p>
               <p>Je mogoče kdo član, samo da vprašam, član Odbora za finance. Janko, bi lahko mogoče
               sodeloval kot poročevalec na odboru… Naslednji petek je. <stage>/ oglašanje iz dvorane/</stage> Z
               veseljem. No, super.</p>
               <p>Potem Janko Veber bo poročevalec.  S tem zaključujem tudi 33. nujno sejo Odbora in vas prav lepo
               pozdravljam in želim lep večer. Imejte se lepo. <stage type="time">Seja je bila končana 12. oktobra
                  2017 ob 18.25.</stage>
               </p>
            </sp>
         </div>
      </body>
   </text>
</TEI>