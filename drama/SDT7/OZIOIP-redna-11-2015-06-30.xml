<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-redna-11-2015-06-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EA2C951EACFC8609C1257E66002FFBF1</idno>
               <idno type="custom" subtype="session">EA2C951EACFC8609C1257E66002FFBF1</idno>
               <idno type="custom" subtype="day">B9FE2F022B916B22C1257E7400464BCA</idno>
               <idno type="custom" subtype="day">7583469DB463712FC1257E750036BF0E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B9FE2F022B916B22C1257E7400464BCA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=7583469DB463712FC1257E750036BF0E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-redna-11-2015-06-30.OZIOIP" n="11">
               <name>redna seja</name>
               <date when="2015-06-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-redna-11-2015-06-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-redna-11-2015-06-30.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA INFRASTRUKTURO, OKOLJE IN PROSTOR</stage>
            <stage type="session">11. seja</stage>
            <stage type="date">(30. junij 2015)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor.</stage>
            <stage type="time">Seja se je začela ob 9. uri.</stage>
            


            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Lep pozdrav.</p>
               <p>Začenjam 11. sejo Odbora za infrastrukturo, okolje in prostor. Vse prisotne lepo
               pozdravljam.</p>
               <p>Obveščam vas, da na seji kot nadomestni člani sodeluje dr. Bojan Dobovšek za člana
               Marjana Dolinška.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni: točka 1 – Predlog zakona o spremembah in dopolnitvah Zakona o
               vodah, skrajšani postopek, točka 2, razno.</p>
               <p>Ker v poslovniškem roku nisem prejel nobenega predloga za spremembo dnevnega reda je
               ta določen kot ste ga sprejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA – TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O VODAH,</title> ki ga je Državnemu zboru v
               obravnavo posredovala vlada in predlagala, da se predlog zakona obravnava po
               skrajšanem postopku. Kolegij predsednika Državnega zbora je na 30. seji, dne 8. 6.
               2015 sklenil, da se predlog zakona obravnava po skrajšanem postopku. Dne 10. 6. 2015
               je Poslanska skupina SDS na podlagi 10. odstavka 21. člena Poslovnika Državnega zbora
               vložila zahtevo, da Državni zbor ponovno odloča o odločitvi Kolegija, da se predlog
               zakona obravnava po skrajšanem postopku. Državni zbor je na 9. seji, dne 15. 6. 2015
               odločil, da se predlog zakona obravnava po skrajšanem postopku. Za obravnavo je bilo
               posredovano naslednje gradivo. Predlog zakona z dne 29. 5. 2015, mnenje
               Zakonodajno-pravne službe z dne 16. 6. 2015, mnenje Komisije Državnega sveta za
               lokalno samoupravo in regionalni razvoj z dne 17. 6. 2015, mnenje Sindikata vzgoje,
               izobraževanja, znanosti in kulture Slovenije z dne 10. 6. 2015, predlog Kmetijsko
               gozdarske zbornice Slovenije z dne 15. 6. 2015, mnenja in stališča Društva vodarjev
               Slovenije z dne 22. 6. 2015, predlogi za amandmaje Sindikata vzgoje, izobraževanja,
               znanosti in kulture Slovenije, SVIZ z dne 24. 6. 2015 in odgovor Ministrstva za
               okolje in prostor v zvezi z mnenjem Zakonodajno-pravne službe z dne 29. 6. 2015. Vsa
               navedena gradiva so objavljena na spletni strani Državnega zbora. V poslovniškem roku
               so bili vloženi amandmaji Poslanskih skupin SMC, DeSUS in SD z dne 24. 6. 2015,
               Poslanske skupine SDS z dne 24. 6. 2015, Poslanske skupine Združene levice z dne 24.
               6. 2015, Poslanske skupine SD z dne 24. 6. 2015 ter spremembe amandmaja Poslanske
               skupine Združene levice k 16. členu, z dne 29. 6. 2015.</p>
               <p>Na sejo so bili k obravnavi te točke povabljeni Ministrstvo za okolje in prostor,
               Komisija Državnega sveta za lokalno samoupravo in regionalni razvoj, Inštitut za vode
               Republike Slovenije, Gospodarska zbornica Slovenije, Kmetijsko gozdarska zbornica
               Slovenije, Skupnost občin Slovenije, Združenje občin Slovenije, Združenje mestnih
               občin Slovenije, Sindikat vzgoje, izobraževanja, znanosti in kulture Slovenije in
               Zakonodajno-pravna služba.</p>
               <p>Dodatno so bili vabljeni še Ministrstvo za kmetijstvo, gozdarstvo in prehrano,
               Društvo vodarjev Slovenije in Ministrstvo za javno upravo.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavnici predlagatelja, gospe ministrici za okolje in prostor Irena
               Majcen, da nam poda dopolnilno obrazložitev k predlogu zakona. 
               </p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Spoštovani predsednik, gospod Igor Zorčič, hvala za besedo. Spoštovane poslanke,
               spoštovani poslanci, spoštovani vsi prisotni.</p>
               <p>Na ministrstvu je pri pripravi spremembe Zakona o vodah nas vodilo dvoje načel,
               temeljnih načel. In sicer: mnenje oziroma poročilo Računskega sodišča, ki je nalagalo
               Ministrstvu že v preteklosti, torej gre za leto 2013, izdajo odločb o koncesijah vsem
               tistim uporabnikom vode, vodnih virov, ki za to niso imeli ustreznih koncesij in niso
               plačevali uporabe te vode. V letih 2013, 2014 tudi v začetku leta 2015 so bile
               pripravljene te uredbe, ki pa niso dočakale končne izvedbe, predvsem zaradi tega, ker
               se je predvidevalo, da je možno to vprašanje rešiti z mogoče eno, dvema uredbama. Mi
               tudi v lanskem letu nismo uspeli pripraviti uredb, ki bi zagotovile izvedbo teh
               nalog. Smo pa ugotovili, da je približno 60 uredb potrebno pripraviti, s katerimi
               bomo pokrili to rabo vode in možnost seveda imeli tudi za računati v finančnem smislu
               uporabo vode. In prav za to spremembo sedaj so členi, ki zagotavljajo to izvedbo tudi
               v finančnem smislu, gre pa v večini za koristnike oziroma uporabnike vode v
               pijačarski industriji in pa za nekatere uporabnike vode v zdraviliščih, torej
               geotermalnih vrelcev. To je ta en sklop. Z uporabniki smo se tudi usklajevali oziroma
               smo imeli daljši čas z njimi te potrebne sestanke, srečanja in dogovore. Drugi sklop,
               ki ga je ministrstvu bilo potrebno zagotoviti je reorganizacija upravljanja z vodami.
               Dejstvo je, da je ta sklop se pripravljal že tudi v preteklosti, prejšnja leta,
               nikoli pa ni prišlo do realizacije. Mnenje, ki smo ga vnesli tudi seveda v določila
               zakona je, da se ustanovi direkcija za vode, ki bo v celoti opravljala naloge
               upravljanja z vodami. Vsi vemo, da je voda v nekem krogotoku, da se voda v smislu
               uporabe potem skozi naravne procese vračanja nazaj v naravo, vrti v nekem krogu in je
               naloga, torej upravljanje z vodami v najširšem smislu potrebna zagotoviti to nalogo
               na enem mestu.</p>
               <p>Res je, da v lanskem letu,ko so nas prizadele poplave se nekako šteje, da je to eden
               od pomembnih segmentov upravljanja z vodami, ni pa edini, s predlagano spremembo
               načrtujemo torej to celovito reorganizacijo. S tem, da se kadri zajemajo iz dveh
               virov, gre za zaposlene Agenciji Republike Slovenije, ki že opravljajo naloge,
               predvsem v smislu izvajanja nalog čiščenja in pa upravljanja z vodotoki in pa
               strokovni del nalog, ki jih je v teh letih upravljalo, so upravljali zaposleni na
               inštitutu za vode. V teh terminih oziroma pri teh usklajevanjih smo opravili kar
               nekaj teh usklajevalnih sestankov, ne nazadnje tudi z zaposlenimi na inštitutu za
               vode, je pa res, da pri samem podajanju nalog je vsaj zame direktor v lanskem letu mi
               povedal, da je inštitut za vode bil ustanovljen za opravljanje nalog za ministrstvo.
               V tem času pa nekako ugotavljam, da ni teh nalog v smislu upravljanja z vodami za sam
               inštitut v tolikšni meri kot si predstavljamo mi po reorganizaciji Direkcije za vode.
                   Vprašanja o sami
               reorganizaciji so, po mojem mnenju, zelo odprta, ker si nekateri zamišljajo, da
               reorganizacija ni potrebna. Sama sem eno takšno reorganizacijo v preteklosti
               doživela. Šlo je za leto 1995, ko so se občine nekako razdelile na tisti občinski del
               in na upravne enote. Zavedam se, da so dela takrat potekala v smislu dogovarjanja,
               pogovarjanja in del zaposlenih je prešel na občine, del na upravne enote. V vsem tem
               obdobju tudi do danes pa je tudi med temi kadri še vedno potekala izmenjava, kar
               pomeni, da je najbolj pomembno, da so dela opravljena. In v tem smislu je ustanovitev
               Direkcije za vode za opravljanje nalog nujno potrebna. Res je, da je v tem zadnjem
               primeru prišlo še potem dopolnitev tega zakona, in sicer gre za urejanje
               vodovarstvenih območij oziroma za plačilo nadomestil. Zavedam se, da je to težava,
               ampak ta težava je tudi že pogojena v preteklosti. Bila je urejena s spremembo zakona
               v letu 2008 in priznam, da še posebej v tem zadnjem obdobju, ko se s to težavo na nas
               obračajo tudi s strani občin, sem mnenja, tako kot sem že povedala tudi v
               predstavitvi zakona na Vladi, da se s to spremembo ne hiti sedaj v tem postopku, ko
               govorimo o skrajšanem postopku, ampak da s to spremembo nastopimo v nadaljevanju
               spremembe zakona o vodah. Kajti, ta zakon potrebuje še nekaj dopolnitev, ki bi jih
               vložili v poznojesenskem času. Je pa potrebno, seveda, prav za to temo pripraviti
               širšo in temeljitejšo analizo. Sama primerjava z Republiko Avstrijo, kot so jo
               navajali predvsem predstavniki civilnih iniciativ je premalo. Ne nazadnje je Avstrija
               z odškodninami vstopila v pravni red EU in si je izgovorila to izjemo. Slovenija tega
               ni storila in bi pri pripravi te spremembe bilo potrebno širšo analizo, kot je
               trenutno predstavljena. Toliko z moje strani. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predstavnica Ministrstva za kmetijstvo, gozdarstvo in prehrano?
               Gospa mag. Tanja Strniša.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Hvala lepa za besedo. Predsednik, spoštovane poslanke, spoštovani poslanci,
               spoštovana ministrica in drugi gostje na današnji seji. Dovolite mi, da na kratko
               povem zakaj je sprememba 79. člena potrebna in zakaj tukaj že v bistvu skupaj s
               kmeti, pridelovalci na teh območjih najožjih vodovarstvenih območjih pravzaprav že
               več let iščemo rešitve za ustreznejšo ureditev. Kot je bilo že predstavljeno s strani
               ministrice je znano, da so vodovarstvena območja ena najpomembnejših oblik za
               varovanje vodnih teles, pomembnih za odvzem vode. In tak način zavarovanja je poznal
               že prej veljavni zakon o vodah iz leta 1981 na podlagi katerega so vodovarstvena
               območja določila občine. Veljavni zakon o vodah, seveda, ta sistem nadgrajuje z
               namenom izpolnjevanja tudi določil vodne direktive. Kot je bilo povedano, 10 uredb
               določa ta območja. In potem imamo še uredbo, ki določa pa nadomestila za pridelovalce
               na teh območjih. Namreč, pridelovalci na teh območjih z namenom, da varujejo pitno
               vodo imajo določene omejitve, da ne grem preveč v detajle, kar se tiče gnojenja, pa
               še uporabo fito farmacevtskih sredstev. Zaradi tega, ker je njihovo kmetovanje
               omejeno. Samo ne morejo nadaljevati s praksami kakršne so imeli prej, je po
               predpisani metodologiji in po kalkulacijah, ki jih dela Kmetijski inštitut so oni
               upravičeni do razlike v dohodku, ki so ga ustvarjali pred tem glede na svojo
               kmetijsko prakso, tako da gre za neke vrste zgodovinsko plačilo. In med dohodkom, ki
               ga ustvarjajo lahko po novih omejitvah.  Sedaj te kalkulacije kažejo različno plačilo, odvisno
               od tega na katerih območjih se kmet nahaja in od tega kakšno kmetijsko proizvodnjo je
               imel prej. Naj povem, da ker je ta pomoč oziroma to plačilo, to nadomestilo, ki ga
               imajo zdaj, je narejeno, ta sistem je narejen po sistemu državnih pomoči, veljajo
               tudi pravila državnih pomoči, ki pravijo, da se do, če je ta razlika v dohodku manjša
               kot 50 evrov, se to nadomestilo ne izplača. Če je pa večje kot 500 evrov, pa se lahko
               izplača oziroma ta izguba dohodka je večja kot 500 evrov, pa se lahko izplača samo do
               500 evrov. Ta višina 500 evrov velja za prvih pet let prilagoditve. Po petih letih pa
               je ta zgornja meja 200 evrov. In ker se letos izteka petletno obdobje za nekatere
               uredbe, je nujno, to spremembo uveljaviti do konca letošnjega leta na način, da bi
               lahko kmetje ne po sistemu državne pomoči, ampak po sistemu civilnega prava z
               upravljavci oziroma s tem vodno gospodarskimi podjetji določili odškodnino za izgubo
               dohodka. Tako, da s tem amandmajem se predvideva prehod iz tega sistema kot država z
               uredbo predpiše, to nadomestilo, prehod na odškodnine po civilno-pravnem sistemu. Naj
               povem, da bo do te odškodnine upravičen samo lastnik, ne tudi najemnik, in da te
               odškodnine ne bo mogoče uveljavljati za zemljišča v lasti Republike Slovenije, se
               pravi, s katerimi upravlja sklad kmetijskih zemljišč. Rada bi povedala pa tudi, da je
               sicer naša politika našega ministrstva ali pa pač naša usmeritev, da bi na teh
               območjih, da bi prišlo v čim večji meri, da bi vzpostavili na teh območjih pravzaprav
               ekološko kmetovanje, in da bi kmete, ki se ne želijo na tak način prilagoditi, imeli
               možnost zamenjati kmetijska zemljišča in tudi zakon to predvideva, da v kolikor ima
               sklad na voljo kmetijska zemljišča in kmet tam želi, lahko zamenja kmetijska
               zemljišča za to, da lahko izven teh najožjih območij kmetuje tako kot sam želi. Na
               teh območjih kjer so pa pod najstrožjem režimu, pa bi bilo pravzaprav naša želja, da
               je v čim večji meri država lastnik, in da potem predpiše, da se oddajo ta zemljišča v
               najem, pod pogoji, kot jih določi država, se pravi, tudi brez potem pravice do
               odškodnine.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnica Zakonodajno-pravne službe? Mag. Saša Brecelj Podgornik.</p>
            </sp>
            <sp who="SDT7:BriceljPodgornikSaša">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>K predlogu zakona smo podali pisno mnenje. V zvezi s pripombami, ki smo jih v mnenju
               podali ugotavljamo, da so nekatere naše pripombe upoštevane z vloženimi amandmaji. V
               zvezi z nekaterimi pripombami pa je predlagatelj posredoval dodatna pojasnila.
               Nekatere predlagane rešitve namreč niso imele pripadajoče obrazložitve, kar že samo
               po sebi otežuje njihovo presojo. Ob tem bi povedala, da morajo biti utemeljitev, na
               primer, razlogov za posebno ureditev, ki odstopa od uveljavljene sistemske ureditve
               ali utemeljitev retroaktivnosti oziroma drugih elementov, ki so sicer relevantni za
               ustavnosodno presojo, znana že ob sprejemanju zakona, se pravi, razvidna iz
               zakonodajnega gradiva. Ustavno sodišče je namreč v eni od odločb že sprejelo
               stališče, da te utemeljitve ne morejo nadomestiti potem naknadno utemeljitev po
               zaključenem zakonodajnem postopku, se pravi, v okviru morebitne ustavnosodne
               presoje.</p>
               <p>V okviru uvodne predstavitve bi ponovno izpostavila naše pripombe k 3. členu. Gre za
               ureditev, ki se nanaša na opravičenje lastnika ali drugega posestnika, ki ima zaradi
               prilagoditve ukrepom vodovarstvenega režima zmanjšan dohodek iz kmetijske dejavnost
               do nadomestnega zemljišča oziroma nadomestila za zmanjšanje dohoda iz kmetijske
               dejavnosti. Pri tem je obrazložitev v predlogu zakona navedla le, da se nadomešča
               obstoječi sitem izplačevanja nadomestil po shemi državnih pomoči sistemom
               izplačevanja odškodnin na podlagi civilnega prava, ob tem pa obrazložitev ne pojasni
               vsebine in namena posameznih določb in tudi ne spremembe glede na  veljavno ureditev. V mnenju smo
               opozorili, da so določbe nejasne in medsebojno neusklajene. Določene nejasnosti
               oziroma neusklajenosti so z vloženimi amandmaji odpravljene, ne pa vse. Na primer, iz
               predlagane ureditve še vedno po eni strani izhaja, da naj bi bila odškodnina
               namenjena izgubi oziroma zmanjšanju dohodka iz kmetijske dejavnosti, po drugi strani
               pa naj bi se pri določitvi odškodnine upoštevalo tudi zmanjšanje vrednosti zemljišč
               in kmetijskih gospodarstev. Prav tako menimo, da bi morali biti kriteriji za
               določitev višine odškodnine v zakonu nedvoumno določeni in verjetno tudi vezani na
               vrsto ukrepa vodovarstvenega režima. Menimo namreč, da prosto določanje odškodnine ni
               ustrezno, in sicer zato, ker je odškodnina posledica dopustnih javnopravnih omejitev,
               zato ker je treba zagotoviti enako obravnavanje vseh upravičencev do odškodnine.
               Upoštevati pa je treba tudi, da je zavezanec za izplačilo izvajalec javne službe, kar
               posledično potem vpliva na ceno vode, ki jo plačujejo uporabniki. V mnenju navajamo
               še, da je sicer po primerljivih ureditvah v primeru omejitev in prepovedi zaradi
               varstvenih režimov, na primer, po Zakonu o ohranjanju narave, Zakonu o gozdovih,
               Zakonu o divjadi in lovstvu, predvidena smiselna uporaba postopka po predpisih, ki
               urejajo razlastitev. Se pravi, je določen sistem izplačevanja odškodnin na podlagi
               upravnega prava. V primerih ureditev varstvenih režimov, ki v javnem interesu
               določajo zakonite, torej dopustne posege v zasebno lastnino v obliki omejitev in
               prepovedi, gre namreč za določitev načina uživanja lastnine, tako da se zagotavlja
               tudi njena socialna in ekološka funkcija, kar izhaja iz 67. člena ustave. V teh
               primerih torej ne gre za protipravno ravnanje države, ki je sicer temeljna
               predpostavka civilne odškodninske odgovornosti, v teh primerih ima odškodnina naravo
               izravnalnega nadomestila zaradi določenih omejitev, ki jih je država tudi dolžna
               sprejemati zaradi zagotavljanja širšega javnega interesa.</p>
               <p>Izpostavila bi še 15. člen. V zvezi s 15. členom ugotavljamo, da gre za podaljševanje
               ureditve na način, kot je bil že vzpostavljen z eno od predhodnih novel, z novelo iz
               leta 2013. Zato smo ponovno izpostavili pripombe, ki smo jih podali že takrat, v
               takratnem postopku, zlasti z vidika zagotavljanja načela pravne varnosti. V zvezi s
               tem ugotavljamo tudi, da je predlagatelj posredoval dodatno obrazložitev. Konkretne
               pripombe, ki smo jih podali k posameznim členom, pa so z vloženimi amandmaji
               upoštevane.</p>
               <p>Obrazložitev je dodana tudi za rešitve 16. člena, ki ureja prenos javnih uslužbencev
               od Inštituta za vode Republike Slovenije, ki je javni zavod, potem na ministrstvo,
               pristojno za vode.</p>
               <p>Toliko za uvodno predstavitev. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Za magnetogram ugotavljam še, da poslanca Ivana Preloga nadomešča Andreja Potočnik,
               mag. Margareto Guček Zakošek Dušan Radič, Jana Škoberneta pa Janko Veber.</p>
               <p>Želi besedo predstavnik Komisije Državnega sveta za lokalno samoupravo in regionalni
               razvoj, gospod Jernej Verbič?</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala za besedo, gospod predsednik. Lep pozdrav vsem skupaj! Lep pozdrav, gospa
               ministrica!</p>
               <p>Komisija Državnega sveta za lokalno samoupravo in regionalni razvoj je podprla
               predlagane spremembe in dopolnitve Zakona o vodah.</p>
               <p>V zvezi s podaljšanjem ureditve plačevanja nadomestila za rabo vode za leto 2014 in
               2015 komisija ocenjuje, da je predlagatelj zakona utemeljil dopustnost povratne
               veljave zakona, saj so subjekti ves čas vedeli, da so zavezani k plačilu rabe vode od
               trenutka njenega izkoriščanja. Komisija se pridružuje oceni predlagatelja, da je
               treba izničiti pravni položaj vseh subjektov, ki so zavezani k plačilu vodne pravice,
               kar pa je možno le na predlagani način.</p>
               <p>Komisija poudarja, da morata tako Vlada kot Ministrstvo za okolje in prostor narediti
               vse napore za pravočasno podelitev vodnih pravic za rabo vode za proizvodnjo pijač in
               termalnih kopališč  vsem
               zavezancem, ki danes nimajo koncesije, saj je to podlaga za zaračunavanje plačila za
               rabo vode od 1. 1. 2016 naprej.</p>
               <p>Člani komisije se pridružujemo mnenju Skupnosti občin Slovenije, da so v preteklosti
               plačila služnostni oziroma stavbne pravice na vodnih in priobalnih zemljiščih
               predstavljala za občine velike finančne obremenitve. Glede na to, da popolna
               oprostitev plačila za služnost in ustanovitev ustavne pravice ni mogoča, komisija
               podpira predlagani ukrep za nižanje stroškov občin v 2. členu novele zakona. Komisija
               ob tem dodaja, da bi imeli nižji stroški iz tega naslova večje finančne učinke za
               občine, če bi taka ureditev veljala v pretekli finančni perspektivi, ko so imele
               občine večjo možnost pridobivanja evropskih sredstev za gradnjo javne infrastrukture.
               Ker sedanja finančna perspektiva ni najbolj naklonjena infrastrukturnim projektom,
               občine večjih prihrankov iz naslova znižanja stroškov za plačilo služnosti oziroma
               stavbne pravice na vodnih in priobalnih zemljiščih ne bodo imele.</p>
               <p>Predlog zakona daje pravno podlago za izvedbo reorganizacije na področju upravljanja
               z vodami, ki je predvsem posledica ugotovitve, da je obstoječe stanje na področju
               izvajanja nalog upravljanja voda neustrezno. Zakon tako predvideva ustanovitev
               direkcije za vode kot organa v sestavi Ministrstva za okolje in prostor, kjer se bodo
               združile upravljavske naloge na področju voda ter prenesle določene pristojnosti z
               Inštituta za vode. Komisiji je bilo predstavljeno mnenje Inštituta za vode, ki
               nasprotuje predlagani reorganizaciji inštituta. In stališče Sindikata vzgoje in
               izobraževanja, znanosti in kulture Slovenije, ki opozarja na problematičnost
               predlaganega načina prenosa zaposlenih delavcev Inštituta za vode na ministrstvo.
               Večina članov komisije je menilo, da predlagani reorganizacijski ukrep sicer ne
               predstavlja okrnitve strokovnosti in poslanstva Inštituta za vode, zagotovo pa lahko
               strokovno okrepljeno ministrstvo pripomore k učinkovitejšemu sistemu upravljanja z
               vodami. In rezime, komisija pričakuje, da bo zakonodajalec na koncu sprejel tako
               rešitev, da bodo zaposleni Inštituta za vode, ki bodo prešli na ministrstvo, ohranili
               vse pravice iz pogodbe o zaposlitvi in druge pravice ter obveznosti iz delovnega
               razmerja.</p>
               <p>Podprli smo tudi predlagano natančnejšo definicijo poplavne ogroženosti in naloge
               države v zvezi z izrednimi ukrepi po naravni nesreči zaradi škodljivega delovanja
               voda, saj se v praksi pojavljajo različne interpretacije.</p>
               <p>Pozdravljamo tudi predlagano vsebino novele 79. člena zakona, ki sledi predlogu
               Komisije Državnega sveta za kmetijstvo, gozdarstvo in prehrano, da se nadomestilo za
               zmanjšanje dohodka iz kmetijske dejavnosti na tako imenovanih vodovarstvenih območjih
               zaradi omejene rabe opredeli kot odškodnina, ki se uredi neposredno s pogodbo med
               izvajalcem javne službe oskrbe s pitno vodo in upravičencem in ne več kot državna
               pomoč.</p>
               <p>V zvezi z vodnim dovoljenjem za rabo vode za vodooskrbo je bilo tudi izpostavljeno,
               da bi morala imeti oskrba s čisto in ustrezno pitno vodo prednost pred vsemi drugimi
               rabami vode in bi zato morali določiti prednostni vrstni red rabe vode.</p>
               <p>Komisija pozitivno ocenjuje tudi dopolnitev 125. člena zakona, da vodno dovoljenje za
               rabo vode za oskrbo s pitno vodo, ki se izvaja kot gospodarska javna služba, lahko
               pridobi le država ali občina. Čeprav je to že opredeljeno na podzakonski ravni in se
               določba v praksi že izvaja, je prav, da se to tudi zakonsko določi.</p>
               <p>Ob obravnavi novele zakona so člani komisije  dali v proučitev odboru pobudo, da bi občine lahko s svojimi izvajalci
               in ob ustreznem nadzoru urejale manjše vodotoke, saj so cene koncesionarjev za občine
               previsoke. Zaradi enotne ureditve področja upravljanja vodovodov v zasebni lasti je
               bil podan tudi predlog, da se pripravijo jasna in tudi enotna navodila, saj se danes
               dogaja, da občine urejajo to področje različno. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Besedo bi dal ostalim vabljenim, potem bomo prešli na razpravo in glasovanje o
               posameznih členih v okviru druge obravnave predloga zakona. SE pravi, ostali
               vabljeni, kdo želi besedo. Prosil bi, če se predstavitev za magnetogram in poveste
               svojo funkcijo.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala lepa, predsednik. Spoštovane poslanke in poslanci, ostali vabljeni. V imenu
               Sindikata vzgoje, izobraževanja, znanosti in kulture Slovenije, ki je po odločbi
               Ministrstva za delo reprezentativen tudi na področju raziskovalnih inštitutov v
               Sloveniji. V SVIZ so včlanjeni vsi inštituti v tej državi, vključno z največjim
               Jožefom Štefanom na čelu.</p>
               <p>Mi smo se vključili v ta zakon zlasti zaradi spremenjene oziroma reorganizacije
               Inštituta za vode, po katerem se velik del zaposlenih prenaša iz inštituta, kjer
               opravljajo raziskovalne naloge in funkcije na Ministrstvo za okolje in prostor, kjer
               se preoblikujejo na nek način v uradnike, ki bodo izvajali verjetno podobne
               funkcije.</p>
               <p>Najprej bi želel v dveh stavkih, kljub vsemu, ker je bilo veliko pripomb, opozoriti,
               da je seveda vprašanje ali je smiselno, da Slovenija, ki je ena najbolj vodnatih
               držav v Evropi ukinja edini inštitut, ki ga ima za vode oziroma ga praktično pušča
               zgolj neko školjko izpraznjeno, ki je vprašanje, ali bo lahko v prihodnjih letih
               funkcionirala kot raziskovalni inštitut, glede na to, da se večina teh nalog prenaša
               na ministrstvo. Tu gre za vsebinske spremembe. Ko vi spremenite neko funkcijo
               raziskovanja, neodvisnega, bom rekel, ukvarjanja z vodami na ravni znanosti na nek
               resor, kjer postanejo te naloge del upravljanja oziroma v direktoratu upravlja te
               funkcije. To, po moje ta razmislek ni dovolj narejen. Drugo, glede na to, da gre za
               strateški vir v 21. stoletju bi človek kljub vsemu si želel, da bi bila javna
               razprava, diskusija, strokovne polemike, to kar se dogaja z upravljanjem z vodami v
               naši državi, seveda, bistveno bolj organizirana in odprta. Naj opozorim, da je bil
               čas za pripombe na ta zakon 4 dni. 22. 5. 2015 se je začelo zbiranje pripomb, 26. 5.,
               štiri dni kasneje je bil ta postopek zaključen. To je v nasprotju s težo in pomenom,
               ki ga imajo vode kot neka strateška dobrina v 21. stoletju in seveda govori o tem, da
               morda ne razumemo čisto dobro o čem pravzaprav teče beseda. 28. maja je bil zakon že
               na Vladi.</p>
               <p>Sedaj pa k temu kar nas posebej zanima v tem ožjem smislu kjer smo zadolženi za to,
               da se pravice zaposlenih na nek način v tej državi uveljavljajo. Kot veste se
               pomemben del zaposlenih prenaša iz inštituta na ministrstvo, pri čemer gre za to, da
               v zakonu piše, da pogodba o zaposlitvi tistim, ki so sedaj zaposleni na inštitutu in
               bodo prevzeti na ministrstvo preneha pogodba o zaposlitvi po zakonu. To je  nedvomno odstopanje od
               pravil, od tega, kar velja v naši državi, namreč v 75. členu Zakona o delovnih
               razmerjih se govori o tem, da prevzemnik, tisti, ki prevzame zaposlene zavaruje
               oziroma zagotovi tistim, ki gredo k njemu v zaposlitev, vse pravice. Tukaj pa preneha
               delovno razmerje in naslednji dan naj bi se podpisala pogodba teh zaposlenih, ki bi
               šli z Ministrstvom za okolje in prostor. Naj opozorim, da tukaj so te ljudje v povsem
               neenakopravnem položaju, kajti ne morejo uveljavljati odpravnine. Ne morejo
               uveljavljati tudi drugih pravic, ne morejo izkoristiti niti tistega elementa Zakona o
               delovnih razmerjih, ki pravi, da ima zaposleni tri dni časa, da prouči pogodbo novo o
               zaposlitvi in jo potem lahko podpiše, kajti to mora narediti naslednji dan, pri čemer
               seveda, če bi izkoristil to pravico treh dni, se mu prekine delovno razmerje brez
               vsakega razloga, to ima implikacije na pokojninska razmerja in na vse drugo, kar
               pomeni, da so zaposleni tukaj nedvomno v neenakopravnem položaju. Namreč treba je
               vedeti, da so delovna razmerja v tej državi, temeljijo na konsenzu, gre za pogodbo,
               torej za konsenzualni akt, ki ne more biti sklenjen na podlagi zakona. Navsezadnje
               Ustava v 49. členu določa svobodo dela, tukaj pa zakon pravi, preneha jih delovno
               razmerje, naslednji dan se jim sklene novo razmerje, pri čemer ti zaposleni v tem
               trenutku ne vedo, na kakšna delovna mesta gredo, ne vedo, na kakšna delovna mesta
               gredo, kaj bodo tam počeli, niti kakšne pravice bodo imeli. Dejstvo je zgolj, da ta
               element onemogoča, kar je ugotovilo v 16. členu pripomb tudi pravno zakonodajna
               komisija ne morejo pravic, ki jim jih jamči zakon prinesti. Po naši presoji gre tudi
               za kršitev direktive, Evropske direktive, ki govori o približevanju zakonodaje držav
               članic v zvezi z ohranjanjem pravic delavcev v primeru prenosa podjetij, obratov in
               delo v obratu podjetij, kajti ta direktiva jasno pove, da ob prenosu zaposlitev in
               delavcev ne morejo ti izgubiti nobenih pravic, naša zakonodaja pravi, da jih ohranja
               vsaj še leto, potem pa dopušča 76. člen Zakona o delovnih razmerjih, da med
               sindikatom in prevzemnikom se sklene tudi dogovor, kakšne pravice se bodo naprej
               uveljavljale. Tudi tukaj se onemogoči vsakršni socialni dialog, ki je sicer po Zakonu
               o delovnih razmerjih zagotovljen zaposlenim.</p>
               <p>Zato je po naši presoji nedopustno, da se na tak način izpelje ta prenos, pri čemer
               se neustrezno ministrstvo zagovarja na neko odločitev Vrhovnega sodišča, ki pa je
               bilo v prevzemu dveh oblastnih organov, ko je en oblastni organ prevzel funkcije
               drugega in je bilo rečeno, da s tem pravice ni treba prenašati. Vendar tukaj gre za
               dve povsem različni stvari. Gre za javni zavod, ki ni imel oblastnih pooblastil v tem
               primeru in se prenašajo na ministrstvo. Tako, da je po naši presoji vsaj ta člen, 16.
               člen potrebno nujno uskladiti z veljavno zakonodajo in to direktivo evropsko. V
               nasprotnem primeru seveda bo treba to na nek način pravico za zaposlene uveljavljati
               tudi na, po pač sodni poti. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Vi ste želel besedo?</p>
            </sp>
            <sp who="SDT7:RavnikBranko">

               <speaker>BRANKO RAVNIK:</speaker>

               <p>Hvala lepa za besedo gospod predsednik. Spoštovane poslanke in poslanci, predstavniki
               ministrstva. Sem Branko Ravnik, Kmetijsko gozdarska zbornica Slovenije. Mi že od leta
               2008 opozarjamo na težave, ki jih imajo kmetje pri kmetovanju na vodovarstvenih
               območjih 1. In s tem v zvezi tudi nujnost spremembe zakona v tem delu, govorimo o 79.
               členu in večkrat smo posredovali tudi predlog  in način reševanja oziroma nujnosti te spremembe.
               Nenazadnje je bilo zaradi neurejenosti problematike neodzivnosti v tem času je prišlo
               tudi do protestov. Trenutno zajemajo uredbe, ki določajo ta najožja vodovarstvena
               območja 520 kmetijskih gospodarstev, govorimo okoli 1300 hektarjev kmetijskih
               površin. Petina teh kmetij ima polovico ali več kot polovico svojih kmetijskih
               zemljišč na teh vodovarstvenih območjih in trenutno veljavni zakon in 97. člen sicer
               zagotavlja kmetom, da zaradi izvajanja vodovarstvenega režima dobijo bodisi
               nadomestna zemljišča, bodisi denarno nadomestilo za izpad dohodka, to je že veljavni
               zakon in to je tudi državna sekretarka z Ministrstva za kmetijstvo, gozdarstvo in
               prehrano povedala. Vendar so te rešitve, ki so sedaj v 79. členu kratkotrajne,
               neustrezne in prihaja tudi do izvedbenih težav. Namreč kmetje v večini primerov
               nimajo možnosti pridobiti nadomestnih zemljišč, denarna nadomestila, kot je bilo
               rečeno niso dejanska odškodnina, ampak zapadejo pod pravila državnih pomoči in po
               petih letih praktično ugasnejo. In pa prihaja do primerov, ko izvajalci javne službe
               oskrbe s pitno vodo marsikje ne upoštevajo določb zakona in tudi mehanizmi za
               preprečitev tega niso bili doslej vedno uspešni. Prav tako kmetije, te odločbe
               omejujejo kmetije pri razvoju zaradi strogih omejitev, čeprav se v okviru skupne
               kmetijske politike oziroma vseh režimo poskuša te stroge omejitve, vendar seveda v
               prvi vrsti v funkciji zdravja in pa čiste pitne vode usklajevati. Da bi dosegli
               boljšo rešitev na tem področju je bila ustanovljena delovna skupina med Ministrstvom
               za okolje in prostor, kmetijskim ministrstvom in zbornico. Ta delovna skupina je
               pripravila predlog spremembe vsebine 79. člena in spremenjeno vsebino seveda
               podpiramo kot tudi vloženi amandma koalicije, ki je sicer vsebinsko nekoliko
               dopolnjena, ampak predvidevamo, da bo v nadaljevanju procedure še prišlo do tiste
               prave dikcije in mi seveda rešitev kot je sedaj na mizi in danes v obravnavi
               absolutno v celoti podpiramo.</p>
               <p>V zvezi z mnenjem, ki so ga dale Skupnost občin Slovenije, Združenje občin in pa
               Združenje mestnih občin, menimo, da bi bilo primerneje, da bi predhodno prišlo do
               usklajevanj, ker smo prepričani, da bi lahko v postopku usklajevanj odpravili tudi to
               zadrego in preprečili, da bi bilo stališče takšno, da bi bilo mnenje negativno.
               Potrebno bo poseči v metodologijo, ki določa režim oziroma oblikovanje cen javne
               gospodarske službe oskrbe s pitno vodo in menimo, da bo pač rešitev, kot je
               predlagana in danes v obravnavi, če bo na koncu sprejeta, jo je možno tudi aplicirati
               v korist izvajalcev, nalog javne službe.</p>
               <p>Za konec bi rad samo še to povedal, da smo kmetje v prvih vrstah v prizadevanjih za
               zdravo in čisto pitno vodo, kot tudi na drugi strani, da pridelamo zadostne količine
               zdrave in kakovostne hrane. Se pravi izpolnjujemo dva temeljna cilja in seveda
               pričakujemo, da bodo zakonodajni okviri, režimi, ki na tem področju jih država mora
               vzpostavljati in pa aktivnosti, ki jih država mora za določitev teh režimov, bili v
               smeri, da bo tako naprej tudi ostalo. Hvala za besedo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Imate besedo.</p>
            </sp>
            <sp who="SDT7:PlestenjakIgor">

               <speaker>IGOR PLESTENJAK:</speaker>

               <p>Hvala za besedo. Lep pozdrav vsem prisotnim. Sem Igor Plestenjak, direktor Inštituta
               za vode Republike Slovenije.</p>
               <p>Verjamem, da veliko od vas za inštitut pravzaprav še ni slišalo, niti ne ve, kaj
               pravzaprav počnemo, niti ne veste, kakšen je naš pomen in kakšno vlogo imamo.
               Inštitut je kot je rečeno javni zavod, ki opravlja strokovne naloge za ministrstvo in
               druga strokovna in razvojno raziskovalna dela. Inštitut ustvari 60 % prihodka  iz naslova javne službe,
               ostalih 40% pa pridobi iz drugih virov, predvsem iz mednarodnih
               razvojno-raziskovalnih projektov v okviru Evropske unije. Inštitut trenutno v 18
               projektih sodeluje s 40 institucijami iz 20 držav Evrope in širše in si je z
               mednarodnim delom pridobil reference in precejšen ugled v mednarodni strokovni
               javnosti. Govorimo o javnosti vodarske stroke, ki je v Sloveniji z izvajanjem
               prejšnjih politik in odnosom do voda že tako zelo okrnjena in precej tenka stroka.
               Mednarodno sodelovanje pomembno vpliva na razvoj inštituta in vodarske stroke kot
               take in je pomembno za celo Slovenijo. Inštitut se je intenzivno začel ukvarjati z
               mednarodnim sodelovanjem šele v zadnjih šestih, sedmih letih. </p>
               <p>Predlog zakona v 16. členu določa, da se z Inštitutom za vode Republike Slovenije na
               MOP prenese glavnina nalog, ki jih ta opravlja do sedaj, skupaj z zaposlenimi, ki pri
               teh nalogah sodelujejo. Inštitutu ostajajo le naloge majhnega obsega, kot so
               sodelovanje pri pripravi metodologij za izdelavo načrtov upravljanja voda. Od
               trenutno 78 zaposlenih nihče ni polno zaposlen na javni službi, delo poteka v
               ustaljenih delovnih skupinah, v katerih ima pomembno mesto 20 strokovnjakov z
               doktoratom oziroma magisterijem. V primeru prezaposlitve le-teh se te delovne skupine
               razbijejo in inštitut bo kljub referencam težko zagotovil nove razvojne projekte in
               sodelovanje v njih. Še huje, ogroženo je celo izvajanje že obstoječih projektov,
               oboje pa kratkoročno pomeni nerešljiv udarec za ugled stroke in države, to je
               prekinitev razvoja in prenosa sodelovanja v najnovejših izkustvih in pridobivanje
               prenosa znanja iz tujine v Slovenijo po principih urejanja varstva in načrtovanja
               voda. Izredno pomembno je to, da je v zadnjih letih inštitut ustvaril
               multidisciplinarno skupino, ki jo zahteva urejanje voda v Evropski uniji. Gre za
               povezovanje več strok v okviru inštituta, ni samo vodarstvo, tu gre še za kemijo,
               biologijo ter ekonomijo. V primeru prenosa znatnega števila zaposlenih ali pa že
               majhnega števila zaposlenih, če to vključuje ključne strokovnjake, na MOP, je
               ogroženo delovanje inštituta, pridobivanje novih projektov in s tem tudi prenehanje
               27 delovnih mest s pogodbami za določen čas, financiranih iz evropskih projektov. V
               kratkem se prav lahko zgodi, da se mednarodno ugleda institucija prelevi v slabo
               delujoč zavod s peščico zaposlenih in obsojen na propad. Kot da to še ni dovolj, pa
               se inštitutu jemljejo poleg dejavnosti tudi še vsi prostori in osnovna sredstva. To
               je dodatna spodbuda raziskovalnim delavcem, da bodo začeli resno razmišljati, da
               sprejmejo uradniška delovna mesta, ki jih prav gotovo niso nikoli zanimala. Moram
               reči, da v inštitutu ocenjujemo, da je direkcija ustrezen ukrep, ki bo končno začel
               reševati vprašanje stroke in delovanja celotnega ministrstva, vendar, lepo prosim, ne
               na račun inštituta in ne v tako kratkem času, ker to pomeni dejansko uničenje
               inštituta. Inštitut je rabil za to, da je nastal, kar je zdaj, 25 let. Po 25 letih se
               lahko z eno samo potezo uniči nekaj za naslednjih 25 let. Mi nismo krivi za
               neustrezno oblikovanje in sestavo ministrstva kot posledica reorganizacije državne
               uprave in nepravilnega postavljanja prioritet politike v prejšnjih letih. Ministrstvo
               ima dovolj stroke na podlagi sodelovanja in bodočega sodelovanja z inštitutom in
               ocenjujemo, da prehod zaposlenih ni potreben, glede na to, da lahko pogodbeno
               opravljamo storitve za ministrstvo. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
            </sp>
            <sp who="SDT7:GorzaJerebAlenka">

               <speaker>ALENKA GORZA JEREB:</speaker>

               <p>Lep pozdrav! <stage>(Alenka Gorza Jereb, v imenu Zbornice komunalnega gospodarstva.)</stage> Lepo
               pozdravljeni, gospod predsednik, poslanke in poslanci, gospa ministrica, predstavniki
               ministrstva in vsi ostali prisotni!</p>
               <p>Zbornica komunalnega gospodarstva nasprotuje spremembam trenutno 79. člena veljavnega
               zakona. Naj pojasnim čisto na kratko, zakaj.  Predlog sprememb zakona je usmerjen k individualnem
               sklepanju pogodb o izplačilih nadomestil, zato smo prepričani, da je navedeni predlog
               usmerjen k rušenju stabilnosti trenutnega sistema izplačevanja nadomestil iz tega
               naslova. Vlada mora s predpisom določiti vrsto ukrepov, za katere se lahko izplačuje
               nadomestila za zmanjšanje dohodka, način izplačevanja in merila za izračun višine
               nadomestila za zmanjšanje dohodka. Kajti, če tega ne bo Vlada naredila oziroma če to
               ne bo določeno, bo prihajalo do neenotnosti na tem področju, nezmožnosti dogovorov
               med upravljavci in uporabniki zemljišč v višini izplačil in nenehnih sporov zaradi
               neizpolnjenih obveznosti. Oziroma, če povem zelo poenostavljeno, v primeru
               individualnega sklepanja pogodb je lahko višina odškodnin različna. Zanima nas tudi,
               kako je v tem primeru s stroški izvedencev, kam se vključijo. Naše mnenje je, da vsi
               ti stroški povečujejo tisti del cene, to je omrežnine, kar pomeni dvig cene za
               občane. Mnenja smo tudi, da navedeni predlog ruši trenutno enotni sistem oblikovanja
               cen javnih gospodarskih služb varstva okolja v Sloveniji. Namreč, brez predpisanih
               meril bo prihajalo do neenakosti, kajti sami stroški individualnih pogodb, ki so
               lahko zelo različni, ne bomo se spraševali, zakaj so lahko različni, lahko potegnejo
               omrežnine navzgor, kar pomeni, da bodo določeni občani plačevali bistveno več. Naj
               tudi omenim, če se ne motim, je tudi poročilo Računskega sodišča glede Zakona o vodah
               priporočilo, da se gre v nek enoten sistem izplačevanja odškodnin na osnovi sklada.
               Mislim, da je tudi gospod Ravnik prej omenil, da je bil sam postopek usklajevan pri
               pripravi tega zakona izjemno kratek in da se niso mogli vsi vključiti. Jaz se temu
               mnenju pridružujem. Menim, da bi moral biti čas dajanja pripomb in usklajevan
               bistveno, bistveno daljši.</p>
               <p>Če čisto na kratko zaključim, našemu mnenju se pridružujejo tudi vsa tri združenja
               občin, ki ravno tako nasprotujejo spremembam 79. člena, ker po našem mnenju prinaša
               višje cene za občane in neenakost med občani. Toliko. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo še kdo od vabljenih? Najprej bi dal besedo temu gospodu, potem jo dobite
               pa vi.</p>
            </sp>
            <sp who="SDT7:MikuličZlatko">

               <speaker>MAG. ZLATKO MIKULIČ:</speaker>

               <p>Hvala, gospod predsednik. Se opravičujem za to kratko nerodnost. <stage>(Zlatko Mikulič,
               Društvo vodarjev Slovenije.)</stage></p>
               <p>Imamo nekaj pripomb. Prva pripomba se nanaša na izhodišča, ki so s področja poplavnih
               dogodkov. Je pa to samo en del upravljanja z vodami, kjer je treba upoštevati tudi
               stanje voda, varstvo kopalnih voda, varstvo območij pitne vode ter izvajanje upravnih
               postopkov v zvezi z zdravo vodo in poseganjem v vodni prostor. Naše strokovno mnenje
               je, da je vzrok škod, ki jih imamo po poplavah, kronično pomanjkanje sredstev za
               preventivno delovanje in redno vzdrževanje vodne infrastrukture, v glavnem se
               osredotočamo na odpravljanje posledic.</p>
               <p>Društvo vodarjev Slovenije podpira ustanovitev direkcije za vode, vendar menimo, da
               predlog ni dovolj natančen glede nalog direkcije, njene kadrovske sheme, finančnega
               obsega ter možnosti samostojnega financiranja projektov in dejavnosti na področju
               voda.</p>
               <p>Pri 162. členu imamo pripombo, da se pri porabi sredstev Sklada za vode upošteva
               namakalne zadrževalnike. Glede na strokovne ocene iz projekta VODPREG, ki ugotavlja
               zelo slabo stanje pregrad in vodnih zadrževalnikov v  upravljanju države menimo, da bi ta sredstva bilo
               treba nameniti tudi ostalim vodnim zadrževalnikom. Imeli smo tudi pripombo glede
               Inštituta za vode Republike Slovenije, vendar menim, da je to gospod Plestenjak bolj
               podrobno obdelal. Naša glavna pripomba je tudi v zvezi s prenosov kadrov iz Inštituta
               na agencijo za okolje oziroma na direkcijo za vode, ki ni jasna kako bodo ti kadri,
               ki so predvsem strokovnjaki, lahko učinkovito opravljali uradniške upravne naloge.
               Pri koncesninah menimo, da je potrebno zagotoviti enakovreden položaj vseh
               uporabnikov, saj če se znižuje koncesnine pri izvajalcu pijač, se ruši tudi sistem in
               se tudi ogroža opravljanje voda kot elementa opravljanja varovanja javnega interesa
               predvsem uporabnikov pitne vode. Tudi naša pripomba je, da so postopki bili zelo
               kratki, in da ni bila dovolj vključena široka javnost. Žal nam je, da predlagatelj ni
               ponovno videl členov ustanovitve sveta za vode in konference za vode in menimo, da bi
               v naslednjih postopkih tudi strokovna javnost morala biti bolj vključena.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
            </sp>
            <sp who="SDT7:GradBrane">

               <speaker>BRANE GRAD:</speaker>

               <p>Dober dan tudi v mojem imenu. Lep pozdrav! Sem Grad Brane, predstavnik vseh civilnih
               iniciativ Republike Slovenije, ki smo se združili in ki pod nekje pokrovom Kmetijske
               gozdarske zbornice Slovenije delujemo kot tista stran, ki v javnem mnenju svinja po
               tej vodi, pa na koncu bom povedal, edina skrbi za čisto pitno vodo. To so kmetje. Če
               je bil ta v neki časovni ujmi, pripravo tega člena ali pa spremembe tega zakona malo
               kratek, se pa mi že osem let, od 2008 praktično, dobrih sedem let borimo, da dobimo
               neke rešitve na tem področju, je osem fasciklov tega gradiva in bi za to seda danes
               zahvalil vsem, ki so k temu, da je danes prišlo do tega obravnavanega člena prišlo,
               se najlepše zahvaljujem Ministrstvu za kmetijstvo in se tudi zahvaljujem ministrici
               za okolje in prostor, ki je sama za nazaj za mariborski del poskrbela, ker se ni
               izplačevalo po tej uredbi, ki jo ne spoštujejo, da se je to zgodilo. Danes jo nekako
               ne razumem. Gre pa za nekaj. Mi kmetje nismo proti vodarjem. Zaradi kmetov in tiste
               boge, borne odškodninice ni treba in smo proti temu, da bi se podražil en sam cent
               vode. Kajti dal bom podatek, jaz sam kmetujem na ljubljanskem polju, dal bom podatek
               za ljubljansko vodarno, samo za primerjavo, številke so približno take. Za 10
               milijonov 500 tisoč kubikov vode, ki jih vodarna iztrži, to je komercialna dejavnost,
               vodarna dobi premalo za moje pojme. 4 milijone, približno, dobre 4 milijone. Mogoče
               premalo, da bi lahko obnavljala te svoje cevi in to infrastrukturo. Država tukaj dobi
               čez 40 milijonov. Na ljubljanskem polju kmetuje 80 kmetij na 120 hektarjev. Povprečje
               za leto 2012, ker se mnogi niso prijavili iz protesta, je bilo izplačano 12 tisoč
                   200 evrov za čisto
               vseh 120 hektarjev, plačano je bilo za 60 hektarjev, praktično je bilo po 200 evrov
               po hektarju. Zdaj nam je to padlo približno po 100 evrov po hektarju. Če bi se mi
               primerjali z nemškimi, avstrijskimi in drugimi deželami, če bi na okroglo, da na
               okroglo računamo, plačali po tisoč evrov po hektarju, pa tega mi ne zahtevamo, bi
               bilo samo 120 tisoč, 120 tisoč v celi kvote vode, bom rekel 42 plus 4 milijone, ki
               jih dobi vodovod. Pri 46 milijonih, 100 tisoč ali pa 50 tisoč za kmete ni treba za 1
               cent dvigniti uporabnikom vodo in smo proti temu, da se cena vode dviguje in da se
               skozi sklicuje na nas kmete, da smo onesnaževalci in na nas kmete, da bomo podražili
               vodo in da se zdaj nekaj dela individualno. Vsaka kmetija je individualna kmetija. Mi
               smo se odločili z vstopom v evropsko skupnost in spremembo sistema, da je osebna
               imovina zaščitena pred zakonom in kmetje želimo tudi kmetovati na tem ozemlju. Ne
               moremo pa kmetje zastonj trpeti škodo in kmetije se sesipajo, mladi odhajajo, je pa v
               programu, da bo 30 tisoč hektarjev v Sloveniji pod temi uredbami. Zdaj je treba pa
               nekaj doreči. Tudi hrana je strateška surovina. Slovenija da za uvoz hrane več kot da
               za vso nabavo orožja in več kot da za vso zabavno in strokovno in ne vem kakšno
               elektroniko. Več damo za hrano. To se pravi, da je v ZDA hrana strateški potencial na
               prvem mestu, pred orožarji in pred elektroniko, ker jo največ izvozijo, več kot
               orožja, več kot elektronike, mi jo pa več uvozimo. In tukaj se moramo nad tem stanjem
               pa pri teh kreditih pa pri teh kmetih, ki še nekako s težavo kmetujejo zamisliti in
               povedati, da po 8 letih je pa čas, da se do nečesa opredelimo. So pa v tem zakonu,
               ker se nekateri tako bojijo, da so tudi kmetijska gospodarstva ali pa tako predvidena
               za ocenitev. Poslušajte, gre za 2, 3 primere v Sloveniji, ki je dejansko iz celo
               kmetijo v vodovarstvenem področju, vsi člani družine živijo na kmetiji, delajo za trg
               in za njih se bo nekaj treba odločiti. Ali ga bomo preselili, ali bomo dovolili nekaj
               drugega. Samo za to gre. Ne gre pa zdaj, da bodo kmetje basali nek denar pa ne vem
               kaj se šli. Še nikoli v življenju ga niso. Problem je podoben kot pri avtocesti.
               Veste, če bi kmetje zastonj dali zemljišča za avtocesto, bi gradbena stroka,
               oprostite izrazu, še zmeraj milijardo zraven ukradla. V Sloveniji rabimo red. In
               zakaj samo kmetje nekje ščitimo to pitno vodo? V 500 letih kar kmetujemo jo nismo
               onesnažili. Občine pritiskajo pa s projektom in s projekti, ki jim mora država dati
               soglasje. V ljubljanskem primeru imamo zdajle projekt visokotlačnega kanala
               kanalščine premera 60 centimetrov, ki naj bi šel po največjem napajališču podtalnice
               prve varstvene cone po tem, med Savo in vodarno Kleče, kjer naj bi kanal peljali iz
               Vodic v čistilno napravo. Kmetje nasprotujemo, se borimo na vse načine, bodo potem
               motenske tožbe, bo marsikaj, ampak to ni na nas, da to rešimo, ker je problem zelo
               enostavno rešljiv. Samo po drugi strani Save proti Gameljnam naj bi šli, pa malo
               kasneje prišli, tukaj, ne pa na vodnem polju in bi bila rešitev. Upam, da gospa
               ministrica na koncu tega soglasja ne bo dala. Ker je projekt več kot 50 milijonov
               evrov, ga zdaj proučuje neka agencija na Dunaju, evropska. Upam, da tukaj bomo
               zahtevali odstope, če se zgodi, da mi kanal dobimo, mi imamo ta kanal narisan ob
               bodočem namakalnem polju, da bi, če bi Sava premalo dala vode podtalnici, bo
               namakalno polje, bodo kanali na sredi teh roj speljani, zraven imamo pa ta kanal.
               Plus pa minus  pri elektriki
               ne gre skupaj. Žival nikoli ne gre na potrebo tam, kjer ima skodelico pitne vode. In
               upam, da imamo mi več v glavi kot žival. Glede tega je treba narediti samo red.
               Vodarna v Mariboru, ki ni plačala kmetom tistih 50 in 100 evrov za direktorja
               vodarne, bom jasno povedal, se govori, da ima skupaj večjo plačo kot pri nas
               kmetijski minister in kot pri nas predsednik Vlade skupaj. Prepričajte se, preverite,
               cifra je pa ogromna. Veste, red je treba narediti. Vsak mora dobiti tisto kar si
               zasluži. In tudi kmetje si zaslužimo tukaj, da lahko še kmetujemo, drugače se bodo te
               kmetije podrle. Enostavno ne moremo pa mi prodajati vodo, tržiti koncesije, delati ne
               vem kaj, kmetu dati nič, pa mu dati iste položnice, iste obremenitve kot vsem
               ostalim, ki niso na vodovarstvenem območju. To ne gre in države, ki imajo zavedanje
               kaj je kmetijstvo, da je to temelj moderne države, imajo to urejeno. Ima urejeno
               Nemčija, ima urejeno Avstrija, imajo urejeno druge države, imajo urejeno Združene
               države. To je to in zato vas prosimo danes, da s treznim premislekom pritisnite na
               tisti gumb, ko se gre za spremembo 79. člena. In tisti, ki niste tega razumeli se
               probajte raje podučiti, ne splošne floskule, potrošniku se bo voda podražila, mi tako
               ne moremo in tako naprej. Kmetje že osem let ne moremo, pa še delamo. Se pa še enkrat
               zahvaljujem ministrici za nazaj kar je naredila za Maribor. Kmetijskemu ministrstvu,
               ker so res delali, da je ta preskok, <stage>/ nerazumljivo/</stage> da mi ne rabimo državo
               bremeniti, pa stalno državo bremeniti s temi državnimi pomočmi, pa ne vem česa, če je
               to čisto drugo področje. Država mora, tako kot mora iti iz državnih podjetij mora
               tudi iz teh pogodb ven. Se pa strinjam, da je, mi smo imeli v nekem členu, da je to
               kmetijski sodni zapriseženi cenilec, ki bo približno ocenil. Pa kmetje nismo nikoli
               jokali, če nismo dobili sto procentov. Radi bi pa vsaj 50%. In? To je približno to.
               Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od vabljenih? Ugotavljam, da poslanko Vesno Vervega
               nadomešča mag. Aleksander Kavčič. Prehajamo na razpravo in glasovanje o posameznih
               členih v okviru druge obravnave predloga zakona.</p>
               <p>Prehajamo na razpravo in glasovanje o posameznih členih in vloženih amandmajih v
               okviru <title>druge obravnave</title> predloga zakona, ki jo bom vodil na podlagi pregleda
               amandmajev z dne 29. 6. 2015. Odboru najprej predlagam, da po opravljeni razpravi o
               posameznih členih najprej glasujemo o amandmajih, ter na to v skladu s tretjo alinejo
               prvega odstavka 128. člena Poslovnika Državnega zbora o vseh členih predloga zakona
               skupaj. Glasujemo o tem predlogu.</p>
               <p>Kdo je za? <stage>(p članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>V razpravo dajem 1. člen in vložen amandma k temu členu. Želi kdo razpravljati?
               Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo. Spoštovani predsednik. Lep pozdrav ministrici in njeni ekipi, tudi
               Ministrstvu za kmetijstvo, vsej zainteresirani javnosti, ki je danes prisotna,
               kolegicam in kolegom.</p>
               <p>Mislim, da je bila ta uvodna razprava s strani ministrstva in zainteresirane javnosti
               nek dodaten argument temu, kar smo mi že na seji Državnega zbora predlagali, se pravi
               to, da je ta skrajšani postopek za sprejem tega zakona absolutno neprimeren. To se je
               dejansko pokazalo že v razpravi gospe ministrice, ki je dejansko povedala, da
               pripravlja eno širšo celostno spremembo, za katero rabi študije in dodatne vzhodne
               podatke in na osnovi tega bo prišlo tudi do ponovne novelacije tega zakona. Se pravi,
               vsa javnost, ki je poslala pripombe, od vodarjev, sindikata, Inštituta za vode, pa še
               mnogo drugih, poleg tega tudi Skupnost občin, Združenje občin in vsi na nek način
               nasprotujejo temu postopku. Dejansko nihče ne nasprotuje temu, da se določene  stvari korigirajo,
               popravijo, kajti vsi se verjetno strinjamo, da je tisto kar je tudi v preambuli
               napisano, da je organizacija na področju opravljanja voda nezadovoljiva oziroma ne
               daje učinka, ker je razvidno iz vseh naravnih nesreč v zadnjem obdobju, pa tudi iz
               nezadovoljstva večine deležnikov, vendar navkljub temu ni bilo nobene potrebe, da se
               po tem skrajšanem postopku tako velike spremembe kot so predlagane, dejansko
               poskušajo odpeljati. Vsi razumemo, da je potrebno rešiti koncesije, da je potrebno
               rešiti plačevanje nadomestil kjer bi nastala neka pravna praznina. Verjamem, da je
               ministrica tudi upoštevala vse pritiske in tudi poslanska vprašanja, ki so se
               dotikala izvajanja ZUJF za občine, kjer je bilo dejansko obljubljeno in zaveza do
               lokalnih skupnosti, da se pripravi pravilnik za plačevanje nadomestil vodnih in
               priobalnih zemljiščih. Mogoče je ta del bilo potrebno v zakon vključiti, ampak tukaj
               se vsa zgodba glede novelacije po mojem mnenju lahko zaključi, če se pripravlja neka
               resna sprememba. Takoj, ko se je posegalo v reorganizacijo in v neke druge pomembne
               spremembe, ki niso neki manjši popravki in ki tudi, če časovno nimajo neke presije,
               pa je to že preseglo ta nujni okvir za katerega bi še lahko rekli, da je potreben
               sprejema po skrajšanem postopku.</p>
               <p>Sedaj glede na to, da se pripravljajo spremembe, bi s temi dopolnili in spremembami
               lahko ministrstvo definitivno počakalo. Pričakoval sem, da bo na nek način vključena
               tudi kakšna sprememba na področju sprejemanja soglasij in drugih dokumentov, ki jih
               agencija in drugi organi znotraj ministrstva sprejmejo. Ampak to je očitno bilo zato,
               da se nekako zadovolji neko reorganizacijo ali pa neko pripravljenost na neke
               spremembe, vključen samo inštitut za vode kot javni zavod, kar pa dejansko
               uporabnikom, širšim, ne prinaša nobenih sprememb, olajšav. Mi smo ves čas opozarjali
               na problem sprejemanja posameznih soglasij v teh postopkih od pridobivanja gradbenih
               dovoljenj do sprejemanja prostorskih planov pa še nekaterih drugih postopkov, kjer so
               ti postopki tudi s strani te vodarske stroke precej dolgi, vendar na tem področju s
               to spremembo, da se inštitut priključi ministrstvu, nismo razrešili nobene težave. Ne
               vem tudi, če bo zakon karkoli doprinesel k boljšemu izvajanju in hitrejšim odpravam
               vseh teh zaostankov na katere opozarjate v tej uvodni predstavitvi. strinjam se, da
               je potrebno rešiti tudi to kar predlagate, se pravi, to umestno obdobje med
               zaključkom intervencije in kasnejšo sanacijo posameznih vodotokov, kajti tukaj je v
               preteklosti obstajala velika pravna praznina, vendar ne vem, če je to ponovno stvar
               nekega skrajšanega in hitrega postopka ne pa neke tehtne razprave. Zato ob tem kar
               smo slišali s strani vseh, ki so do sedaj razpravljali, predlagam en proceduralni
               sklep, kajti ugotovili smo, da je dejansko, da vsak na svojem bregu v tem trenutku,
               in da kakršnakoli odločitev že bo sprejeta, bo verjetno pomanjkljiva in bo povzročala
               težave v izvajanje tega zakona v praksi in glede na to, da je ministrica najavila
               ponovno dopolnjevanje tega zakona v zelo kratkem času, predlagam, kar mislim, da je
               po poslovniku seveda možno, da se ta razprava prekine dokler se deležniki dejansko ne
               uskladijo, in da se takrat s postopkom nadaljuje, kajti kot sem rekel, iz vseh
               razprav, ki so bile do sedaj slišane, obstajamo dejansko vsak na svojem bregu in
               kakršnakoli rešitev bo, bo nekdo zelo nezadovoljen in verjetno bo ta zakon imel v
               praksi velike težave in bo takrat ministrstvo tako ali tako priletelo z neko novo
               novelo. Mislim, da pa to ni pravi način sprejemanja tako pomembne zakonodaje za
               katero se vsi strinjate, da je nujna sprememb, kar tudi z moje strani ni dilema,
               zakon o vodah je potrebno dopolniti, vendar ne na tak rokohitrski  način. Kvečjemu, kot sem rekel, bi
               bilo treba rešiti te koncesije, zato da posamezni gospodarski subjekti ne ostanejo v
               pravnem smislu v nekem praznem prostoru.</p>
               <p>Tako proceduralno predlagam, da bi sejo prekinili, dokler se stvari znotraj
               posameznih ministrstev in vseh deležnikov ne uskladijo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Zdaj bom dal najprej na glasovanje ta proceduralni predlog, in sicer, da se sejo
               prekine. Obrazložitev glasu, kolega Trček.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo. Pozdravljam vse prisotne, ki jih je poimenoval predhodnik.</p>
               <p>Se bom enkrat za spremembo jaz vedel malo SMC-jevsko. Poslovnik Državnega zbora v
               142. členu v prvi alineji opredeljuje, kdaj se gre v zakonodajni postopek po
               skrajšanem postopku: <q>"Če gre za manj zahtevne spremembe in dopolnitve zakona,
               prenehanje veljavnosti posameznega zakona ali njegovih posameznih določb, manj
               zahtevne uskladitve zakona z drugimi zakoni ali s pravom Evropske unije, spremembe in
               dopolnitve zakona v zvezi s postopkom pred Ustavnim sodiščem oziroma z odločbo
               Ustavnega sodišča."</q> Skratka, te spremembe gredo onkraj tega, kar je predhodnik že
               povedal in opredelil. In v neki koaliciji, kjer je najmočnejši lobi pravniški lobi,
               bi lahko vedeli, da kršite oziroma se požvižgate na Poslovnik Državnega zbora.</p>
               <p>Iz te debate do sedaj je bilo zelo jasno vidno, da je to reka ne samo z dvema
               bregovoma, ampak z ne vem koliko brežinami in mrtvicami, če sem malo metaforičen.
               Sindikalist je povedal, da se v tem prvotnem predlogu, ki ga sicer zdaj hočete nekako
               amandmirati, <q>"krši Zakon o delovnih razmerjih, krši se Direktivo Evropske unije o
               približevanju zakonodaje držav članic v zvezi z ohranjanjem pravic delavcev v primeru
               prenosa podjetij, obratov ali delov obratov in podjetij."</q> <stage>(Konec citata.)</stage></p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Obrazložitev glasu, še eno minuto imate.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Ja, ja, imam obrazložitev glasu. Seveda podpiram ta predlog, ki ga je podal SDS. To
               je absolutno neresno. Zakon je prišel v javno obravnavo v petek, javna obravnava se
               je končala v torek, v četrtek je bil na Vladi, tako pomemben zakon. Navsezadnje smo
               vsi odvisni od vode. Slovenija ima na 20.000 kvadratnih kilometrov 26.000 vodotokov,
               kapilarnih. To je naše bogastvo in do tega bogastva se moramo bolj odgovorno vesti.
               Upam, da boste podprli ta predlog o prekinitvi. Deležniki se morajo usesti skupaj. Tu
               trenutno niso nič govorili ali nekaj malega deležniki iz lokalnih okolij. Premisliti
               to zadevo, iti v sistemsko ureditev. Če je pa potrebno nujno noveliranje, se nujno
               novelirajo koncesije, ker je šlamastika, da se tega ni uredilo, in je v bistvu tu
               izpad za približno 20 milijonov letno na koncesijah, zlasti na termalnem delu. Zato
               seveda bom podprl ta proceduralni predlog v imenu Združene levice.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Ima še kdo obrazložitev glasu? Kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Predsedujoči, hvala lepa za besedo. Spoštovana ministrica in ostali prisotni, vsem
               prav lep pozdrav tudi v mojem imenu!</p>
               <p>Menim, da sta tako Ministrstvo za okolje kot Ministrstvo za kmetijstvo podcenili ta
               zakon. To je izjemno zahteven zakon. Minister z najdaljšim stažem, gospod Židan, se
               ves svoj ministrski mandat nikoli ni lotil tega področja, ker se je zavedal, da je to
               zahtevna materija. In na tem področju se dejansko ni dogajalo popolnoma nič.</p>
               <p>V tem predlogu res gre za nujno potrebno ureditev sistemske ureditve koncesnin za
               nazaj. Po drugi strani se pa površno, zelo površno dajejo neke sistemske rešitve, ki
               pa so izjemno slabe. Če ocenim, je celotno področje upravljanja z vodami v Sloveniji
               je slabo in ne funkcionira v praksi. Katerokoli področje pogledamo, ali je to
               podeljevanje koncesij, imamo velik izpad prihodkov, po drugi strani nismo koncesij
               podelili, potem 
               država kot zelo slab gospodar izjemno slabo upravlja z vodami. Da ne govorim o
               izdajanju vodnih soglasij. Po eni strani govorimo, koliko imamo strokovnjakov v
               Sloveniji, ko je pa treba soglasje dobiti, se pa govori, da sta v Sloveniji samo dva.
               In je treba dve leti čakati, investitorji čakajo po dve leti na izdajo soglasij.
               Potem so neurejene odškodnine, neurejeni in nedodelani protipoplavni ukrepi. Skratka,
               celotno področje je neustrezno. Vidimo, da prihaja v neskladje z zakonom tudi
               uveljavljanje pravic delavcev o prenosih in tako naprej. Po eni strani 78 zaposlenih,
               jaz bi rekel, da je to srednje veliko podjetje, ki mora mesečno dajati take in take
               rezultate ali pa izdelke od sebe. Po drugi strani pa vidimo, da celotno področje ne
               funkcionira. Pa ne obsojam zdaj Inštituta za vode, področje je neurejeno. Pa tudi
               pravice delavcev in tako naprej, če te stvari niso v skladu z zakonom, potem je zakon
               slab. Potem je treba zakon popraviti. Zdaj pa imamo v tem napol sistemske rešitve, ki
               samo prehajajo iz enih problemov v druge probleme. Zaradi tega bom glasoval, da se
               preloži in da se pripravi tako osnovo, ki bo dajala rešitve. To je namen zakonodaje,
               da daje rešitve in da ta zakonska materija v praksi tudi funkcionira. Na področju
               voda v Sloveniji pa, žal, tudi stroka ne funkcionira, pa z vsem spoštovanjem, ker se
               je tu stroka preveč razvrednotila. Na področju voda se je stroka preveč
               razvrednotila. To je slabo pripravljen zakon in predlagam, da se obravnavo zakona
               preloži.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Najprej bi še enkrat pojasnil, da v zvezi – zdaj je bilo kar nekaj razprave glede
               skrajšanega postopka -, da se predlog zakona obravnava po skrajšanem postopku tudi na
               podlagi odločitve Državnega zbora na 9. seji dne 15. 6. 2015. Torej, to ni odločitev
               tega odbora ali kogarkoli, kakšnega posameznika ali posameznih pravnikov, kot je
               omenil kolega Trček, ampak je to odločitev seje Državnega zbora. Torej, skrajšani
               postopek je pred nami.</p>
               <p>In zdaj, kar se tiče prekinitve te seje, bom seveda dal ta predlog na glasovanje. Vam
               pa povem, da bom potem sejo sklical pač v nekem bližnjem roku. To ne bo odpravilo
               tega, da se zakon obravnava po skrajšanem postopku. <stage>/ oglašanje v ozadju/</stage> To ni bila
               razprava, kolega, to je bilo pojasnilo. <stage>/ oglašanje v ozadju/</stage> Dobro, dam vam za
               obrazložitev glasu v osebnem imenu, dve minuti.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Obrazložitev glasu v osebnem imenu. Seveda bom glasoval za ta predlog. Upam, da bodo
               tudi koalicijski člani glasovali za ta predlog.</p>
               <p>Res je bilo to požegnano na seji Državnega zbora, ampak koalicija ima tudi neko svojo
               odgovornost, ne pa da samo šapko dviguje, tako kot jim reče izvršilna oblast. Hvala
               za besedo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p><stage>/ izklopljen mikrofon/</stage></p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo še enkrat.</p>
               <p>Saj se strinjam z vami, spoštovani predsednik, da je Državni zbor to potrdil,
               navkljub temu, da smo predlagali, da se zadeva obravnava po rednem postopku. Ampak to
               ne spremeni dejstva, da smo danes prvič ugotovili s strani vseh deležnikov, da okrog
               tega obstajajo zelo različna mnenja. In mi kot odgovoren odbor lahko sprejmemo sklep,
               da se prekine sejo, da se stvari uskladijo in da se potem o tem odloča, kar je v
               skladu s poslovnikom. Bi pa želel opozoriti na podobne prakse v preteklosti, ko se je
               kasneje izkazalo, da je Ustavno sodišče kasneje rešilo nekatere zadeve. In v izogib
               takim primerom, kjer je tudi Državni zbor sprejel neke odločitve, pa so kasneje
               povzročale tako slabo voljo kot, nenazadnje, spremembo na osnovi odločbe Ustavnega
               sodišča, bi vseeno predlagal nek razmislek glede tega mojega predloga, kajti očitno
               voda še ne teče tako hudo v grlo, ker v nasprotnem primeru bi dejansko ministrstvo
               prišlo samo s tistim, kar že nekoga poplavlja, ne pa še z nekimi priveski, ki zdaj
               povzročajo dejansko slabo voljo. In mislim, da je nek čas, ki bi bil dan vsem tem
               deležnikom, vseeno koristen, da pridemo na neko sejo  in to zelo hitro opravimo, seveda v primeru, da bodo
               stvari usklajene.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krajnc, obrazložitev glasu.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Podal bi obrazložitev glasu v imenu Poslanske skupine SMC. Ne glede na to, kar je
               bilo že izrečeno in sicer odločitev Državnega zbora v zvezi s postopkom, bi se vrnil
               še en korak nazaj in sicer na Kolegij predsednika Državnega zbora, ki je bil 8.
               junija. Tam je generalni sekretar vlade -, sicer na kratko – ampak dovolj razumljivo
               in jasno pojasnil razloge za skrajšani postopek. Če ga citiram, pravi, spremembe in
               dopolnitve zakona vsebujejo podaljšanje prehodnega obdobja glede plačevanja za nazaj
               za rabo vode še za leto 2014 in 2015, kar predstavlja izvedbo popravljalnih ukrepov
               iz revizijskega poročila Računskega sodišča, ki je izvedlo revizijo o učinkovitosti
               poslovanja Ministrstva za kmetijstvo in okolje pri izvajanju Zakona o vodah in
               predpisov izdanih na podlagi tega zakona. Potem pa pravi še, predlagan zakon
               predstavlja tudi izvedbo ukrepov Vlade Republike Slovenije za rebalans proračuna
               glede znižanja stroškov za delovanje občin na področju obračunavanja nadomestil za
               stavbne pravice ter zagotovitev pravne podlage za izvedbo izrednih ukrepov v
               primerih, ko po naravni nesreči še vedno obstaja povečana stopnja ogroženosti, zaradi
               škodljivega delovanja voda. To sta torej dva bistvena razloga, zaradi katerih je bil
               predlagan skrajšani postopek in jih je seveda možno še bolj natančno utemeljiti,
               vendar zdaj zaradi časa, ki je na voljo za obrazložitev glasu tega ni možno. Poleg
               tega, pa sta seveda še dva razloga in se tičeta na izvedbo potrebnih aktivnosti v
               času povečanja stopnje ogroženosti, zaradi škodljivega delovanja voda. Ob vsakih
               takih poplavnih dogodkih, ki se lahko zgodijo pravzaprav kadarkoli, glede na
               nepredvidljive podnebne razmere in smo jim ponavadi priča je tak ukrep seveda treba,
               te ukrepe seveda treba izvesti čim prej. Nenazadnje pa reorganizacija sistema
               upravljanja z vodami, ki jo tudi odpremo vsakič, ko nas doleti kakšna naravna ujma,
               sicer pa radi vmes pozabimo, se o njej pogovarjamo tudi že vrsto let. Tako, da je
               enkrat pač treba tudi to načeti.</p>
               <p>Poslanska skupina SMC bo glasovala proti temu sklepu. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Proceduralno, kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala kolegu za to, da je potrdil mojo tezo, glede tega, kaj je nujno spremeniti in
               kaj ne, na kar sem tudi sam opozoril. Vse tisto, kar ste dodal, pa ni zapisano v
               mnenju, ki je predloženo na vlado. Se pravi omenili ste to, kar sem tudi sam,
               koncesije, pa mogoče še ta člen, ki govori o tem prehodnem obdobju med intervencijo
               in sanacijo. Zato še enkrat predlagam proceduralno, da se prekine in da se to
               počisti. Vi lahko pripravite amandmaje, ki črtajo ostale člene, se pravi
               reorganizacija ni nujna stvar in ne gre po nujnem postopku, enako velja za 79. člen,
               o katerem je velika diskusija in bomo uredili tako kot je bilo predlagano tudi vladi.
               Vlada je dejansko to sprejela. Nujno je treba urediti stvari za nazaj, glede koncesij
               pa urediti neko prehodno obdobje med intervencijo in sanacijo v primeru, da pride
               ponovno v tem obdobju dokler ni zakon, bi rekel, obravnavan po nekem normalnem
               postopku in se to vgradi, to bi nekako še sprejel in to ste tudi vi v tem vašem
               mnenju, ki ste ga brali, glede predloga, ki je šel na vlado tudi potrdili. Vse ostalo
               pa je nekdo dodal in ni stvar tega skrajšanega postopka in tukaj se očitno vsi
               strinjamo, tako da predlagam mogoče drug proceduralni predlog, prekinete sejo,
               pripravite amandmaje, ki črtajo ostale člene in ohranite tisto, kar je bilo v mnenju,
               ki je bilo predloženo na vlado, tudi potrjeno.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Glejte, zdaj naj dam na glasovanje oba dva sklepa ali boste preoblikovali v enega?
               Ker tisti prvi je nekako vsebovan v tem drugem. Dajte se izjasniti prosim.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala. Če ste dobro poslušali prekinitev, ne pomeni prekinitev za en mesec, dva
               meseca, eno uro, pet ur, to boste pač vi določili, jaz sem predlagal prekinitev, da
               se zadeva uskladi, vi jo uskladite z ministrstvom. Ministrstvo predlaga črtanje teh
               členov, ki niso bili stvar nujnega postopka oziroma skrajšanega postopka in čez 20
               minut skličete sejo s pripravljenimi amandmaji, vam to potrdimo, kar je  nujno, ostalo pač gre v
               sistemski zakon, ki ga ministrica pripravlja, kot sem razumel iz njene razprave za
               jesen. Tako, da oba moja predloga gresta v isti smeri. Drugi je bil samo še vsebinsko
               dopolnjen in je razložil tudi postopek, ki ga vi lahko uporabite za to, da pridemo
               danes do primernih rešitev in da bomo tudi v skladu dejansko s poslovnikom in
               nenazadnje tudi v skladu z mnenjem vlade oziroma predstavnika, ki je na vladi
               predstavil nujnost postopka in katere stvari je treba po skrajšanem postopku
               urediti.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Proceduralno kolega Trček.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Moj proceduralni predlog je, da se za pol ure prekine seja, izhajajoč iz tega, kar je
               povedal poslanec SDS, da se izčisti, ostanejo notri členi, ki so nujni, ki se
               ukvarjajo s koncesijami in o njih glasujemo. Drugi sistemski del zakonodaje pa se
               temeljito pripravi in se v to vključi vse deležnike in se gre v resno sistemsko
               obravnavo tega področja jeseni. Upam, da bodo, če že SMC trmoglavi, ostali glasovi
               koalicije bolj razumni, v nasprotnem primeru bo pa verjetno morala opozicija začeti
               zbirati glasove za interpelaciji proti ministrici za okolje in prostor. Hvala za
               besedo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Jaz bom dal na glasovanje drugi predlog kolega Krivca. Prvi je že upoštevan
               notri, prav tako ta predlog kolega Trčka, se pravi na glasovanje dajem predlog
               sklepa, da se sedaj prekine in se koalicija posvetuje z Ministrstvom o umiku
               določenih členov oziroma ustreznem amandmiranju členov predloga zakona.</p>
               <p>Pričenjam z glasovanjem.</p>
               <p>Kdo je za? <stage>(7 članov.)</stage> Kdo je proti? <stage>(9 članov.)</stage></p>
               <p>Sklep ni bil sprejet.</p>
               <p>Besedo ima, kolega Trček je bil prijavljen k razpravi. Kolega Lah ima.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo. Če že nismo uspeli s tem, da bi se ta zakon bolje pripravil, pa
               mislim, bom jaz malo povedal okoli tega, kako imamo to področje neurejeno. In
               Slovenija je zelo vodnata država, približno za vodooskrbo imamo dve tretjine kraškega
               ozemlja, kjer je zelo težko dobiti zdravo pitno vodo, ena tretjina pa ni kraško
               področje, kjer je pa vode v izobilju. Imamo 30 % približno 30 % gospodinjstev brez
               neoporečne pitne vode, kar je za Slovenijo sramota, pri taki izdatnosti zdrave pitne
               vode, ki jo pač imamo. Tudi pri drugih problemih, že pri koncesijah vidimo, da je
               država v tem času izgubila preko 20 milijonov evrov, ker niso bile podeljene
               koncesije. To kaže na to, da ta del državne uprave ne funkcionira in izgubljamo
               denar. Kar se tiče poplavnih območij imamo velike probleme, stvari neurejene.
               Protipoplavne študije morajo občine financirati pri sprejemanju svojih prostorskih
               aktov, vsaka zase, ne da bi se uredil en vodotok v celoti na nivoju države. Imamo
               obilo stroke s tega področja, ampak stvari totalno neurejen. Zato jaz pozdravljam to
               spremembo, pozdravljam to, da je bil ustanovljen direktorat za vode in da se stroka
               znotraj tega direktorata organizira in odgovarja in nekaj naredi na tem področju.
               Sedaj me bolj spominja na to, kot da imamo pač neke  službe, ki so same sebi namen in pravilnike, ki jih nekako na
               nek način ščitijo, opravljajo neke naloge za občine, za državo, ki pa na dajejo
               pravega rezultata, ker ni pravega vodenja.</p>
               <p>Kar se tiče 79. člena, jaz razumem kmete, kmetijstvo in vodarstvo je med seboj zelo
               povezano, saj neko intenzivno kmetovanje ali pridelava hrane glede podnebnih sprememb
               brez namakanja več ne bo šlo in to je ozko med seboj povezano. Vendar način, ki je
               bil sedaj urejen glede odškodnin, mislim, da ni bil dober ne za kmete ne za
               upravljavce in ga je potrebno drugače urediti, ne pa na način kot je sedaj predviden,
               kar je povedala tudi Zakonodajno-pravna služba, da ne moremo z nekim civilnim pravom,
               z neko pogodbo, kjer bodo lastniki izsiljevali upravljavce. Vemo, da imamo neke
               okoljske ukrepe v kmetijstvu, kjer država da 150 evrov po hektarju, da se na nek
               način ne obremenjuje kmetijske zemlje ali ne onesnažuje, sedaj bo pa odškodnina lahko
               prišla na ta način tudi do 1.500 evrov po hektarju. Verjetno pa imajo izpad pridelka
               kmetje več, kot je tistih 150 evrov, verjetno pa ne 1.500 evrov po hektarju. Ta način
               je potrebno urediti drugače, saj je za občine nesprejemljivo. Že sedaj občine
               subvencionirajo storitev javnih gospodarskih služb približno 30 milijonov na leto,
               zato ker so lastne cene previsoke. Če jih obremenimo še s temi odškodninami bodo pa
               socialno nesprejemljive.</p>
               <p>Naš amandma, ki smo ga pripravili gre v to smer, če država pobira koncesijo, če je
               meter pod površino zadeva državna, potem naj država tudi uredi te odškodnine.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Kolega Lah, smo pri 1. členu. Bomo tudi do tistega prišli, ki ste<gap n="…"/></p>
            </sp>
            <sp who="SDT7:LahZvonko">

               <speaker>ZVONKO LAH (PS SD):</speaker>

               <p>No, ponavadi pri 1. členu razpravljamo.</p>
               <p>Bojim se, da res, verjetno je nekdo obljubil kmetom pravično odškodnino, da si bodo
               sami izborili z upravljavcem, ampak ne na tak način. In soglašam s Skupnostjo občin
               oziroma vsemi združenji občin, da je to potrebno urediti drugače, da je potrebno
               verjetno narediti neko analizo kakšna so ta prva varstvena območja na kraškem
               področju, ki so lahko ogromna, ali na nekem Dravskem polju, kjer je podtalnica, kjer
               je lahko tudi velika površina, na manjšo izdatnost tega vodnega vira in potem stroški
               nenormalno visoki. Če gre vir, oskrbuje recimo par sto tisoč prebivalcev, potem bi
               prenesel to odškodnino, cena prenesla. Ne more pa, recimo, nek vir, ki je manjše
               izdatnosti prenesti vso to odškodnino in bodo cene storitev preveč različne in
               nesprejemljive. Jaz mislim,da je način, ko sprejemamo ta zakon in da smo poleg tistih
               nujnih stvari, ki jih je potrebno urediti zaradi koncesij in zaradi reorganizcij, če
               je že to potrebno, dodali še stvari, ki so na nek način podtaknjene in jih hočemo na
               nek ad hoc način spraviti v zakon, ki bodo še poslabšale red na tem področju, ne pa
               izboljšali. Zato res pričakujem od ministrice, da bo ministrstvo pripravilo nek
               celovit zakon s tem, da bodo vključeni pravočasno in dobro vsi deležniki in da se
               sistemsko na nek način uredi, čeprav se mudi, ker imamo stvari tako neurejene. Mi
               predlagamo, naš amandma gre, da pri odškodninah najprej država poskrbi in ponudi tam,
               kjer je možno, nadomestna zemljišča. Tam, kjer ni možno pa da se gre v neke  pravične odškodnine,
               potrebna pa je verjetno analiza, Vlada, ministrstvo ima vse podatke, saj so vse
               vrtine, ki so narejene, vsi upravljavci morajo vse podatke dati državi, in da se
               naredi neka celovita analiza in na osnovi te analize potem tudi pravično sprejme
               oziroma tak način plačevanja teh odškodnin, da bo sprejemljiv tako za upravljavce kot
               tudi za kmete pri izpadu dohodka. Na določenih področjih kjer je teh površin največ,
               pravijo iz terena. Da je v lasti države oziroma Sklada kmetijskih zemljišč dovolj teh
               zemljišč za zamenjavo in tudi v neposredni bližini, ki jih pa sedaj imajo nekaj v
               najemu in verjetno se temu nočejo odreči in je bolje kot je v tem predlogu, naj se
               kmetje oziroma lastniki in občine oziroma upravljavci med seboj dogovorijo. To ni
               pošteno in mi smo proti takemu načinu urejanja te problematike.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Veber.</p>
               <p>Jaz bi še enkrat spomnil, sedaj smo še vedno pri 1. členu.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Ja, razpravljati želimo o 1. členu in tudi o amandmaju k 1. členu. Namreč 1. člen
               določa, da naj bi izvajanje upravnih nalog potekalo tudi, bom rekel, na <stage>/
               nerazumljivo/</stage> lociranih enotah oziroma nekako razporejeno po vsej Sloveniji in
               direkcija za vode, ki naj bi bila ustanovljena po tem zakonu bi seveda potem tudi te
               upravne naloge izvajala. Sedaj kakorkoli gledamo, ampak zavedati se moramo in na to
               je tudi zelo jasno opozoril predstavnik Društva vodarjev Slovenije, težave ki jih
               imamo na področju vodnega gospodarstva in urejanja vodotokov in sploh skrbi za to, da
               zmanjšujemo posledice zaradi izjemnih dogodkov, premalo sredstev. Sedaj ta
               teritorialni organiziranost zagotovo pomeni tudi zagotavljanje sredstev za nakup,
               najem prostorov, opreme. Glede na to, da se bo direkcija v veliki meri financirala,
               tudi sredstva, ki se zbirajo iz naslova ali vodnih povračil, odškodnin za uporabo
               vodnih zemljišč, skratka iz sredstev, ki so pravzaprav namenjena za to, da se
               izvajajo določeni ukrepi, lahko ob tej izjemno dobronamerni ureditvi, da približamo
               te storitve okolju kjer nastajajo problemi, posledično pa seveda pomeni, da bomo
               imeli sicer ljudi na terenu, po drugi strani pa seveda še manj sredstev, da bomo
               lahko izvajali ukrepe. Ker voda praviloma, ne praviloma, ampak dosledno kaznuje vsako
               napako, torej manj ko sredstev bo, bo seveda voda že sama po sebi povzročila potem
               mogoče še večjo škodo kot je je povzročala do sedaj in to je v nasprotju s tistim kar
               je nekako tudi sam namen tega zakona, da poskušamo čim bolje urediti področje vodnega
               gospodarstva. Tako da, ta odločitev je po mojem mnenju zelo zahtevna, finančno
               zahtevana in mogoče nekaj več informacij o tem kako bo to organizirano, koliko teh
               izpostav je predvidenih, na katerih območjih in mogoče tudi ena ocena stroškov
               potem.</p>
               <p>Hvala.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p>Hvala.</p>
               <p>Se še kdo javlja k razpravi? Izvolite, ministrica.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Spoštovani predsedujoči, hvala za besedo.</p>
               <p>Jaz bi prosila, če lahko nekaj več odgovorov za pojasnitev stvari podamo. Mogoče bi
               začeli s pripombami glede prezaposlitve. Z nami je tudi generalna direktorica
               direktorata za javni sektor pri Ministrstvu za javno upravo, gospa Mojca Ramšak. To
               ministrstvo nam je pomagalo oziroma je sodelovalo pri oblikovanju člena, ki govori o
               prenosu zaposlenih. Jaz sem že v uvodu povedala, da gre dejansko za prenos zaposlenih
               na direkcijo iz dveh sedanjih ureditev.  Gre za del strokovnjakov oziroma zaposlenih na Agenciji
               Republike Slovenije za okolje in pa del na Inštitutu za vode in bi, če mi dovolite,
               predsedujoči, gospa Mojca Ramšak okrog tega prehoda zaposlenih in zapisa v samem
               predlogu zakona podala natančnejšo obrazlago, potem bi jaz nadaljevala po njeni
               obrazlagi.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p> Izvolite gospa Mojca Ramšak.</p>
               <p>Proceduralno, izvolite.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PR ZL):</speaker>

               <p>Proceduralni predlog je, če že gremo obravnavati člene, da se obravnava člen po
               členu. Zdaj nismo pri tem členu o katerem bi gospa govorila, ampak smo pri prvem
               členu, kjer se amandmira ali se briše lahko ali se ne briše lahko. Dajmo malo reda
               vseeno, če bomo šli skozi to, če že ne upoštevate predloge opozicije.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p> Izvolite. Se strinjam s predlogom kolega Trčka. Prosim za obrazložitev pri
               členu.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Zdaj če mi je dovoljeno pri opredelitvi besedice, da se črta besedica lahko, se mi s
               tem predlogom strinjamo in tu nimamo dodatne obrazložitve.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p> Hvala za obrazložitev.</p>
               <p>Izvolite kolega.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PR ZL):</speaker>

               <p>Hvala za besedo.</p>
               <p>Poslanec koalicije je prosil, da nam gospa ministrica obrazloži ozadje teritorialne
               organizacije ali če hočete dislokacije izpostav. Kako je to mišljeno? Kako se bo
               organiziralo? Iz kje bodo finančna sredstva in tako naprej. Če že gremo, dajmo se
               pogovarjati o zadevah, ne pa nekaj malo po čez. Včeraj sem tu skoraj 10 ur sedel, smo
               se pogovarjali mudi se, mudi se, mudi se, bomo vse razprodali, zdaj se tu neka panika
               zganja kot da imamo stoletno poplavo trenutno, čeprav stroka pravi seveda, da težave
               imamo zaradi preventive. Če že gremo, pričakujem od izvršilne oblasti decedirane
               odgovore, ker drugače bom v imenu Združene levice obstruiral to sejo, ker imam tudi
               kaj bolj pametnega v življenju kot poslanec za početi. Ta vlada ima blazne težave s
               problematiko voda in koalicija, sama ministrica je večkrat rekla, da je dobesedno v
               vodo padla, imeli smo sejo o rezanju sredstev za monitoring voda, ker ste nas
               preglasovali, SMC ima velike težave z zapisom pravice do pitne vode v Ustavo. Dogaja
               se nam tiha privatizacija<gap n="…"/></p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Proceduralni predlog kolega Trček<gap n="…"/></p>
            </sp>
            <sp who="SDT7:TrčekFranc">

               <speaker>DR. FRANC TRČEK (PR ZL):</speaker>

               <p><gap n="…"/> v živilski industriji. Če se že pogovarjamo o tematiki, dajmo se resno pogovarjati.
               Če ne, kot sem že rekel, čeprav se je ministrica smehljala, mi ne preostane nič
               drugega kot da začnem zbirati glasove za interpelacijo. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> To ni bil proceduralni predlog, to je bila navadna razprava.</p>
               <p>Gospa ministrica ima pa besedo glede na vprašanje.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Glede na izvajanje poslanca gospoda Vebra. Povedala bi, da je reorganizacija v smislu
               izvedbe potem odvisna od tega ali bomo to spremembo zakona sprejeli ali ne. Mi imamo
               v vidu kakšna bi naj bila, predlagam pa, da natančnejšo obrazložitev poda generalni
               direktor Direktorata za vode, gospod Leon Behin, ki se je s to tematiko aktivneje
               ukvarjal, če mi je dovoljeno predsedujoči.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Kolega Krivec. Gospod Behin.</p>
            </sp>
            <sp who="SDT7:BehinLeon">

               <speaker>LEON BEHIN:</speaker>

               <p> Hvala lepa gospod predsednik. Poslanci in ostali prisotni!</p>
               <p>Na vprašanje glede regijske organiziranosti na katere se nanaša tudi pač ta drugi
               odstavek 1. člena, ki govori o tem, da se bodo pristojnosti države organizirale v
               izpostavi organa v sestavi in ne lahko. Mi tukaj želimo, tako kot je bilo povedano že
               s strani ministrice, že osnovno jedro Direkcije za vode združiti strokovna jedra, ki
               jih imamo, ne samo na Inštitut za vode Republike Slovenije, ampak tudi Agencije
               Republike Slovenije za okolje kar pomeni, da tisti del vodarske zgodbe, ki je bil na
               Agencije Republike Slovenije prihaja tudi na direkcijo in tam ne potrebujemo
               spremembe tega zakona zaradi tega, ker je to naš organ v sestavi že in bo potem v
               nadaljevanju potrebna tako za direkcijo kot tudi  za samo reorganizacijo Agencije Republike Slovenije za
               okolje izvesti tudi še nekako izvedbeni dokument, to je uredbo v organih v sestavi,
               ki jo bomo takoj, v kolikor bo zakon sprejet, in bo to zahteval tudi pripravljen in
               imamo že v osnovi tudi zametek narejeno. Ta reorganizacija potem pomeni, da bomo
               imeli osem izpostav, kar pomeni, da gremo na podoben sistem oziroma na tak sistem kot
               so bile izpostave organizirane tudi po porečjih v preteklosti oziroma kot je osem
               izpostav, ki jih ima Republika Slovenija in prisotne ljudi tudi že danes na teh
               izpostavah in na samih porečjih. Predvideno je, da se zaradi nalog, ki jih te
               izpostave naredijo in sistema vse na enem mestu oziroma čim večje bližine k
               uporabnikom, ki jim te lahko ponudilo, seveda, tudi predvidena določena kadrovska in
               pa tudi recimo temu z opremo izpopolnitev teh uprav. Ali bo to dodaten kader lahko
               imel možnost tudi z Inštituta za vode, v kolikor bo to cenjeno, kajti vemo, da ena od
               izpostav je ne nazadnje tudi blizu morja in tako naprej in se določene naloge tudi na
               morje nanašajo, vse ostalo, in v kolikor bo volja in seveda tudi soglasje zaposlenih
               za tako zadevo se lahko tudi ti ljudje potem postavijo na same izpostave, kar pomeni,
               če skrajšam, ja osem izpostav je v načrtu z ustreznim kadrom. Predvideno je med 8 in
               10 ljudi na tej izpostavi, kar praktično ponekod pomeni dvakrat več kot jih imamo
               danes na teh izpostavah. Prostori teh izpostav danes so, ker izpostave na teh
               prostorih tudi delujejo agencije, enako tudi informacijski sistem. Hkrati v kolikor
               bi pa bilo tudi seveda predvideno povišanje stroškov za delovanje direkcije smo pa v
               kasnejših členih tudi predvideli sicer da se financira del stroškov lahko tudi iz
               sklada za vode. Neminovno pa je, seveda, da direkcija za vode kot organ v sestavi bo
               tudi postal sam svoj proračunski uporabnik in zaradi tega tudi eden od razlogov zakaj
               je potrebno hitro urediti status direkcije za vode iz enostavnega vzroka, saj želja
               oziroma sklep Vlade je, da Direkcija za vode kot proračunski uporabnik začne
               funkcionirati 1. januarja 2016, kar pomeni, da se postavke oziroma proračunski
               uporabnik Direkcija za vode vključi v proračun za leto 2016 in seveda tudi kasneje.
               In gre za povezane aktivnosti. Tudi sklep Vlade nam nalaga, da do konca poletja
               pripravimo dokončen organizacijsko finančni načrt delovanja Direkcije za vode, ki bo
               tudi na podlagi tega, treba je vedeti, da potrebujemo krovni dokument, zakon, zaradi
               tega, da se določene zadeve v tem času do jeseni tudi skonkretizirajo, tudi v
               razgovoru z Inštitutom za vode oziroma ostalimi deležniki, ki bodo predmet te
               reorganizacije. Hkrati je potrebno povedati, da se določena sprememba sistemizacije
               predvideva tudi na Ministrstvu za okolje in prostor, kajti gre za celovito
               reorganizacijo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala, spoštovani predsednik. Glede na dosedanjo prakso bi v imenu poslanske skupine
               zaprosil za eno uro pavze, da pripravimo amandmaje ali pa 45 minut, če je bila do
               sedaj taka praksa. Glede na vse povedano in glede na vse, kar smo v tej dosedanji
               razpravi slišali smo pač ugotovili, da je potrebno določene amandmaje pripraviti in
               zato predlagam, da nam odobrite 45 minut pavze za pripravo dodatnih amandmajev.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Še kolega Trček proceduralno.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Jaz imam proceduralno. Glede na povedano, kar je povedal gospod iz direktorata in
               glede na to, kar je zapisala Zakonodajno-pravna služba imam proceduralni predlog, da
               mi Zakonodajno-pravna služba v teh 45 minutah odgovori na nekaj. Vodni sklad je
               proračunski sklad in ne more biti namenjen financiranju organa v sestavi ministrstva.
               Ali to drži ali ne drži? Ker nekaj, kar je povedal gospod iz direktorata malo striže,
               kako so oni razmišljali, da bi financirali te dislokacije. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Predstavniki ministrstva lahko pripravite to, ampak to ni bil proceduralni
               predlog. To ni bil predlog o uporabi Poslovnika, ampak vsebinski. Če želite
               odgovoriti lahko odgovorite.  Jaz bom za enkrat prekinil sejo za čas 45 minut. Se pravi, nadaljujemo
               ob 11.40.</p>
               <p>Hvala.</p>
               <p><stage type="time">(Seja je bila prekinjena ob 10.55.)</stage> 
               
               </p>
               <stage type="time">(Seja se je nadaljevala ob 11.40.)</stage>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Nadaljujemo sejo.</p>
               <p>Kolega Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p> Hvala za besedo.</p>
               <p>V imenu poslanske skupine predlagam pavzo 45 minut za dodatno usklajevanje med vlado
               in koalicijo. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Odrejam prekinitev do 12.30. Hvala.</p>
               <p><stage type="time">(Seja je bila prekinjena ob 12.30.)</stage>
               </p>
               <stage type="time">(Seja se je nadaljevala ob 12.32.)</stage>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Kolega Trček, proceduralno.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala.</p>
               <p>Proceduralni predlog, da izvedemo prekinitev seje za nadaljnjih 45 minut. Mi smo
               koalicija, moramo se uskladiti z ostalimi opozicijskimi skupinami, ker smo nekoliko
               spreminjali amandmaje. Navsezadnje ste tudi vi nekoliko zamudili in potrebujete še
               nekaj časa za usklajevanje. Upam, da boste sprejeli moj predlog.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Prekinjam sejo do 13.20.</p>
               <p><stage type="time">(Seja je bila prekinjena ob 12.33.)</stage> 
               </p>
               <stage type="time">(Seja se je nadaljevala ob 13.20.)</stage>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Spoštovani kolegi, nadaljujemo sejo.</p>
               <p>Ugotavljam, da člana odbora Jana Škoberneta nadomešča poslanec Matjaž Han.</p>
               <p>Se želi še kdo prijaviti k razpravi o 1. členu? Kolega Krivec ima besedo.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo.</p>
               <p>Najprej morda opravičilo, ker sem sprožil zaporedje nekih prekinitev, ampak upam, da
               ste se v tem času uskladili, kajti razprava, kot sem omenil, že pri 1. členu s strani
               vseh, ki ste prisotni, je bila precej na različnih bregovih, kot je bilo rečeno. Zato
               smo mi izkoristili to prekinitev, da predlagamo tudi nove amandmaje, predvsem na
               podlagi vseh dejstev, ki so bila podana s strani ministrstev, pa tudi kolegov iz
               koalicijskih poslanskih skupin. Zato imate na mizi sedaj predlog amandmajev, ki smo
               jih vložili poslanci tako SDS kot Združene levice in Nove Slovenije. Gre pa vse v
               smeri razprav, ki so bile že predhodno o 1. členu opravljene. Se pravi, da vse člene,
               ki niso povezani s tisto neposredno nujnostjo, ki je bila tudi povod za to, da je
               Vlada sprejela skrajšani postopek, enostavno iz tega zakona umaknemo. Ker to ni možno
               z umikom, je predlog amandmajev pred vami. Tako je pri 1. členu naš predlog, da se
               člen črta, kajti ta člen govori o tej reorganizaciji na področju nalog varstva voda,
               urejanja voda. In glede na razpravo in neusklajenost med posameznimi deležniki pri
               tej zadevi predlagamo k 1. členu amandma, ki ta člen v celoti črta, kar je tudi v
               skladu z razpravo kolega iz SMC, ki je povzel stališče, ki ga je imela Vlada kot
               izhodišče za predlog tega zakona po skrajšanem postopku, v tem gradivu o
               reorganizaciji ni ne duha ne sluha. Gre za sistemsko spremembo zakona, zato je naše
               mnenje, da se to vgradi v zakon, ki ga ministrstvo po besedah ministrice pripravlja
               in bo sprejet v nadaljevanju in tudi dan v postopek v Državni zbor po rednem
               postopku. Tako predlagam, da podprete predlog, da se ta člen v celoti črta. Jasno, v
               povezavi naprej pa so tudi vsi amandmaji, ki črtajo povezane člene, kjer se ureja
               prenos Inštituta za vode kot sestavnega dela ministrstva. Bom pa tudi pri ostalih
               členih še opozoril na te zadeve. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolega Trček.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo. Bom zelo kratek.</p>
               <p>Opozicijski poslanci, z izjemo Zavezništva Alenke Bratušek, smo se uskladili. Rad bi
               le nekaj izpostavil. Na Mestnem trgu 4 v Ljubljani domuje Služba Vlade Republike
               Slovenije za zakonodajo, ki je 27. 5. 2015 v zadevi Zakon o spremembah in dopolnitvah
               Zakona o vodah sicer glede na kratek čas, ki ga imajo na razpolago za pregled
               gradiva, kot so zapisali v sporočilu Ministrstva za okolje in prostor,  naslednje: <q>"V skladu s
               142. členom Poslovnika Državnega zbora se predlog zakona lahko obravnava po
               skrajšanem postopku, če gre za…,"</q> kar sem na začetku te seje navajal. In potem sledi
               stavek: <q>"Glede na vsebino predloga zakona ugotavljamo, da nobeden od zgoraj navedenih
               pogojev za obravnavo zakona po skrajšanem postopku ni izpolnjen."</q> Skratka,
               ministrstvo je to dobilo od njihove interne zakonodajno-pravne službe. In tudi zato
               smo šli v to, da ločimo, kar je nujno, od tistega, kar upamo, da se bo sistemsko
               urejalo jeseni. Hvala za besedo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Tudi v koalicijskih poslanskih skupinah smo se uskladili. Podprli bomo tiste
               amandmaje iz pregleda amandmajev, ki smo jih sami vložili kot koalicijske skupine, in
               tiste amandmaje, ki bodo predlagani za amandmaje odbora, ki bodo vloženi v
               poslovniškem roku oziroma so bili vloženi. Ne bomo pa podprli predlogov amandmajev
               poslanskih skupin SDS, Združene levice in Nove Slovenije. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Trček.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>V skladu s poslovnikom bo Združena levica obstruirala nadaljevanje te seje, ker se v
               bistvu koalicija glede neke pomembne tematike vede neresno, kot se je vedla tudi
               včeraj glede neke druge problematike. Če bo šlo tako naprej, upam, da bodo kmalu
               volitve. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Če ne, zaključujem razpravo o 1. členu.</p>
               <p>Prehajamo na glasovanje. Najprej bomo glasovali o predlogu amandmaja poslanskih
               skupin SDS, Nove Slovenije in Združene levice. Če ta amandma ne bo sprejet, bosta
               amandmaja istih predlagateljev k 11. in 16. členu brezpredmetna; če pa bo sprejet,
               postane brezpredmeten amandma koalicijskih poslanskih skupin. Se pravi, najprej
               glasujemo o amandmaju poslanskih skupin SDS, NSi in Združene levice. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmaju koalicijskih poslanskih skupin iz pregleda
               amandmajev. Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. </p>
               <p>Prehajamo na 2. člen, h kateremu ni vloženih amandmajev in ga dajem v razpravo. Želi
               kdo razpravljati? Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Se opravičujem, spoštovani predsednik, ampak k 2. členu smo vložili amandma. Ne glede
               na to, da niste prvega amandmaja sprejeli, je treba o tem vseeno glasovati, čeprav<gap n="…"/> <stage>/
               oglašanje v ozadju/</stage> Kaj, postane brezpredmeten?</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Ker k 1. členu ni bil sprejet amandma strank SDS, NSi in Združene levice, je ta
               postal brezpredmeten, zaradi tega ni dan na glasovanje.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za pojasnilo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>V razpravo dajem 3. člen in vložene amandmaje k temu členu. Želi kdo razpravljati?
               Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Glede na to, da amandma, ki ta člen črta, ne bo sprejet, smo vložili tudi že v
               predhodnem času amandma, ki v tem 3. členu v šestem odstavku govori o  zavezancu za izplačilo za
               zmanjšanje dohodka iz kmetijske dejavnosti, v zakonu je za to predviden izvajalec
               javne službe oskrbe s pitno vodo, mi v amandmaju predlagamo, da je zavezanec za to
               izplačilo ministrstvo pristojno za kmetijstvo, to pa iz razloga, kot je bil naveden v
               predhodnih razpravah. V praksi se namreč dogaja, da zavezanci za plačilo odškodnine
               javne službe oskrbe s pitno vodo, komunale in podobni imajo velike težave v primerih,
               ko predlagajo ali pa zahtevajo nadomestna zemljišča, za katere pa je pristojno
               Ministrstvo za kmetijstvo. Po drugi strani pa tudi ni korektno, da javna služba
               oskrbe s pitno vodo, ki je največkrat v domeni lokalne skupnosti, prevzame te
               odškodnine, kajti te odškodnine se kasneje prevalijo na uporabnino za vodo, na
               omrežnino in s tem na neenakopraven način obravnavamo posamezne odjemalce znotraj
               celotne države, kajti predpis o zavarovanju posameznih vodotokov oziroma virov pitne
               vode predpiše Ministrstvo za okolje in prostor skozi posamezne uredbe, vsi vemo, da
               jih lokalne skupnosti v svoje prostorske plane morajo vgraditi, ni da jih vgrajujejo
               na svojo lastno željo in po lastni potrebi, zato je tudi prav, da prevzame
               odgovornost za to, da poišče nadomestna zemljišča v takih primerih in je aktivno, po
               drugi strani pa tudi, da v primeru nezmožnosti pridobitve kmetijskih zemljišč
               nadomestnih plača odškodnine Ministrstvo za kmetijstvo, ravno tako kot plačuje
               subvencije za posamezna kmetijska zemljišča. Mislim, da je to pomemben del tega
               člena, kajti v nasprotnem primeru bo ponovno prihajalo do težav pri pridobivanju
               nadomestnih zemljišč, kajti razmerja med upravljavcem posameznih primerih,
               komunalnimi podjetji in skladom kmetijskih zemljišč, ki je v domeni drugega resorja
               so ponavadi precej otežene. V primeru, da je ministrstvo odgovorno tudi za izplačilo
               v primeru neureditve nadomestnega zemljišča bodo ti postopki in iskanje nadomestnih
               zemljišč po mojem mnenju in po mnenju nas, zato tudi predlagamo ta amandma bistveno
               bistveno hitrejša, bolj usklajena in verjetno bo v zelo majhnem odstotku prihajalo do
               plačevanja odškodnin, kajti resor se bo potrudil in našel nadomestna zemljišča, ker
               bo to v skupnem interesu. V tem trenutku pa to ni.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krajnc ima besedo.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo. Koalicijske poslanske skupine bomo podprle predlog amandmaja za
               amandma odbora k 3. členu, ki ste ga pravkar dobili na mizo. Ta amandma nadomešča
               amandma iz pregleda amandmajev. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo razpravljati o tem 3. členu? Ugotavljam, da ne. Kolega Krivec.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Kolega Krajnc je predlagal amandma, pa glede na to, da je bil amandma sedaj
               predlagan, kot amandma odbora bi vseeno mogoče neko pojasnilo, kaj je razlika v
               povezavi s predhodnim členom, kajti pričakoval bi, če se vloži amandma se tudi na nek
               način obrazloži, kaj rešuje, če lahko.</p>
            </sp>
            <sp who="SDT7:unknown-M">

               <speaker>GOSPOD __________:</speaker>

               <p>Hvala. Jaz bi tudi prosil, če se lahko Ministrstvo za kmetijstvo opredeli do tega
               predloga amandmaja. Besedo ima gospa državna sekretarka.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA (?):</speaker>

               <p>Hvala lepa za besedo. Naj pojasnim, da predlog amandmaja odbora gre v smeri, da bolj
               jasno določa, da je upravičenec lastnik zemljišča in torej ne več najemnik. In tudi
               pojasnjuje, da je cenitev, ki je podlaga za priznanje odškodnine s strani sodnega
               izvedenca ali cenilca kmetijske stroke. Gre v celoti za, in to je pač glavna sprememba, pa
               pač tudi iz obrazložitve je razvidno kaj je bil namen tega amandmaja, namreč da se
               jasno pove, da je opravičenec lastnik in ne, to je ključna vsebinska sprememba je ta,
               da je opravičenec lastnik kmetijskega zemljišča, ker gre za poseg v lastninsko
               pravico. In kadar gre za poseg v lastninsko pravico, je seveda do odškodnine
               opravičen tisti, ki je lastnik kmetijskega zemljišča.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Han, ste želel besedo? <stage>(Ne.)</stage> Še kdo? Kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa.</p>
               <p>Sedaj v tem členu urejamo tudi zagotavljanje nadomestnih zemljišč in sicer nikjer ni
               podatka sedaj koliko pa sploh je teh vodnih zemljišč, ki jim je prenehal status
               naravnega javnega dobra. Sedaj, če uvajamo neko takšno zakonsko dikcijo, bi seveda
               tudi rabili podatke koliko pa imamo sploh teh zemljišč na razpolago. Ali jih sploh
               kaj imamo? In kakšen odstotek lahko tukaj na ta način rešimo, če sedaj to uvajate v
               ta zakon? Pa bi tukaj prosil za odgovor. S kakšno površino teh zemljišč sploh
               razpolagamo?</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kolega Lah. Želi besedo mogoče kdo od Ministrstva za kmetijstvo, Ministrstvo za
               okolje?</p>
               <p>Kolega Lah. Gospa Strniša.</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Kar se tiče nadomestnih zemljišč, je ta dikcija v primerjavi z veljavnim zakonom samo
               bolj jasno zapisana. Skratka, da je mišljeno pod to, to, da kmet v kolikor so na
               voljo bodisi vodna zemljišča ali pa kmetijska zemljišča v lasti države s katerimi
               upravlja sklad, ima lastnik kmetijskega zemljišča na najožjem vodovarstvenem območju
               možnost, da izbere bodisi med tem, da svoja zemljišča na vodovarstvenem območju
               zamenja za državno zemljišče ali pa dobi odškodnino. In zdaj je to bolj jasno
               zapisano kot je zapisano v veljavnem zakonu.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah, želite besedo?</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Mislim, da ni odgovor bil pravi. Ne gre tukaj za vsa skladova kmetijska zemljišča,
               ampak samo tista, ki jim je prenehal status javnega dobra. Tako piše v zakonu. Sedaj,
               če se pogovarjamo o tako pomembni temi, bi pa lahko dobili kakšen podatek koliko teh
               zemljišč je in kje so. Ali sploh pride kje v poštev, kakšna so ta zemljišča, v
               kakšnem stanju. Tam verjetno ni prvo kmetijsko zemljišče. Teh bo tako malo, na česar
               se vi tukaj v zakonu obešate, da sploh vprašanje, če kakšen tak primer v Sloveniji
               bo. Jaz še vedno trdim, da je to za občine, za upravljavce javnih gospodarskih služb
               marsikje nesprejemljivo, ta način, in bomo imeli velike konflikte, ker bi tukaj sedaj
               dajete stvar na pravni zakonik, zadevo, da se s pogodbami, da lahko lastniki
               izsiljujejo upravljavca, cenilec upošteva pri cenitvi še marsikaj drugega ne samo,
               tudi zmanjšano vrednost kmetijskega gospodarstva in še kaj drugega. Nikjer nimamo
               tukaj zapisano kaj pa, če neka druga dejavnost na prvem varstvenem območju. Imamo
               primer, ko nekdo ne dobi gradbenega dovoljenja za klavnico, ker je kmet, ki se s tem
               ukvarja oziroma bi si želel, zato ker je prvem vodovarstvenem območju nekega vodnega
               vira, ki je oporečen in ki sploh ne more biti v uporabi, pa pač odlok velja in ne
               dobi gradbenega dovoljenja. Ali bomo vse te kmetije ali pa druge dejavnosti, ki so na
               tem območju, preselili? Ali se jim zniža vrednost tiste hiše,  tistega gospodarstva na tem območju?
               Verjetno se. On bo dobil cenilca in bo izsiljeval. Ne gre samo za kmetijsko
               dejavnost, gre tudi za druge dejavnosti potem. Mislim, da to ni primerno, ampak smo
               kar pustili, naj se tožijo ljudje, naj se tožijo občine, mi smo dali od sebe. Voda je
               pa javna dobrina, država koncesijo pobira zato in nas ne briga kako se boste vi
               zmenili tam na terenu. To smo sedaj naredili. Nekje na dravskem polju kjer je, en
               vodni vir oskrbuje 200 tisoč prebivalcev, bo verjetno ta odškodnina zlahka
               upravljavec plačal. Nekje drugje, ki pa ta vodni vir, ne vem, ali je izdatno s
               kakšnih deset litrov na sekundo in oskrbuje par tisoč prebivalcev, pa je ta prvi
               vodovarstveni pas nekje na prodnatem delu kjer je podtalnica, bo ta odškodnina
               enormno visoka. Vemo pa, da po zakonu moramo in omrežnino zaračunavati, amortizacijo
               zaračunavati, vse, ljudje naj pa plačajo. Že zdaj se soočamo s tem, da je lastna cena
               vodooskrbe po 120 evrov, evro dvajset oziroma 120 je lastna cena komunalnih storitev.
               V Nemčiji je to možno pri, vemo kakšne povprečne osebne dohodke imajo gor. Pri nas so
               stroški pa ravno tako veliki z minimalno plačo ali pa neko penzijo bo težko se
               gospodinjstvo privoščilo na mestec 120 evrov komunalnih storitev. Imamo 30 milijonov,
               še zdaj občina plačuje subvencioniranje teh komunalnih storitev v Sloveniji. A to pa
               ni, to ko občine sedaj počnejo, pa ni nedovoljena državna pomoč posameznikom? Po
               mojem je isto. Enkrat boste prepovedali, da to ne smejo občine več plačevati. Kaj pa
               potem? Ljudje enostavno bodo odpovedali vodo, ker ne bodo zmožni ali bodo pa
               komunalno podjetje rubile. Vprašajte malo upravljavce ali pa občine. Sedaj pa mi kar
               nekaj določimo, seveda brez njih. Stališča njih imamo, njihovo stališče imamo tukaj
               kaj pravijo, vsa tri združenja. Najlažje, ampak to se ne bo končalo danes tukaj. Mi
               bomo čez par mesecev ali pol leta imeli, po že ne vem koliko tožbah tukaj ponovno na
               dnevnem redu. To kar danes delamo z 79. členom, ni rešitev. To je samo še ena, <stage>/
               nerazumljivo/</stage> damo iz sebe na lokalni nivo pa se naj oni potem znajdejo kolikor se
               hočejo. Koncesijo pobira pa država, tako kot takse še na drugih področjih javnih
               gospodarskih služb, ljudje naj pa plačujejo. Čez kakšne pol leta bomo dobili pa še
               evropsko kazen za plačevati na področju odvajanja in čiščenja odpadnih voda, zopet na
               položnice. Tako več ne gre naprej. Vi ste neko rešitev našli. Nekdo je obljubil
               kmetom, eden od ministrov in ste na hitro dali notri v zakon skozi zadnja vrata, brez
               da bi se razprava, javna razprava na veliko opravila, kar bi bilo prav in to
               uzakonjamo sedajle. Ne. Kolegi brez nas, z vašo odgovornostjo. Se bojim, da bomo
               imeli v jeseni še večkrat pavzo takole med sejo kot smo jo imeli danes.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa.</p>
               <p>Poglejte, samo naj pojasnim kako bo ta stvar v praksi izgledala. Sedaj pripravljavec
               pojma nima koliko je teh zemljišč, ki jim je prenehal status naravnega javnega dobra.
               Govorim sedaj o možnosti nadomestnih zemljišč. Tukaj tega podatka nimamo.</p>
               <p>Drugo. Možna je tudi zamenjava z ostalimi zemljišči v lasti Republike Slovenije,
               vendar sklad kmetijskih zemljišč najemne pogodbe že veljavnih sklenjenih pogodb ne
               more prekiniti, kar je nonsens, ker gre za dolgoletne pogodbe, 10, 15, 20 letne,
               različno se te pogodbe ne morejo prekiniti. Če bi lahko država zagotavljala  nadomestna zemljišča, bi
               se izognila vsem direktnim odškodninam, ki gredo direktno iz slovenskega proračuna.
               To je, bi rekel, rešitev, ki je skrajno neracionalna ali pa, bi rekel, razsipniška.
               Danes se ve, da se bodo vsem tem plačevale odškodnine, ker kot da se ne da oziroma ne
               najde v Sloveniji nadomestnih zemljišč. To bi morali prej s Skladom kmetijskih
               zemljišč imeti usklajeno, priti sem pripravljeni, ti imajo prednost, in s tem se
               država izogne direktnemu plačilu iz državnega proračuna, brez stroškov. To je povsem
               neracionalna rešitev - ta zakon tu izrecno navaja izplačilo odškodnin. To direktno
               pelje samo k tem rešitvam. Teoretično, da, boste zagovarjali drugače, ampak v praksi
               je pa temu tako. Teh zemljišč nimamo oziroma sploh ne veste, koliko jih je, sklad pa
               ne more prekiniti veljavnih najemnih pogodb. Namesto da bi ti, ki imajo te omejitve
               na vodovarstvenih območjih, morali imeti prednost pri najemu skladovih oziroma
               zemljišč v državni lasti, govorim za kmetijska zemljišča. In tu bi se enostavno
               izognili vsem plačilom odškodnin. Ta zakon pa izrecno usmerja in uzakonja izplačilo
               odškodnin oziroma obremenjevanje proračuna, kot da smo res, bi rekel, v takem stanju,
               kot da kar evri letijo iz vseh lukenj proračuna, tako je poln. Ta zakon je tako
               usmerjen. Dajte pristopit racionalno k določenim rešitvam! Jaz verjamem, da materija
               ni enostavna, mora pa biti usmerjena racionalno, da bo dejansko tudi v praksi
               prinesla neko korist. Ampak tu izrecno, posebno še ta člen, jasno in natančno govori,
               da bo tu šlo samo za izplačilo odškodnin. Jaz verjamem, da imajo določeni tu
               interese, ampak država bi se morala pa tu racionalno obnašati. Ta zakon bi moral biti
               tako pripravljen, ni problema, ti so prvi na prioriteti in dobijo skladova nadomestna
               zemljišča. In ne bi bilo nobenih stroškov, elegantna, kratka rešitev. Kaj pa ta zakon
               prinaša – neomejene odškodnine, ki jih danes nobeden ne zna izračunati in nobeden ne
               ve, koliko bo to prineslo. Nobeden ne ve. In zdaj je to dobra in hitra rešitev. Ja,
               boste videli v pripravi proračuna že za naslednje leto, kako so to dobre rešitve, pa
               kako dolgo bodo zdržale.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Obveščam vas, da ob dveh<gap n="…"/> Aha, kolega Krivec, imate besedo.</p>
            </sp>
            <sp who="SDT7:KrivecDanijel">

               <speaker>DANIJEL KRIVEC (PS SDS):</speaker>

               <p>Ja, skozi te razprave je še bolj podkrepljen ta naš amandma, ki govori o tem, da mora
               biti zavezanec za odškodnino Ministrstvo za kmetijstvo, ker je edino, ki je sposobno
               zagotoviti zemljišča za nadomestno rabo. Nikoli ne bo komunala uspela v dogovoru s
               skladom ali pa z upravljavcem kmetijskih zemljišč, ker sta to dva različna subjekta.
               In če se želimo izogniti, prvič, temu tožarjenju, ki bo nastopilo skozi sprejetje
               take novele, po drugi strani pa obremenjevanju določenih komunalnih podjetij, ki so
               večinoma v lasti lokalnih skupnosti in posredno naših davkoplačevalcev, predlagam, da
               vseeno podprete naš amandma in s tem daste možnost, da se to res sistemsko uredi in
               da se te menjave dejansko v praksi začnejo izvajati. Kajti civilne iniciative, ki so
               že do sedaj pošiljale vam in nam opozorila glede urejanja te tematike, opozarjajo
               ravno na ta problem nezmožnosti dogovora med upravljavcem, ki je oseba nekega prava,
               ki je v ingerenci lokalnih skupnosti, na drugi strani pa državnih institucij, ki so
               ponavadi zelo toge, ko je treba reševati take situacije. Temu se izognemo edino na ta
               način, da podprete amandma, da tudi odškodnine zagotavlja ministrstvo, kajti s tem bo
               tudi zagotavljalo zemljišča za nadomeščanje.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospa Strniša, želite besedo?</p>
            </sp>
            <sp who="SDT7:StrnišaTanja">

               <speaker>MAG. TANJA STRNIŠA:</speaker>

               <p>Mogoče samo kratko, da se zavezanca za plačilo tega ne spreminja in da je glavni
               namen spremembe ta, kot sem povedala v uvodni  obrazložitvi, da se izteka petletno obdobje, ko je
               možno bilo taka ureditev kot državno pomoč, ki je navzgor omejena s 500 evri, v
               primerih, ko je dejanska izguba od dohodka večja in po petih letih je ta zgornja meja
               200 evrov, v primeru, ko je izguba dohodka večja, če se ne pride na civilno pravni
               odnos, pač ni možno kmetom izplačati večje odškodnine kot 200 evrov in namen
               spremembe je ta, da se prizna samo ta izguba dohodka v celoti. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Ker je ob 14. uri napovedana druga seja v tej dvorani, sejo prekinjam<gap n="…"/></p>
            </sp>
            <sp who="SDT7:HanMatjaž">

               <speaker>MATJAŽ HAN (PS SD):</speaker>

               <p>Se opravičujem predsednik. Ampak glede na to, da smo zdaj razpravljali o tem
               amandmaju je prav, da ga zaključimo z glasovanjem in da gremo na novo potem ob 18.
               uri, z novim členom, da ne odpremo še enkrat debate, ki vemo, kateremu je bila namen,
               da bi zavlekli do 14. ure. Državna sekretarka je svoje povedala, tako da jaz
               predlagam, da glasujemo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Želi še kdo razpravljati? Ugotavljam, da ne, zato zaključujem to razpravo. Z
               glasovanjem pa bomo nadaljevali ob 18. uri v velikem salonu, Šubičeva 4. Hvala. Danes
               ob 18. uri. <stage type="time">(SEJA JE BILA PREKINJENA 30. JUNIJA 2015 OB 13.52.)</stage>
               </p>
            </sp>
         
            <stage type="time"/>

            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Pričenjam 1. nadaljevanje 11. seje Odbora za infrastrukturo, okolje in prostor. Vse
               prisotne lepo pozdravljam. Obveščam vas, da se je opravičila članica odbora mag.
               Mirjam Bon Klanjšček. S pooblastili pa sodelujejo Andreja Potočnik za Ivana Preloga,
               Janko Veber za Jana Škoberneta.</p>
               <p>Prehajamo na glasovanje o vloženih amandmajih k 3. členu. Najprej bomo glasovali o
               amandmaju poslanskih skupin SDS, NSi in Združene levice. Če ta ni sprejet je amandma
               k 17. členu istih predlagateljev brezpredmeten. če pa je sprejet pa so brezpredmetni
               ostali predlagani amandmaji k tem členom. Imate vsi glasovalne naprave? Prehajamo na
               glasovanje o amandmaju, ki so ga predlagale poslanske skupine SDS, NSi in Združena
               levica. Za magnetogram pa ugotavljam, da poslanec Andrej Čuš nadomešča Bojana
               Podkrajška, Anita Koleša pa mag. Margareto Guček Zakošek. Počakali bomo še da se
               razdelijo glasovalne naprave. Pričenjamo glasovanje. Glasujemo o amandmaju poslanskih
               skupin SDS, NSi in Združene levice.</p>
               <p>Kdo je za? <stage>(4 člani.)</stage> Je kdo proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o predlogu za amandma odbora, ki so ga vložile poslanske
               skupine SMC, DeSUS in SD z dne 30. 6. 2015. Če bo ta predlog za amandma sprejet je
               amandma koalicijskih strank iz seznama amandmajev temu členu brezpredmeten.
               Brezpredmeten pa je tudi amandma k temu členu, ki ga je predlagala Poslanska skupina
               SDS.  Na glasovanje
               dajem ponovno predlog za amandma odbora, ki so ga vložile koalicijske stranke z dne
               30. 6. 2015. Pričenjam z glasovanjem.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Amandma je sprejet.</p>
               <p>S tem sta amandmaja k temu členu, ki so jih predlagale koalicijske stranke, popis
               amandmajem v Poslanska skupina SDS brezpredmetni.</p>
               <p>Prehajamo na glasovanje in razpravi k 4. členu. Želi kdo razpravljati? Ugotavljam, da
               ne.</p>
               <p>K temu členu imamo predlagan amandma poslanskih skupin koalicije z dne 24. 6. 2015 s
               podpisa vloženih amandmajev. Pričenjam z glasovanjem. Glasovanje poteka.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Amandma je sprejet.</p>
               <p>V razpravo dajem 5. člen h kateremu ni vloženih amandmajev. Želi kdo razpravljati?
               Ugotavljam, da ne. Zaključujem razpravo.</p>
               <p>V razpravo dajem 6. člen in amandma k temu členu. Želi kdo razpravljati? <stage>(Ne.)</stage>
               Glasujemo o amandmaju poslanskih skupin koalicijskih strank z dne 24. 6. 2015.
               Pričenjam z glasovanjem.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 7. člen h kateremu ni vloženih amandmajev. Želi kdo razpravljati?
               <stage>(Ne.)</stage> Zaključujem razpravo.</p>
               <p>V razpravo dajem 8. člen h kateremu je vložen amandma koalicijskih strank. Želi kdo
               razpravljati? <stage>(Ne.)</stage> Glasujemo o predlaganem amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na razpravo o 9. členu in vloženem amandmaju. Želi kdo razpravljati? <stage>(Ne.)</stage>
               Prehajamo na glasovanje.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>Prehajamo na razpravo in glasovanje o amandmaju k 10. členu. Želi kdo razpravljati?
               <stage>(Ne.)</stage> Zaključujem razpravo. Prehajamo na glasovanje o edinem predlaganem amandmaju.
                   Kdo je za? <stage>(9
               članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na razpravo o 11. členu h katerem je vložen amandma Poslanske skupine
               Združene levice. Amandma je vsebinsko podoben amandmaju pod številko 2. Če je ta
               amandma sprejet postane amandma pod številko 2., to je amandma poslanske skupine,
               brezpredmeten. Želi kdo razpravljati? Gospod Veber.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo. Eden od amandmajev je tudi amandma Poslanske skupine Socialnih
               demokratov, ki je bil pripravljen tudi na podlagi usklajevanja in pogovora s
               Sindikati vzgoje, izobraževanje, znanosti in kulture Slovenije.</p>
               <p>Gre za dejstvo, da se vse najpomembnejše naloge praktično na Inštitutu za vode
               odvzemajo in se prenašajo na direkcijo, tako da bi pravzaprav pri Inštitutu za vode
               ostale naloge samo v okviru sodelovanja pri pripravi metodologij povezanih z izdelavo
               načrtov opravljanja voda in v določeno ekološko sprejemljivega pretoka.</p>
               <p>Če se poglobimo v vsebino te naloge lahko zelo hitro ugotovimo, da je priprava
               metodologije pravzaprav enkraten proces in ko je ta zaključen se pravzaprav tudi
               preneha sodelovanje Inštituta za vode z Ministrstvom za okolje. To je resnično zelo
               hudi poseg v naloge Instituta za vode, ki mu jih je zakonodajalec ali če hočete tudi
               predlagatelj določil prav z Zakonom o vodah. V kolikor želimo ohraniti delovanje
               instituta v prihodnosti, kar je pomembno, zaradi razvoja vodne gospodarske stroke in
               sicer čim boljšega razumevanja ukrepov in načrtovanja ukrepov, ki so potrebni za to,
               da bomo obvladovali izjemno obsežne in zahtevne posledice naraslih voda ali sicer
               pojavu, ki so pojavljeni skozi urejanje vodotokov in s tem seveda tudi skrbi za
               poplavno varnost in tudi varnost premoženja in življenje je izjemno pomembno, da se
               ohranijo razvojne naloge pri institutu, ki so bolj vezane na področju voda in
               nenazadnje za pripravo predpisov vzpostavitev evidenc na področju voda in predvsem
               tudi v povezavi z gradnjo vodne infrastrukture in še posebej v okviru strokovnih
               nalog za varstvo pred škodljivim delovanjem voda in nenazadnje tudi v povezave s
               spremembami vodnih zemljiščih in ukrepi za vzpostavitev prvotnega stanja. Te naloge
               so za razvoj vodno gospodarske stroke in znanosti na tem področju izjemno pomembne.
               Še posebej pomembno pa je, da je institut pravzaprav vključen v številne tudi
               mednarodne projekte in nenazadnje tudi v projekte, s katerimi uspešno črpamo evropska
               sredstva. Eden od pomembnih prioritet vlade, ne samo v tem mandatu, ampak tudi v
               prejšnjih je, da poskušamo čim več sredstev s strani EU pripeljati v Slovenijo, kajti
               ugotavljamo, da lastnih sredstev v proračunu za investicije, za razvoj pravzaprav
               nimamo in smo neposredno odvisni od tega, ali bomo počrpali vsaj tista sredstva, ki
               jih iz svojega proračuna namenjamo v skladu s predpisi v proračun EU. Institut za
               vode se je tukaj izredno dobro organiziral, usposobil in pravzaprav za te naloge, ki
               jih omenjam tudi pridobiva velik del sredstev.</p>
               <p>Ta poseg v institut na način, da mu pravzaprav odvzamemo kot zakonodajalec te
               pomembne naloge pomeni pravzaprav tudi nezmožnost upravljanja tako pomembne funkcije
               za nadaljnji razvoj Slovenije kot je tudi seveda pridobivanje evropskih sredstev. Če
               se pogovarjamo o področju voda oziroma vodarstva je to še toliko pomembnejše, kajti
               imamo vsi še v živem spominu  dogajanje pred leti, ko smo se resnično srečevali z
               izjemnimi razmerami pa ne samo v Sloveniji tudi v tej regiji so te razmere izjemno
               zahtevne in tudi za razvoj vodno gospodarske stroke v tej regiji je izjemno pomembno,
               da Slovenija ima svoj institut, ki lahko sodeluje tudi s sorednimi instituti v drugih
               državah v tej regiji in s tem seveda izpopolnjuje tako svoje znanje, predvsem pa tudi
               za izmenjavo izkušenj podatkov in tudi priprave morebitnih skupnih ukrepov je to
               delovanje izjemno pomembno, kajti vemo, da vode pravzaprav se ne ustavijo na meji ene
               države, ampak imajo svoj vpliv tudi na delovanje na sosednjo državo. Nenazadnje je
               eden od takih primerov tudi Mura in pravzaprav nepravočasno odreagiranje v Avstriji
               na poplavni val, ki je naredil, potem seveda zelo velike posledice prav v Sloveniji.
               V kolikor v Sloveniji ne bomo imeli instituta, ki bi bil usposobljen za to, da bo
               enakopraven partner pri teh pogovorih in upam, da tudi vsi razumemo, da gre tukaj za
               razvoj stroke in znanosti, kajti ukrepi in posegi so in posledice naravnih nesreč,
               zaradi delovanja voda so takega obsega, da resnično na tem področju moramo strniti
               moči. Ne samo doma, ampak tudi v sodelovanju z drugimi državami v naši regiji. Če
               ohranimo izvajanje teh strokovnih nalog bo to seveda omogočeno.</p>
               <p>V kolikor teh strokovnih nalog ne vrnemo, če lahko tako rečem, v ta predlog, ki ga
               danes obravnavamo, ampak bomo v veliki meri resnično osiromašili prav področje
               gospodarjenja z vodami. Moramo se zavedati, da prav vsa stroka v Sloveniji na
               področnem vodne gospodarstvu si želi dobrega sogovornika v Ministrstvu za okolje.
               Direkcija je pravzaprav plod ene od takih usklajevanj pogovorov. Bile so ideje tudi o
               tem, zaradi velikega obsega naravnih nesreč, da bi predlagali celo ustanovitev
               samostojnega ministrstva za področje voda tako hude in resne pravzaprav posledice so,
               zaradi naravnih nesreč v Sloveniji. Ampak vendarle, zavedamo se, da je ustanovitev
               posebnega ministrstva pravzaprav prezahtevne projekte, ki predvsem tudi, zaradi tega,
               ker vsi strmimo k temu, da čim racionalneje pravzaprav uporabimo tista sredstva, ki
               jih imamo na razpolago bodisi v svojem integralnem proračunu in seveda tudi, da
               poskušamo kot sem v uvodu povedal tudi čim učinkoviteje črpati tudi evropska
               sredstva. Ampak vendarle, eden konsenz, dogovor je, da se Direkcija za vode ustanovi,
               kar pomeni, da bomo na Ministrstvu za okolje pravzaprav formirali ekipo, ki bo lahko
               sogovornik s stroko na tem področju.</p>
               <p>Če formiramo Direkcijo za vode in prenesemo praktično vse pristojnosti iz Instituta
               za vode na direkcijo, potem tudi direkcija izgubi svoj smisel, kajti nima sogovornika
               na drugi strani s kom se bo pravzaprav dogovarjal in usklajeval. To je tisti zelo
               pomemben poseg v stroko na področju vodnega gospodarstva in zato je resnično
               pomembno, da ohranimo ta dialog, da ohranimo možnost tudi dogovora katere naloge bo
               uskladil institut z ministrstvom in katere ne. Sedaj, če črtamo celo vrsto nalog,
               potem se pravzaprav institut nima kaj pogovarjati z direkcijo, ker ni več sogovornik.
               Če želimo, da je sogovornik, potem je potrebno opredeliti naloge v zakonu, k jih
               lahko tudi na strokovni ravni opravlja. To je predlog strokovnih nalog, ki jih lahko
               institut opravlja. V kolikor se direkcija, ki bo, najbrž da tisti prvi sogovornik
               dogovori za manjši obseg nalog kot so tukaj navedene je to stvar medsebojnega
               dogovora.</p>
               <p>Bil bi sicer tudi sam izjemno vesel, v kolikor bi se pokazalo, da obstaja potreba po
               čim širšem, poglobljenem sodelovanju, da se ta spekter strokovnih nalog še razširi.
               Ampak vendarle to je eden od naborov strokovnih nalog, ki so se že do sedaj
               opravljale in vemo v čem se lahko tudi potem  direkcija in institut v prihodnosti pogovarjajo.
               Sprejem tega amandmaja ne pomeni, da se vse naloge ohranjajo in izvajajo na
               institutu, kajti program, ki ga uskladi ministrstvo oziroma v prihodnosti direkcija z
               institutom je tista podlaga, ki seveda daje, potem tudi konkretne naloge oziroma
               obseg nalog, ki jih bo institut opravljal. Zato se mi zdi izjemno smiselno, da ta
               nabor strokovnih nalog ohranjamo pri institutu, ohranjamo razvoj stroke, ohranjamo
               možnost dialoga med ministrstvom in med stroko, v tem primeru, institutom. To bi bil
               tudi eden od zelo dobrih znakov, da smo v Sloveniji zmožni doseči dogovor tudi na tem
               področju kot je obvladovanje vode. Preprečitev tega dialoga pa seveda običajno pelje
               v slepo ulico, kar se na področju urejanja voda nikakor ne smemo privoščiti, kajti
               vsako napako voda zagotovo kaznuje.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Gospod Plestenjak.</p>
            </sp>
            <sp who="SDT7:PlestenjakIgor">

               <speaker>IGOR PLESTENJAK:</speaker>

               <p>Direktor instituta.</p>
               <p>Jaz bi k temu amandmaju dodal naslednje. Institut je imel sedaj v 160. členu napisano
               izdelavo strokovnih nalog in vseh. Bili smo kot aktivni partner naveden. Glede na to,
               da razumemo in pravzaprav pozdravljamo delovanje direkcije smo mi nekako predlagali,
               da bi ostali v kontaktu s temi nalogami, ki jih prepuščamo direkciji in smo zraven
               dodali sodelovanje pri. Sodelovanje pri pomeni, da mi nismo zadovoljni s samo
               izdelavo strokovnih nalog, ampak da pri teh nalogah lahko sodelujemo, kar izrazito
               prepušča vse pristojnosti, ki jih direkcija ima, dopušča pristojnosti ministrstva,
               dopušča pa tudi stroki, vsaj nekaj je bo ostalo na institutu lahko delala naprej in
               prenašala svoje mednarodne izkušnje nazaj na direkcijo. Tukaj ne gre za nobeno resno
               oviro. Resna ovira pa so naloge, ki so navedene v 11. členu in sicer sodelovanje pri
               pripravljamo raznoraznih metodologij, ki ne pomenijo kakšnega resnega dela. Kot je
               bilo že povedano, metodologija se naredi in jo lahko, potem samo še spremljaš in
               opiliš, potem v naslednjih letih. To ni naloga, ki bi jo izdeloval neki institut,
               kjer lahko sicer prinaša svoje strokovne, mednarodne izkušnje, ni pa to nekaj, od
               česar bi lahko stroko vzdrževali. Mislim, da tudi država ne potrebuje samo izdelovalo
               metodologije, ampak potrebuje predvsem na področju voda veliko stroke.</p>
               <p>Ta navedbe nalog v 11. členu pomenijo hud pritisk in tudi preneseno posledico na to,
               da bo večina stroke zelo interesirana do svojih asistenc v zagotavljanju naprej na
               direkciji. Če želimo ohraniti institut kot neko samostojno institucijo, ki skrbi za
               razvoj avtonomno skrbi za nadzor in povezavo stroke z drugimi organizacijami po svetu
               in drugimi institucijami, potem moramo obdržati neko dejavnost, ki ji institut
               zagotavlja prihodnost. Če ohranjamo institut, potem ga ohranjamo z dejavnostmi, ki
               jih znamo opravljati, ne pa z nekimi dejavnostmi, ki jih niti predlagatelj verjetno
               ne ve čisto točno povedati, kaj bi to pomenilo. Mi razumemo to, da predvsem
               metodologije niso nekaj enakega kot so strokovne naloge, ki jih moramo opravljati.
               Dejansko je obseg sodelovanja z ministrstvom vezano vsako lego na pogodbo in se vsako
               leto lahko določijo naloge, ki jih ministrstvo potrebuje in jih potem tudi preko
               stroke dobi. Za enkrat je bil institut edina aplikativna institucija, ki je lahko
               ministrstvu strokovno pomagala. S tem, ko se bo institut cepil je popolnoma jasno, da
               bo to povzročilo hude motnje pri sedanji uravnoteženosti instituta in sicer pri nas
               so uravnotežene različne raziskovalne panoge od  kemije do biologije in vodarstva. In šele to vse skupaj je
               potem inštitut. Če mi uskladimo preko odvzema dejavnosti, preko odvzema v
               nadaljevanju lahko rečem prostorov in tudi osnovnih sredstev, potem je praktično
               inštitut treba ustanoviti ponovno z drugimi ljudmi, ampak za to je potreben čas.
               Nevarnost tega odhoda ali prevzema teh strokovnih nalog je tudi to, da mi lahko že v
               naslednjem letu nismo več sposobni sodelovati pri mednarodnih projektih, ki smo jih
               že prevzeli.</p>
               <p>Negotovost obstoja inštituta in stroke, v prejšnji razpravi danes dopoldan sem
               slišal, da pravzaprav stroka sama kriva za to, kar se v Sloveniji dogaja. To moram
               protestirati, ni stroka kriva, stroka je na voljo za to, da jo nekdo najame in da to
               strokovno znanje izkoristi. Če naročniki se ne zavedajo kakšno stroko lahko
               izkoristijo, potem je problem naročnikov. Problem izvajalcev pa je v tem, da morajo
               pač poiskati druge naročnike. In tveganje v Sloveniji s takim vzorcem, jaz moram
               reči, da to je enkraten <stage>/ nerazumljivo/</stage>, jaz to razumem tako, kot bi v Kliničnem
               centru vzeli kirurge za to, da bi jih zaposlili na Ministrstvu za zdravje, kjer
               manjka uradnikov, je seveda lahko zelo zelo nevaren vzorec, ki se bo nadaljeval in
               pravzaprav lažno prikazoval neko racionalnost v državni upravi, češ, da to niso
               stroški. Mi nismo plačani iz proračuna. Mi smo plačani iz posebnih pogodb preko
               vodnega sklada in to pomeni, da bodo vsi tisti zaposleni, ki bodo sedaj na
               ministrstvu ali na direkciji sedeli, plačani iz proračuna, kar je bistvena razlika do
               tega.</p>
               <p>Jaz bi vseeno prosil, da vendarle premislite vsi skupaj, ker vidim, da je sedaj
               glasovanje precej prepričljivo. Vendarle pomislite na to, da neka skupina, ki se je
               ustvarjala 25 let ne bo končala svoje prihodnosti s sprejetjem tega člena. Hvala
               lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Gospod Štrukelj.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>SVIZ. Hvala lepa, gospod predsednik za besedo. Na tej točki bi se pridružil
               opozorilom gospoda direktorja zlasti z nekim pricipielnim razmislekom. Ali res v
               Sloveniji mislimo, menimo, da je na nek način naloge, ki jih je opravljal inštitut,
               ki je po svoji naravi nekaj povsem drugega kot neke oblastne funkcije v okviru
               ministrstva, da tukaj vsebinsko ne bo prišlo do nobenih sprememb oziroma da lahko
               Slovenija obstaja brez inštituta, kajti take naloge, ki imajo sedaj, tako kot so meni
               naši člani, ki so zaposleni na tem inštitutu opozarjali, vidijo neko postopno
               umiranje in zapiranje tega inštituta z nalogami, ki so mu ostale, da o vprašanju
               financiranja sploh ne govorim. Tukaj bi bilo morda smiselno slišati ali poprositi
               ministrico, kako se bo ta lupina sploh še financirala. Da je na nek način to postopno
               umiranje tega inštituta lahko nadomestiti s preoblikovanjem v direkcijo, ki ji nihče
               ne nasprotuje, ne da bi bila ta po principu povsem drug pristop in pogled na
               vprašanje vod, ki ga lahko artikulira zgolj inštitut. Ne da se to brez preostanka in
               spremembe prevesti zgolj v oblastne funkcije oziroma v neko inštitucijo, ki dela v
               okviru oblasti. Tako, da me na nek način zelo preseneča, da tukaj tvegamo, da bomo
               ostali v celoti brez Inštituta za vode oziroma ne ve se niti kaj se bo z njim
               zgodilo. Pri čemer pa vsi skupaj govorimo na točki, ko ne vemo niti kdo bo šel tja,
               kakšna bodo ta delovna mesta, koliko jih bo stalo v tem inštitutu in kako se bo ta
               preostanek financiral. Zato se mi kljub vsemu zdi, da bi bilo potrebno razmisliti ali
               mi lahko res tvegamo to, da v državi, ki se uvršča po tem bogastvu v sam vrh
               svetovni, lahko tvegamo to, da nimamo nekega pogleda, ki je avtonomen, raziskovalen
               in lahko kontrolira na nek način s svojimi izvedenskimi strokovnimi stališči,
               opozorili in  dosežki,
               dognanji tudi oblasti. Ko je nekaj v direkciji, bo seveda to v nekem, če ne drugače,
               blagem pritisku, da se te stvari na nek način umerijo v cilje, ki jih sicer ima
               vsakokratna oblast oziroma vlada. Tako se mi zdi to precej drzno ravnanje, kar se
               tiče izgube tako pomembnega področja s stališča raziskovanja. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo želi besedo? Kolega Lah.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo.</p>
               <p>Dejstvo je, da smo na področju upravljanja z vodami v vseh teh letih naredili premalo
               ali, po mojem mišljenju, malo več kot nič. Nimamo urejene vodooskrbe, nimamo
               urejenega odvajanja in čiščenja odpadnih voda, nimamo protipoplavne varnosti urejene.
               Vse nas na nek način preseneča in potem modrujemo, kdo je odgovoren, naredi se pa
               ničesar, niti tistega denarja, ki se ga zbere, se ne porabi tako, kot bi se moralo.
               Mislim, da smo v situaciji, ko bo treba marsikakšen inštitut ali agencijo ukiniti ali
               drugače organizirati, ker bo enostavno zmanjkalo denarja. Tisto stroko, ki kaj velja,
               je treba pravilno zaposliti in zahtevati od njih tudi odgovornost. Jaz pozdravljam
               to, da se je ustanovilo Direktorat za vode, je bil zadnji čas, in da tudi delo
               opravi, ker je zaostanek velik, pa tudi odgovarja za to. Sedaj pa 30% gospodinjstev
               nima zdrave pitne vode, pa se hvalimo, kako smo vodnata država. Vlog na ministrstvu
               za male hidroelektrarne je bilo okrog 200, čakajo po pet let, to se samo pri nas
               lahko dogaja. Voda nam pa odteka v Jadransko in Črno morje. Takrat, ko jo je preveč,
               nam pa samo škodo dela in takrat samo hvalimo gasilce, kako rešujejo, in kupujemo
               gasilcem zdaj ribiške škornje in čolne, namesto da bi požare gasili. Mislim, da bo
               kmalu prišla ura resnice, ko bo treba malo drugače. Če bi gasilci delali protipožarne
               elaborate takrat, ko je treba gasiti, mislim, da bi vse pogorelo, še več, kot zdaj
               pogori. Treba je iti v akcijo in stvari reševati. In tudi ta stroka, ki jo imamo, ne
               morem soditi, ali je dobra ali ni; če je dobra, je premalo konkretnega naredila. In
               ta reorganizacija, ki je, jaz jo pozdravljam in pričakujem, da bodo tudi kaj
               konkretnega na tem področju naredili.</p>
               <p>Kako se pa sindikat zdaj bori za te delavce oziroma kako bo prišlo do prezaposlitev,
               ne vem kaj še vse, kakšne bodo plače in koliko jih bo zunaj ostalo, koliko jih bo
               preveč. Takrat, ko je slovensko gospodarstvo izgubilo 80 tisoč delovnih mest, ki
               polnijo proračun, ustvarjajo novo dodano vrednost, se pa nihče ni sekiral za njih. Če
               bi zdaj imeli 80 tisoč delovnih mest v gospodarstvu, ne bi bilo te krize, kot je. Jaz
               podpiram to reorganizacijo in tudi pričakujem, da bodo v tem direktoratu ljudje, ki
               so v praksi že kaj naredili in ki znajo tudi rokave zavihati, ne pa samo študije
               delati, papirje. Že tako je znano, da mi veliko govorimo in veliko pišemo, naredimo
               pa zelo malo. Jaz upam, da se bo s tem to končalo, in podpiram to prerazporeditev
               oziroma da se okrepi Direktorat za vode, prevzame vse naloge in tudi za to
               odgovarja.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolega Veber.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo.</p>
               <p>No, če naredimo primerjavo med temi strokovnimi nalogami, ki jih navajamo v
               amandmaju, in vsebino nalog, ki so navedene v zakonu,  ki jih naj bi opravljala direkcija,
               ugotavljam, da pravzaprav ne prihaja do kolizije oziroma do izključevanja. Gre za
               dopolnjevanje vsega, kar se dogaja na področju urejanja in upravljanja voda. Torej, s
               tem amandmajem v ničemer ne posegamo na področje delovanja direkcije, ker ima
               direkcija opredeljene naloge, povezane z izdelavo načrtov upravljanja voda, kot piše
               v tem predlogu zakona, naloge v zvezi s podeljevanjem vodnih pravic in izdajanjem
               vodnih soglasij, določanje meje vodnih in priobalnih zemljišč ter naloge, povezane z
               določitvijo parcele vodnega zemljišča. To je obseg nalog, ki so navedene v zakonu za
               področje delovanja direkcije. Strokovne naloge, ki jih želimo ohraniti s tem
               amandmajem pri inštitutu, pa so resnično strokovne naloge, ki jih direkcija kot
               oblastni organ ne izvaja. Dopuščamo pa v tem zakonu, da stroka opravlja svoje delo na
               teh področjih, ki so navedena v alinejah. Gre za razvojne programe na področju voda,
               tudi priprava podlag za pripravo predpisov. Skratka, gre za dopolnjevanje pravzaprav
               nalog obeh institucij in s tem dejansko, kot sem tudi v uvodu povedal, omogočamo
               konstruktiven dialog med stroko in direkcijo. Tako se nikakor ta amandma ne
               izključuje s tem, kar naj bi tudi po mnenju Ministrstva za okolje opravljala
               direkcija. Naš predlog je samo, da prisluhnemo stroki, da omogočimo, da opravlja
               samostojno svoje naloge. In še enkrat poudarjam, ni nepomembno, res ni nepomembno, da
               Slovenija ima Inštitut za vode, da se s tem omogoča tudi uspešno črpanje evropskih
               sredstev in je res sogovornik znotraj te regije ali pa tudi zunaj nje na področju
               urejanja voda. Vodarstvo ima v Sloveniji izjemno dolgo zgodovino in tudi eminentni
               strokovnjaki so tu ustvarjali in razvijali to stroko. In ne bi bilo dobro, da to pot
               prekinemo, kajti moramo se tudi zavedati, da tudi izobraževalni program v Sloveniji
               bo potem prizadet in osiromašen v enem pomembnem delu. Mladi se bodo verjetno
               odločali za to, da bodo šli raje študirat to v tujino, kjer bodo najbrž tudi iskali
               potem priložnost za zaposlitev. Kajti ni vedno mladega raziskovalca ali pozneje tudi
               znanstvenika cilj, da bo postal državni uradnik, ampak da na svojem področju uspe in
               da s svojo strokovnostjo poskuša uveljaviti ne samo svojega imena, ampak tudi ime
               Slovenije na tem področju. Tako ta amandma resnično omogoča dogovarjanje, sodelovanje
               med direkcijo in inštitutom.</p>
               <p>Zato predlagam, da resnično prisluhnemo temu. In če nič drugega, če v drugi obravnavi
               sprejmemo amandma, imamo vsaj možnost, da se vsaj do tretje obravnave še enkrat v
               miru usedemo in pogovorimo o tem, kako bomo organizirali to področje. Če pa danes
               odrežemo možnost opravljanja strokovnih nalog inštituta, potem se pravzaprav nimamo o
               čem več pogovarjati. Torej, ta amandma dejansko omogoča, da do tretje obravnave, če
               še nismo izčistili vseh vprašanj, vendarle ta dialog nadaljujemo in pridemo, po mojem
               mnenju, zagotovo do zelo usklajenih zaključkov, kar pa je zelo pomembno za urejanje
               vodarstva. Še posebej pomembno pa je, da dejansko omogočimo stroki, da opravlja svoje
               delo tudi v prihodnje in da velik del svojih nalog lahko tudi dogovori v okviru
               sodelovanja z ministrstvom. Če pa ta amandma ni sprejet, potem je ta dogovor
               onemogočen, ker ni možnosti pogovarjati se o nobeni zahtevnejši vsebini, kot je tudi
               sam direktor potrdil. Torej, sprejetje amandmaja med drugim vsaj to omogoča, da se
               poskušamo dogovoriti vsaj do tretje obravnave, ali je to tisti cilj, ki ga vsi
               zasledujemo, ali ne. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospa ministrica, želite besedo? Izvolite.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala, gospod predsedujoči.</p>
               <p>Mi sprejetju tega amandmaja nasprotujemo. Kot sem že v uvodu povedala, je upravljanje
               z vodami celovit postopek, posel, delo, ki ga je treba opravljati na enem mestu.
                   Nenavadno je, da se
               izpostavlja primer, ko je Drava po praznjenju v Avstriji poplavila v Sloveniji, in se
               pove, da bi to Inštitut za vode lahko preprečil v prihodnosti. Saj je nenazadnje
               Inštitut za vode deloval v neokrnjeni sestavi takrat, ko se je to zgodilo, pa ni bilo
               ustreznega ukrepanja. Prav take stvari, in kot je že bilo povedano, to celovito
               upravljanje, gre tudi za oskrbo s čisto pitno vodo, gre za zagotavljanje čistosti
               podzemnih voda. To pomeni, da je Direkcija za vode tista, ki ji mi namenjamo
               opravljanje vseh teh nalog. Povedano je bilo tudi, da se v Inštitutu za vode 60%
               sredstev pridobi s strani ministrstva, in to je ta obseg sredstev, ki jih mi želimo
               potem v Direkciji za vode zagotavljati za ustreznejše upravljanje z vodami.</p>
               <p>Ko govorimo o pridobivanju kohezijskih oziroma evropskih sredstev za študije, pa smo
               tudi v pogovoru na samem inštitutu povedali, da če bodo te raziskovalne naloge
               zanimive za nas, ni nobenih zadržkov, da jih ne bi tudi v nadaljevanju sofinancirali.
               Malo me preseneča navedba direktorja, da bodo vsi zaposleni sedaj šli na direkcijo,
               ko je mogoče pred slabimi desetimi dnevi bilo ravno obratno, da nihče ne bo šel na
               direkcijo. To pomeni, da se z dezinformacijami manipulira tudi z zaposlenimi. Zato je
               naše mnenje, da je zastavljena reorganizacija v nadaljevanju tista, ki bo predvsem
               državljankam in državljanom zagotavljala tisto ustrezno ravnanje z upravljanjem z
               vodami, ki je nujno potrebno in ki ga imajo številne evropske države že
               zagotovljenega. To pomeni, da je treba to Direkcijo za vode okrepiti tudi s
               strokovnjaki. To niti slučajno niso samo neki upravni postopki, to so seveda
               strokovne naloge. Res pa je, da na tem področju delovanja Ministrstva za okolje in
               prostor v resnici veliko zaostankov, tega se zavedamo, in se bo treba odpravi teh
               zaostankov posebej posvetiti. Ne bo jih pa mogoče odpraviti v letu ali dveh, to bo
               postopek, ki bo trajal nekaj časa. Zato imam sama pri tem amandmaju odklonilno
               stališče. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Veber ima besedo.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala.</p>
               <p>Želim samo dodatno pojasniti, da ne bo napačno razumljeno. Nihče ni trdil in tudi jaz
               ne, da bi inštitut, če bo obstajal tudi v prihodnje, preprečeval take primere, kot je
               bil poplavni val iz Avstrije. Moj namen je bil, da opozorim, da je zelo pomembno
               sodelovanje na strokovni ravni med državami v tej regiji, kajti vode se ne ustavijo
               na državnih mejah, ampak pretakajo svoje količine iz ene države v drugo. In to
               sodelovanje na strokovni ravni je izjemno pomembno. To ne pomeni, da bomo avtomatično
               preprečevali takšne primere, ampak bodimo praktični. Poglejte, ko se organizira,
               recimo, pogovor na oblastni ravni, med ministrstvom ali direkcijo, je to pogovor,
               kjer se v nekih uradnih prostorih oblikuje običajno program in srečanje, določi se
               tudi časovno komponento tega srečanja, kdo lahko sodeluje v tem pogovoru. Pravzaprav
               gre za nek oblastni pogovor, ki je v veliki meri vendarle tudi vpet v to, kaj pa v
               ozadju potem lahko stroka svetuje oblasti, da se pogovori na teh sestankih. Če pa
               omogočamo pogovore na nivoju inštituta, raziskovalnih institucij, pa mislim, da vsi
               lahko zasledimo številna srečanja, vabila na simpozije, izmenjavo izkušenj, skratka,
               pripravo tudi konkretnih nalog ali izmenjavo raziskovalnih nalog. In to je povsem
               druga debata, povsem druga razprava in Sloveniji, mislim, da – upam ali pa vsaj
                   upam, vsi
               razmišljamo v to smer, da lahko preživimo samo v kolikor bomo razvijali stroko in
               znanje v prihodnosti, v kolikor nam bo stroka ušla iz rok, znanost ušla iz rok, potem
               tudi na oblastni ravni ne bomo z nikomer resen sogovornik. In za to vprašanje gre in
               to sem želel opozoriti, da je zelo pomembno, da tudi na najvišji strokovni ravni na
               področju voda imamo sogovornika, ki se lahko pogovarja potem tudi na enaki ravni z
               ostalimi inštitucijami, ki pa so v sosednjih državah. Saj mogoče bi bilo zanimivo
               tudi videti organiziranost, kajti vsaka sprememba zakona je tudi nekako podkrepljena
               s tem kako je to organizirano v sosednjih državah in ali resnično tudi v sosednjih
               državah oblastne naloge sovpadejo z raziskovalnimi nalogami, močno dvomim, da ima
               Avstrija ali pa tudi druge države, Madžarska je recimo znana po tem, da ima bistveno
               krajši zakon o vodah, pa zaradi tega tudi mnogo učinkovitejši. In to je tista
               dimenzija, ki jo dejansko poudarjam pri tem, da sprejem tega amandmaja omogoča
               nadaljnji razvoj stroke in stroka bo v pomoč oblasti, oblast sama pa ne more razviti
               stroke in posledice te odločitve bo tudi pri vpisu na študij na tem področju vodnega
               gospodarstva. To je cela veriga, ki se potem sproži in ko mi enkrat izgubimo znanje,
               ko enkrat zgubimo stroko, potem, ponovno poudarjam, tudi na oblastni ravni nismo več
               samostojen, suveren sogovornik, ampak lahko samo spremljamo kaj se dogaja v drugih
               državah. Ponovno poudarjam, spoštovana ministrica, ne gre za to, da bi direkciji
               jemali s tem amandmajem, direkciji dajemo možnost, da se bo lahko pogovarjala s
               stroko z inštitutom na teh področjih. Če se ne bo pripravljena dogovoriti za katero
               od teh področij, bo to ocenila in rekla: <q>"Tega v Sloveniji ta hip ne potrebujemo, ni
               nobena težava."</q> Samo to omogočamo s tem, tako da ne gre za to, da bi kakorkoli
               posegali v nadaljnjo razvojno politiko Ministrstva za okolje in razvojno politiko
               direkcije za vode. Gre za dopolnjevanje trenutne rešitve in upam, da bomo omogočili,
               da se vsaj do tretje obravnave omogočimo pravzaprav eno poglobljeno razpravo na to
               temo v kolikor je danes ne moremo opraviti v celoti.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Čuš ima besedo.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Hvala lepa, gospod predsednik, za besedo.</p>
               <p>Sam bom povedal, da sicer nisem član tega odbora za infrastrukturo, tako da mogoče ne
               bom moral tako strokovno razpravljati ali pa iz prakse kot večina prisotnih, za kar
               se opravičujem, ampak glede na to, da smo spet prišli na področje inštituta za vode
               in bil je omenjen problem poplav Drave leta 2012, pa bi vseeno rad povedal kar si
               mislim, pa se bom malo zadržal, pa bom poskušal biti skuliran. Bi pa rad samo povedal
               to, da meni je čisto vseeno kakšen inštitut za vode bomo imeli v tej državi, samo, da
               bo v službi Slovenk in Slovencev. Ker ko smo govorili o poplavah reke Drave, 8.000
               ljudi je bilo oškodovanih v poplavah rekel Drave novembra 2012 in do danes se ni
               storilo nič. Jaz sem spoštovani gospe ministrici postavil ustno poslansko vprašanje
               in se ji zahvaljujem za pripravljenost za sodelovanje. V tem obdobju sem imel tudi en
               sestanek s predstavniki oškodovancev in tam sem izvedel nekaj takšnih stvari, ki mi
               ravno niso bile najbolj všečne, da je gradivo interno, zastaralni roki proti tistemu,
               ki je pa spustil vodo iz Avstrije, pa bodo novembra 5 oziroma 6 zastarali. Jaz ne
               govorim kdo je kriv, ampak voda je prišla iz Avstrije, s tem sem dovolj povedal. In
               izvedel sem, da se Ministrstvo za zunanje zadeve pogaja z Republiko Avstrijo, da se
               povrne škoda na javni infrastrukturi, O.K., saj to je tudi bila škoda. Kaj pa bo teh
               8.000 oškodovancev, ki so čez noč ostali brez bajt, pa stanovanj, pa premoženja?
               Zastaralni roki pa potečejo po parlamentarnih počitnicah še imamo dva meseca,  da kaj naredimo. In mene
               res zanima zakaj ta inštitut za vode noče narediti hidrološke analize poplav. Če
               imamo mi hidrološko analizo vodostaja in vodotoka reke Drave to je super, ampak ko pa
               bomo morali vložiti odškodninske tožbe oziroma ko bodo morali ljudje vlagati tožbe
               proti tistim, ki je vodo iz Avstrije spustil, pa imamo primer, ko ljudje tega nočejo
               narediti. Imeli smo primer oziroma poznam zadevo, ena zavarovalnica je bila
               pripravljena plačati 300.000 evrov in sofinancirati analizo s katero bi dokazali kdo
               je spustil vodo, ker vsi vemo kdo je. Ampak potem je nekdo v ozadju politično
               pritisnil in ta denar je izginil. Imeli smo sestanek na Ministrstvu za okolje in
               prostor, tam je bilo povedano, da to je interno gradivo, o tem se ne sme govoriti,
               ampak, glejte, jaz bom vas vprašal, 8.000 ljudi je čez noč izgubilo vse kar je imelo.
               Imamo pa še pet mesecev časa, da naredimo kaj za te ljudi, pa to ni samo, boste mi
               rekli: <q>"to je tvoj volilni okraj, ti se za to boriš"</q>, pa nisem jaz samo za to. Če
               imamo neke civilizacijske norme bomo stopili na stran teh 8000 oškodovancev, ki
               plačujejo davke, ki delajo, ki so državljanke in državljani, ki izhajajo tako, ki
               živijo v Dravogradu, Gorišnici, Markovcih in naprej. In mene res zanima, meni je
               čisto vseeno kakšen inštitut imamo, samo hočem, da je ta inštitut v službi ljudi. In
               jaz tudi napovedujem, da v kolikor ministrstvo ne bo kaj naredilo, zdaj sicer imate
               srečo, ker so parlamentarne počitnice, ampak jaz bomo do 5. novembra vsak dan, če je
               treba, vas gnjavil, ker država je pustila teh 8.000 ljudi na cedilu, tudi inštitut.
               Pravite, da je treba nekaj plačati, ko pa pridem v parlament, pa poslušam razne
               zakone, pa poslušam javni interes, to je javni interes, plačujemo, verjetno tudi
               javni interes, da vsak državljan plača Grčiji 650 evrov, dobro, ni problema, samo
               potem imejmo enake vatle za vse, pa naj inštitut za vode naredi tudi hidrološko
               analizo poplav reke Drave leta 2012. Jaz sicer vem zakaj se v ozadju to zavira, ampak
               teh 8.000 oškodovancev ni nič krivih, kriva je država, pa jaz ne krivim za to
               ministrice. Mislim, da nihče od tukaj prisotnih noče biti v njeni koži, v kakšen zos
               je prišla, in bi rad, pa tudi pozivam vse člane odbora, da poskušamo nekako stopiti
               skupaj, poiskati najboljše ali pa optimalne rešitve, da pomagamo ne samo ministrici,
               ampak pomagamo 8.000 oškodovancem. Časa več ni dosti, zastaralni roki bodo 5.
               novembra potekli, ena tožba proti Verbundu v Avstriji je bila že vložena lani in je
               bila zavržena oziroma ovržena, češ, da ni dovolj dokazov, da na podlagi tega ne more
               nekdo sprožiti postopkov, ena tožba je bila sprožena tudi v Celovcu lani, pa se je
               sodnica izrekla za nepristojno, da mora prvo Republika Avstrija ugotoviti katero
               sodišče mora o tem odločati. Torej igra Avstrijske strani je jasna, hočejo
               zavlačevati, samo da pride mimo datum 5., 6. november 2015 in 8.000 ljudi, saj med
               njimi je verjetno isto 40 % volilo stranko Mira Cerarja. Meni je čisto vseeno kdo je
               koga volil, gre se za osnovne civilizacijske norme, treba jim je pomagati in apeliram
               na vse člane odbora, da iščemo najboljše rešitve. Kar se pa tiče inštituta, glejte,
               jaz si samo želim, da bi bili v službi ljudi, ne pa v vlogi uradnikov tretje lige.
               Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Kranjc ima besedo.</p>
            </sp>
            <sp who="SDT7:KrajncBojan">

               <speaker>MAG. BOJAN KRANJC (PS SMC):</speaker>

               <p>Hvala za besedo.</p>
               <p>V poslanski skupini SMC podpiramo predlagano reorganizacijo upravljanja z vodami in
               zaradi tega tudi ustanovitev agencije za vode. Mnenja smo tudi da predlagani 11. člen, ki se nanaša
               na 160. člen zakona in opredeljuje naloge inštituta za vode primerno določa bodoče
               naloge inštituta za vode, ki jih lahko, zdaj če pogledamo te tri točke tega člena
               razdelimo na sodelovanje, torej na sodelovanje pri pripravi metodologij povezanih z
               izdelavo v načrtu upravljanja voda in tistih povezanih z določanjem ekološko
               sprejemljivega pretoka. Hkrati pa, kar je najbolj pomembno v 3. točki govori o tem,
               da lahko v skladu z ustanovitvenim aktom inštitut za vode opravlja dejavnosti za
               druge naročnike v obsegu, ki ne ovira izvajanja nalog inštituta za vode, če so te
               dejavnosti skladne z nameni, zaradi katerih je ustanovljen ter če omogočajo
               smotrnejšo in gospodarnejšo izrabo delovnih sredstev. Govora o tem, da bi eksplicitno
               ali implicitno zakon poskušal na dolgi ali kraki rok vplivati na to, da bi inštitut
               zamrl ali umrl, ko se je izrazil gospod Štrukelj ne more biti. Poleg tega iz
               obrazložitve k temu členu izhaja, da bo inštitut lahko ohranil vse reference in
               nadaljeval z izvajanjem že potekajočih projektov financiranih iz raznih virov,
               tržnih, razvojnih, evropski projekti, bilateralnega in makroregionalnega sodelovanja,
               skladno s prvim odstavkom 159. člena, pa bo še v bodoče izvajal razvojne naloge ter
               strokovne naloge v določenem obsegu. Tako, da ne mislimo, da bi vodarska stroka na
               splošno bila ogrožena na ta način, da bi to pomenilo prenehanje delovanja inštituta
               za vode iz teh razlogov in iz razlogov, ki jih je tudi že ministrica prej navedla, pa
               kolegi nekateri iz SDS, pa obeh predlaganih amandmajev k 11. členu ne podpiramo.
               Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Gospod Plestenjak.</p>
            </sp>
            <sp who="SDT7:PlestenjakIgor">

               <speaker>IGOR PLESTENJAK:</speaker>

               <p>Jaz se opravičujem, ampak glede razprava o <stage>/ nerazumljivo/</stage> jaz ne morem biti tiho.
               Edina študija, ki jo ima Slovenija kot podlago za to, da lahko toži Avstrijo je
               izdelal inštitut za vode po naročilu ministrstva in ta študija dokazuje, da so
               Avstrijci dejansko povzročili to škodo, prva zadeva, ki se je zgodila na
               avstrijsko-slovenski komisiji je na podlagi te hidrošolske študije je avstrijska
               strank privolila v spremembo pravilnika o pretokih, ki jih lahko Avstrijci spuščajo.
               Tako, da bi prosil, da te razprave ne povezujete s stvarmi, ki jih ne razumete ali
               pa, ki jih želite napačno interpretirati. Žal mi je, da ministrica te stvari ni
               razumela. Druga stvar, ki se pa tiče seveda sodelovanje pri pripravi metodologije, bi
               pa res prosil, če mi lahko eden od vas pojasni, kaj je to. Ali verjetno ministrstvo.
               Jaz ne vem, če vi veste, kaj to pomeni sodelovanje pri izdelavi metodologij za
               izdelavo načrt o upravljanju voda, glede na to, da nam z ministrstva po dveh
               sestankih niso znali tega povedati.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Glejte, kolega Čuš, samo prosil bi vas, da se omejite na to, kar je predmet te seje
               danes. Ker danes ne bomo mogli rešiti oškodovancev, pač zadeva se je odvijala na
               sodišču v Avstriji, povedali ste, kje je situacija, zdaj pa se prosim samo opredelite
               do tega, ker ste bil narobe razumljen.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Glejte gospod predsednik, ni problema, lahko štopate tudi tri minute. Jaz
               napovedujem, da v kolikor bo stanje takšno kot je, bomo vložili zahtevo za nujno
               sejo. Ni problema. Naj se dajo stvari na mizo, naj se pove tako kot je. Jaz ne bom
               pristal na podcenjevanje gospoda Trstenjaka, ki je povedal, kar je povedal, glejte
               jaz sem izvoljen v Državni zbor in imam nalogo, da seveda zastopam ljudi, ki so me
               podprli, ne glede na to, kdo bo koga podprl in mi je čisto vseeno, kdo bo koga
               podprl, ampak se gre za ljudi. Edino, kar sem jaz od te hidrološke analize videl, je
               40 strani. Vse drugo pa ima oznako interno in do teh dokumentov ne morem priti, tako
               kot ne morejo priti oškodovanci. Meni je vseeno, kdo in kaj je kriv za to, verjetno
               tudi predsednik Vlade, ampak glejte, oškodovancem bo čez 5 mesecev potekel rok, da
               vložijo odškodninske tožbe. Z dokazi in jaz res  povem, da če v roku tedna ali dveh ne bom dobil bolj
               konkretnih podatkov, se bomo videli na nujni seji odbora, pa bomo takrat to
               zahtevali. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>To ni bila replika. Zdaj se bom še sam oglasil kot član odbora.</p>
               <p>Glejte tudi jaz ne bom podprl teh amandmajev in sicer zato, ker pravzaprav tudi v
               mnenjih, ki smo jih dobili v tem postopku sprejema tega zakona, pravzaprav izhaja, pa
               tudi danes v razpravi, da vsi podpiramo reorganizacijo upravljanja z vodami. Ampak,
               ko pa poslušam potem te posamezne razprave, imam pa občutek, da vsi s figo v žepu.
               Ker reorganizacija pomeni, da se pravzaprav delo reorganizira na drug način v tem
               smislu, da se nekomu neke pristojnosti vzamejo, nekomu se dodelijo, priča smo temu,
               da se ustanavlja nova direkcija za vode. Danes pa poslušamo razpravo v tem smislu, da
               pravzaprav naj se ustanovi direkcija za vode, po možnosti, zdaj ne vem ali naj se
               zaposlijo popolnoma novi uslužbenci, ampak ne damo pa ničesar, kar imamo. In v tem
               smislu potem ugotavljam, da to ni več reorganizacija, to je potem samo ustanavljanje
               neke direkcije z novimi in novimi zaposlenimi javnimi uslužbenci. Tako, da jaz dam to
               možnost kot član odbora in kot nekdo, ki bo glasoval o tem predlogu zakona
               ministrici, da reorganizira to upravljanje voda, tako kot je zastavljeno v tem
               predlogu zakona. Jaz si predstavljam, da bomo, verjetno čez eno leto, prej bi rekel,
               da bo prezgodaj, ampak tudi prej bomo verjetno soočeni s kakšnimi poplavami, da bomo
               na televiziji gledali spet gospo ministrico, ki bo v škornjih hodila po kakšni
               poplavljeni vasi in potem cel kup nekih strokovnjakov, politiko, ki bo reklo,
               ministrstvo ni nič naredilo. Jaz verjamem, da bo spet tako. Tako, da ocenjujem, da
               moramo dati to priložnost ministrici, nenazadnje s to ustanovitvijo te direkcije
               ministrica nekako vleče to odgovornost za urejanje voda na ministrstvo. Torej nase.
               In v tem smislu, mislim, da je za podpreti takšen predlog, kot je bil predlagan v tem
               osnutku zakona. Kolega Veber imate besedo.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala. Jaz bi res želel, da ostanemo predvsem realni in korektni eden do drugega in
               predvsem do tistih, ki se ukvarjajo s problematiko vodnega gospodarstva. Kakorkoli
               ocenjujemo, ampak poglejte rok, da katerega naj bi prešli delavci in vsa oprema in
               vso gradivo, ki jo ima inštitut je 1. januar 2016. Jutri je, mislim, da je 1. 7. že.
               Pol leta pravzaprav dajemo, da pride do te tako imenovane reorganizacije. Čeprav bi
               se resnično pogovarjali o reorganizaciji, če vidimo reorganizacijo v tem, da
               zmanjšamo pristojnosti znanstvene inštitucije in temu rečemo reorganizacija, potem
               nisem čisto prepričan, da je to dober izrazi. Ampak glejte, časovna komponenta je
               tukaj resnično izjemno pomembna, mi pravzaprav ne damo nobenega razumnega roka, da se
               inštitut tudi na novo organizira in opravlja svoje naloge naprej. Jaz sem prej
               resnično zelo odkrito opozoril na to, da so določene naloge, tudi vezane na črpanje
               evropskih sredstev in da je to eden od procesov, ki je za Slovenijo zelo pomemben.
               In, če bi bilo v moji moči in če bi se danes lahko vsaj dogovorili o tem, da
               premislimo o roku, če že drug pogovor ni mogoč, saj rok, 1. 2016 je resnično zelo
               kratek rok. Če gledamo na to, da se te strokovne skupine, ki so ustanovljene na
               inštitutu ustrezno reorganizirajo, oni se bodo res morali reorganizirati. Ministrstvo
               se ne bo rabilo oziroma področje urejanja in upravljanja z vodami se pravzaprav kaj
               dosti ne bo reorganiziralo. Delavci iz Agencije Republike Slovenije za okolje bodo
               prišli na to direkcijo, verjetno zaposleni, ki jih imate znotraj urada. In to je
               pravzaprav tisti obseg. Največja reorganizacija bo pa pravzaprav pri inštitutu. In
               ali smo vsaj toliko bom rekel korektni, eden do drugega in tudi predvsem do inštituta
               in si damo več časa. Jaz bi
               sicer določil čas do izteka finančne perspektive, ker so ti projekti vezani na
               črpanje evropskih sredstev. Tako da se lahko normalno reorganizirajo, pripravijo na
               nove razmere in pravzaprav jim damo eno priložnost, da na novo zaživijo oziroma se
               poskušajo vključiti v tako imenovano reorganizacijo vodnega gospodarstva. V kolikor
               pa ostanemo pri roku 1. januar 2016 pa bodimo realni. Oni se ne morejo
               reorganizirati. V tem roku se bodo med seboj pogovarjali kdo bo šel kam, naloge bodo
               pravzaprav zastale. In tudi ko bodo prišli na direkcijo bo zopet trajal čas, da
               direkcija zaživi. Vmes nam bo prenehal delovati inštitut in ta rok je skratka
               prekratek. Ali je možen vsaj dogovor, da ga podaljšamo za dve leti? Jaz bi ga sicer
               do leta 2020 ravno zaradi te finančne perspektive. Ali je možen, spoštovana
               ministrica, da se dogovorimo, da ta rok ni 1. 1. 2016, ampak vsaj 2 leti, da se
               inštitut resnično lahko reorganizira in pripravi na te naloge. Oprostite, moral bo
               pridobiti nove posle. Moral bo pridobiti nove kontakte. Moral bo na novo
               reorganizirati svoje skupine, ki bodo, v kolikor bodo še ostale znotraj inštituta. V
               pol leta, pa upam, da smo toliko vsi realni, pa to ni mogoče. Kolikšen je tisti rok,
               ki bi bil primeren, da bi se lahko ta reorganizacija izvedla, bi bilo mogoče tudi
               dobro slišati. Ampak moja ocena je, da v pol leta tega ni mogoče izvesti. In tudi če
               pogledamo primerjave z ostalimi državami, saj pravzaprav je samo sosednja Republika
               Hrvaška nekako obsežnejše prikazana naloga direkcije kot direkcije. Ampak pri nobeni
               državi, ki ste jo tukaj navedli kot primerjalni zgled niste navedli kaj se dogaja tam
               z inštituti. Za nobeno državo to niste izpostavili. Izpostavili ste postopek
               podeljevanja koncesij, vodnih pravic, soglasij in teh zadev, niste pa izpostavili in
               obdelali tega mednarodnega vidika v tem zakonu, ki se nanaša na področje inštituta.
               To dejansko daje občutek, da pravzaprav zelo enostransko posegate v ta sistem in
               enostranski poseg nikoli ni dober. In če nič drugega bi bilo res dobro, da vsaj
               podaljšamo ta rok, če že ne do leta 2020, vsaj do leta 2018, da se ta reorganizacija
               na inštitutu izvede. Ne nazadnje tudi, ministrica, potrebovali boste čas, da
               pripravite svojo sistemizacijo nalog in del na direkciji. Te še ni pripravljene. Kaj
               če se v pol leta ne izide tudi ta naloga na način, kot ste si jo zastavili? Prosim?
               Ni pomembno ali<gap n="…"/> <stage>/oglašanje iz klopi/</stage> Ne gre za to, poglejte, vsak minister je
               zamenljiv. In ni noben problem ministra zamenjati. Problem je, če stroko zamajemo in
               potem tudi nov minister, ki pride pravzaprav je v še težjem položaju kot je bil
               prejšnji. V tem je problem. In v to situacijo ne smemo pripeljati tega področja. In
               samo na to opozarjam, da je to prehodno obdobje daljše za to, da se lahko tudi oni
               pripravijo. In če prav razumem, ja, o.k., položaj ministrice je zelo pomemben. In če
               to ne bo v pol leta bo problem. Ampak zakaj si ne postavimo enako vprašanje za
               inštitut? <stage>/ oglašanje iz klopi/</stage> Ravno zato tudi opozarjam, voda je tista, ki kaznuje
               pravzaprav vsako napako, ki jo naredimo v teh procesih. Voda je neusmiljena. In
               ljudje so tisti, ki čutijo te posledice, premoženje ljudi in gospodarstvo. Poglejte,
               škodo, ki smo jo utrpeli v zadnjem obdobju na področju naravnih nesreč je pravzaprav
               presegla, mislim da, če se prav spomnim, 2% BDP. Ogromna škoda, ampak hkrati smo pa
               tudi slišali direktorja, da je pravzaprav edini inštitut, ki je izdelal strokovne
               podlage za to, kako je potrebno na tem velikem področju odreagirati, če hočemo
               parirati tem nalogam. In vse kar se je zamudilo od osamosvojitve naprej je na
               področju vodnega gospodarstva ni mogoče nadoknaditi v pol leta. Če imate upanje,
                   da boste v pol
               leta naredili reorganizacijo in dali učinkovit odgovor, sedaj smo pa rešili vodno
               gospodarstvo, zagotovo je to tudi potem priložnost za Nobelovo nagrado. Ampak tukaj
               je toliko stvari potrebno postopoma urejati, da se jih dejansko v pol leta ne da
               urediti. In ali je vsaj mogoč ta dogovor, da se dogovorimo o tem, da to ni 1. 1.
               2016, ko so inštitut pravzaprav v tem obdobju resnično ne more reorganizirati.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Ugotavljam, da ne. Zaključujem razpravo.</p>
               <p>Prehajamo na glasovanje o prvem amandmaju Združene levice z dne, 24. 6. 2015 k 11.
               členu. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni bil sprejet.</p>
               <p>Prehajamo na glasovanje o drugem amandmaju k 11. členu in sicer, predlagatelja
               poslanske skupine socialnih demokratov z dne, 24. 6. 2015. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(14 članov.)</stage></p>
               <p>Ugotavljam, da amandma ni bil sprejet.</p>
               <p>Odpiram razpravo k 12. členu h kateremu ni vloženih amandmajev. Želi kdo
               razpravljati? Ugotavljam, da ne. Zaključujem razpravo.</p>
               <p>Prehajamo na razpravo k 13. členu in vloženih amandmajih. Želi kdo besedo?
               Ugotavljam, da ni. Zaključujem razpravo.</p>
               <p>Prehajamo na glasovanje o prvem amandmaju iz razvida amandmajev, to je amandmaju
               koalicijskih strank, torej SMC, Desus in SD z dne, 24. 6. 2015. Potem prehajamo še na
               glasovanje o drugih amandmajih.</p>
               <p>Torej najprej glasujemo o amandmaju koalicijskih strank. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o amandmajih poslanskih skupin Združene levice in SDS skupaj, ker sta po
               vsebini enaka. V zvezi s predlogom amandmaja oziroma amandmajem poslanske skupine
               SDS, Združene levice in NSi, bi še želel obrazložiti, da če ta ni sprejet, je amandma
               k 18. členu istih predlagateljev brezpredmeten. To je amandma k 18. členu, ki je bil
               vložen danes. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Ugotavljam, da amandmaja nista bila sprejeta.</p>
               <p>Prehajamo na razpravo k 14. členu in vloženem amandmaju Poslanskih skupin SMC, Desus
               in SD. Želi kdo razpravljati? Ugotavljam, da ne. Zaključujem razpravo. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 15. člen in vložen amandma k temu členu, ki so ga vložile
               koalicijske stranke. Želi kdo razpravljati? <stage>(Ne.)</stage> zaključujem razpravo. Prehajamo na
               glasovanje. Glasujemo.  Kdo je
               za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 16. člen in vložene amandmaje. Kolega Veber imate besedo.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo. Že prej sem govoril o roku, ki je zelo pomemben, da se lahko
               prenesejo naloge povezane z izdelavo načrtov upravljanja voda, naloge v zvezi s
               podeljevanjem vodnih pravic, izdajanje vodnih dovoljenj, določanjem mej, vodnih
               priobalnih zemljišč, naloge povezane z določitvijo <stage>/ nerazumljivo/</stage> vodnega zemljišča.
               Skratka, gre za naloge, ki se prenašajo iz inštituta na direkcijo. Ali lahko danes
               dobimo s strani ministrice jasna zagotovila kakšen bo položaj delavcev oziroma
               zaposlenih in inštitutu, ki bodo prešli na direkcijo. Ali se bo njihov položaj
               poslabšal glede na prihodke, plače, ki jih ta hip imajo? In, ali jim bo omogočeno, da
               seveda tudi še naprej opravljajo strokovne naloge, ki so bile pridobljene tudi na
               evropskih razpisih. Ni jasno tudi katere naloge natančno bodo in kako bo pravzaprav
               organizacija direkcije izvedena, ker tega še ni pripravljenega. In res zelo resno
               sprašujem, ali ocenjujete, da je 1. januar 2016 tudi rok, ki vam bo omogočal, da se
               ustrezno organizirate. Sam proces ukinjanja oziroma onemogočenja dela inštituta v tem
               obsegu kot ga dela ta hip se začne z uveljavitvijo tega zakona. In v tem procesu je
               pravzaprav samo slabega pol leta na razpolago za to, da se dorečejo naloge, ki jih bo
               opravljal inštitut in naloge, ki jih bo upravljala direkcija. Ali čisto preprosto
               vprašanje tudi, kaj če se nam vmes zgodijo kakšne izredne razmere? Kako bomo na njih
               odreagirali? <stage>/ oglašanje iz klopi/</stage> Pustimo to pri miru in upajmo, da tega ne bo. Ali
               resnično ocenjujete, da bo 1. januar 2016 tisti rok, ki ga boste uspeli doseči in
               realizirati tako imenovano reorganizacijo.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani kolega gospod Veber, jaz osebno menim, da vi Ministrstvo za okolje in
               prostor izjemno izjemno podcenjujete. Vi ste dali izjavo,da ste kot minister za
               obrambo v pol leta naredil vse naloge za celoten mandat, to se pravi štirih let.
               Ministrstvo za okolje in prostor pa sedaj obtožujete,da ene izmed desetin nalog ne
               more opraviti do novega leta. To se mi zdi z vaše strani izjemno podcenjujoče, da
               tako podcenjujete samo ministrico, kot njen resor, da v tem roku ne more opraviti ene
               izmed nalog. Če damo to zadevo, ti dve vaši izjavi, na tehtnico, potem pa je res
               vprašanje korektnosti te razprave, tako da prosim, da smo tu spoštljivi do
               sodelavcev, do ministrstev in da dejansko imamo enaka meril tako do sebe, kot tudi do
               vseh ostalih.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Gospod Štrukelj. <stage>/ oglašanje iz klopi/</stage> Replika? Kolega Veber.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala. Gospod Žnidar, poglejte, moj način vodenja ministrstva je šel v smer,  da ohranim koncept
               organiziranja in nikakor nisem želel posegati v status pripadnikov Slovenske vojske
               ali uprave za zaščito in reševanje ali tudi obveščevalno varnostne službe in tudi
               vseh drugih upravnih oziroma direktoratov v sestavi Ministrstva za obrambo iz
               preprostega zavedanja, ker je to sistem, ki dejansko mora funkcionirati nemoteno in
               je tak poseg izjemno zahteven, zato se tudi nisem odločil za takšne posege. Tako, da
               ni mogoča primerjava med tem o čemer se danes pogovarjamo na Odboru za infrastrukturo
               in med korakom, ki ga načrtuje ministrica za okolje. Tako, da ti dve primerjavi sta
               povsem nemogoči, neizvedljivi in gre tudi za povsem različna resorja. Ja, naloge, ki
               so bile opravljane, so bile zelo pomembne, in so naloge, ki zagotovo lahko
               zagotavljajo tudi uspešno obvladovanje posledic pred naravnimi nesrečami, torej v
               veliki meri smo dopolnili tisto kar v prejšnjih mandatih enostavno ni uspelo mojim
               predhodnikom. Je pa res, da so veliko naredili na tem, niso pa dokončali tej
               postopkov, jaz sem pa dokončal te postopke.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Repliko imate, kolega Veber. To ni več replika.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Zato poudarjam ne gre za to, da govorim o kakršnikoli nezaupnici do tega, zelo realno
               vprašanje, ko se pogovarjamo o usodi ljudi ali je polletni rok dovolj primeren ali
               ne, za to gre, ne za to kako sem jaz vodil ministrstvo, ampak gre za usodo ljudi in
               zato sprašujem ali je ta rok primeren ali ne. In moram priznati, da redkokdaj se mi
               zgodi, da na razpravo poslanca ne dobim odgovora s strani ministrice ali pa ostalih,
               ki sodelujejo v tej razpravi. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>To ni bila replika.</p>
               <p>Gospod Štrukelj ima besedo.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala lepa, gospod predsednik.</p>
               <p>V tem členu, ki pravi, da delovna razmerja zaposlenih na inštitutu, ki bodo prevzeti
               na direkcijo, moram reči mimogrede, da ta zakon ne govori o direkciji in njenem
               ustanavljanju, ne vemo še kakšna bo niti kako bo funkcionirala, ampak ta člen govori
               o prevzemu iz inštituta na direkcijo. Pravi, da jim delovno razmerje preneha na
               inštitutu po tem zakonu, naslednji dan se pa sklene pogodba o zaposlitvi na
               direkciji. Tukaj bi opozoril, da gre za pomemben odklon od inštituta prenosa
               delavcev, ki ga opredeljuje 75. člen zakona o delovnih razmerjih, ki pravi, da
               delavec avtomatično, da delodajalec, ki prevzame delavca avtomatično prevzame tudi
               vse pravice, ki jih je imel delavec v prejšnjem delovnem mestu. Tega ta zakon ne
               omogoča. In po moje gre za zelo resen primer neke prakse, ki jo je absolutno potrebno
               zavrniti, dokler imamo malo ustavo, to je Zakon o delovnih razmerjih, ki pravi, da
               mora prevzemnik tudi vse pravice, ki jih je delavec imel na prejšnjem mestu,
               prevzeti. In opozoril bi, da je naše stališče identično stališču pravno-zakonodajne
               službe, ki opozarja, da gre tukaj za izrazit odstop od tega, ki je sicer dopusten,
               vendar je treba to, torej v strogo omejenem obsegu in restriktivno ob izčrpno podanih
               stvarnih razumnih in utemeljenih razlogih pravi sama pravno-zakonodajna služba. Kje
               so tukaj neki razumni, utemeljeni in stvarni razlogi, da se odstopa od tega inštituta
               avtomatičnega prevzema pravic, ki bi morali slediti temu institutu 75. člena? Namreč,
               ko gre delavec iz ene organizacije v drugo mora vedeti kakšna bo njegova plača,
               kakšne bodo njegove pravice, kakšen bo njegov dopust, kakšni bodo tudi drugi elementi
               tega. Vsega tega, če mu preneha  pogodba o zaposlitvi, ti delavci ne bodo vedeli, lahko se jim tudi
               poslabšajo, spremenijo, ne bo več veljala za njih kolektivna pogodba, ki bi morala še
               eno leto njihove pravice varovati in še nekaj. Oni izgubijo tudi neko drugo pravico
               do odpravnine ali odpovednega roka, če ne bi sklenili naslednji dan pogodbe na
               direkciji. Njim ne gre nekaj kar gre vsem delavcem v tej državi. In nimajo, kar gre
               vsem delavcem v tej državi, tri dni časa za to, da bi premislili novo pogodbo, ki jim
               jo ravno tako zagotavlja Zakon o delovnih razmerjih, ampak morajo naslednji dan to
               podpisati, ali pa ostanejo brez pravic. Čeprav gre v Sloveniji po strukturi delovno
               razmerje je pogodbeno razmerje, ne more biti, torej je prosta volja delodajalca in
               delavca, ampak iz te proste volje pa neke pravice izhajajo, ki jih pa tukaj te
               delavci za razliko od vseh drugih nimajo. Zato je po moji presoji potrebno nič
               drugega in verjamem, da toliko volje pa bo v Državnem zboru, zagotoviti tem
               zaposlenim, da preidejo na novega delodajalca pod enakimi pogoji kot se to dogaja
               vsem drugim ljudem v tej državi, ki se jih prevzame v neko drugo organizacijo,
               agencijo, zavod ali enoto oziroma podjetje. In tukaj bom opozoril še enkrat, ta
               prevzem, ta avtomatizem pri prevzemu delavcev varuje tudi evropska zakonodaja,
               konkretno direktiva, ki sem jo že dopoldne omenil. Zato prosim poslanke in poslance,
               da kljub vsemu zato, da bi varovali enakost, zagotovijo tem zaposlenim za katere se
               predvideva, da bodo šli na agencijo, da se jim to izpelje pod enakimi pogoji, kajti v
               zakonodaji ni razloga, da se to ne bi naredilo na tak način kot to 75. člen Zakona
               delovnih razmerjih tudi zagotavlja vsem zaposlenim v tej državi.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Kolegica Kotnik Poropat.</p>
            </sp>
            <sp who="SDT7:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, spoštovani predsednik.</p>
               <p>Jaz se moram v imenu DeSUS-a tudi oglasiti in povedati, da v koaliciji in v naši
               stranki podpiramo našo ministrico spoštovano Ireno Majcen in podpiramo tudi koncept,
               ki ga je predložila in smo prepričani, da bo na ta način, ko se ustanovi direkcija za
               vode, poskrbljeno zato, da se bo upravljanje z vodami organiziralo na takem nivoju,
               da bomo v primeru ujm, ki si jih sicer ne želimo, ampak če jih bomo doživeli, bolj
               pripravljeni kot smo bili v preteklosti na reševanje teh problemov. Naslednje kar je,
               moram povedati tudi da danes sprejemamo te amandmaje k posameznim členom in da s tem
               zagotavljamo, da so členi, ki najbrž ali pa morda niso dodelani tako kot bi si vsi
               želeli, da imamo možnost, da bomo do seje Državnega zbora v koaliciji se dogovorili
               za besedilo, ki bo bolj zadovoljevala vse nas oziroma naše zahteve. Naslednje kar bi
               želela reči je tudi to glede prehoda delavcev v direkcijo iz inštituta in sem
               prepričana, da bomo poskrbeli, da se bo ta prehod izvršil po zakonitih predpisih, se
               pravi, da bo uporabljen model, ki bo zakonit, da se tu ne bi zgodilo  nekaj, kar bi seveda
               potem za sabo potegnilo posledice, ki si jih ne želimo. Gre za ljudi. Zato je
               pomembno, ne samo, da je zakonsko, zaradi tega, da pač mi spoštujemo zakone, ampak
               tudi zato, ker gre za ljudi, da z njimi ravnamo tako, kot je treba. Mislim in sem
               prepričana, da bomo izvedli ta postopek tako, da bo, kot sem rekla, zakonit. Hvala
               lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospa ministrica Irena Majcen, imate besedo.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala, gospod predsednik.</p>
               <p>Rada bi povedala, da če bo sprememba zakona sprejeta - pa kot kaže, vsi nekako
               razumete, da nas je k spremembi vodila skrb za občane, državljane, bomo
               reorganizacijo izvedli v zakonsko določenem roku. Saj nenazadnje smo tudi že
               marsikatero drugo zadevo, ki tudi ni bila enostavna, izvedli v pričakovanju prav
               tega, da je za državljanke in državljane treba poskrbeti. Za zaposlene na Inštitutu
               za vode, ki se bodo potem prezaposlili v Direkcijo za vode, imamo prav gotovo tudi
               skrb. Sem že javno z delom z njimi v skupini zagotovila, da jim ne bodo kratene
               nobene pravice. Za samo strokovno obrazlago pa bi lepo prosila – že dopoldne sem
               želela, da nam ali pa da meni pomaga pri tej obrazlagi generalna direktorica
               Direktorata za javni sektor na Ministrstvu za javno upravo, gospa Mojca Ramšak, ki
               nam je tudi to dikcijo pripravila. Pa lepo prosim, gospod predsednik, če nam lahko
               pomaga pri razlagi.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Ja, se je že javila k besedi. Imate besedo. Pa če se predstavite za magnetogram.</p>
            </sp>
            <sp who="SDT7:RamšakPešecMojca">

               <speaker>MOJCA RAMŠAK PEŠEC:</speaker>

               <p>Sem Mojca Ramšak Pešec, sem generalna direktorica Direktorata za javni sektor na
               Ministrstvu za javno upravo.</p>
               <p>Res je, z Ministrstvom za okolje in prostor smo sodelovali na njihovo prošnjo pri
               oblikovanju tega dela zakona. Tako kot smo v preteklosti sodelovali pri pripravi
               podobnih rešitev v zakonu v podobnih primerih, ki so se že zgodili. Se pravi,
               tovrstni primer, ko prehajajo oziroma se prevzemajo skupaj z upravnimi nalogami
               oziroma upravnimi funkcijami zaposleni izven državne uprave v državno upravo ali tudi
               obratno, ko so prehajali, na primer, posamezniki z občine na centre za socialno delo,
               se pravi, izven sistema javnih uslužbencev, smo v preteklosti že imeli in rešitve so
               bile na podoben način dogovorjene. Se pravi, gre za primere, ko so prehajali
               zaposleni z Zavoda za zaposlovanje na Ministrstvo za delo, družino in socialne zadeve
               skupaj s prenosom pristojnosti. Gre za primer, ko so prehajali, kot sem rekla, z
               občin na centre za socialno delo, tudi skupaj s prenosom pristojnosti na področju
               odločanja o socialnovarstvenih pravicah. Res je, ta ureditev, kot je predlagana,
               odstopa od splošne delovnopravne ureditve v 75. členu Zakona o delovnih razmerjih, iz
               enega samega razloga, ker se za tovrstne primere prevzemov zaposlenih tega člena
               Zakona o delovnih razmerjih ne uporablja. To izhaja tudi neposredno iz besedila, ne
               samo razlage, ampak besedila direktive, na katero je bilo že danes opozorjeno in je
               bila v 75. členu Zakona o delovnih razmerjih prevzeta v slovenski pravni red.
               Direktiva namreč govori o tem, in tudi sam člen zakona, da se tovrstna ureditev
               prevzema zaposlenih, ker se prevzemajo z vsemi pravicami in obveznostmi in se jim
               ohranja na najmanj še eno leto in se jim pogodbe ne prekinja, ampak nadaljujejo z
               veljavno pogodbo pri novem delodajalcu, v primeru, če pride do pravnega prenosa
               podjetja ali dela podjetja in se s tem spremeni delodajalec. V tem konkretnem primeru
               in tudi v dveh primerih, ki sem ju omenila, v enem izmed teh je sodna praksa že
               Vrhovnega sodišča letos maja potrdila pravilnost tovrstne ureditve, pa gre za upravno
               reorganizacijo organov oblasti oziroma prenos upravnih funkcij med organi oblasti.
               Seveda ta pojem organe oblasti moti, od kdaj je inštitut organ oblasti, pa bom tudi
               to pojasnila. Naloge, ki se prenašajo z inštituta s predlogom  tega zakona na direkcijo - se pravi, z
               inštituta kot javnega zavoda na direkcijo oziroma na Ministrstvo za okolje in
               prostor, zato ker organ v sestavi se lahko ustanovi z uredbo, kot organ v sestavi
               ministrstva in je to, se pravi, organ v sestavi ministrstva, v sklopu ministrstva,
               zato zakon lahko govori o ministrstvu, kasneje se direkcijo ustanovi z uredbo vlade
               -, so naloge, ki so upravna funkcija, upravne naloge. Namreč, upravna naloga ni samo
               upravna zadeva, se pravi, zadeva, o kateri se odloča v upravnem postopku, upravna
               naloga je po samem zakonu bistveno širša. Se pravi, od regulatornih nalog, se pravi,
               priprava predpisov, izvrševanje predpisov, priprava podzakonskih predpisov, izdajanje
               konkretnih upravnih nalog, so pospeševalne razvojne naloge na posameznem področju
               družbenega življenja, za kar gre v tem primeru. So tudi povsem analitične naloge, kot
               je spremljanje stanja na področju vodenja in vzdrževanja najrazličnejših evidenc,
               oblikovanje, sodelovanje pri oblikovanju politik. Se pravi, gre za upravne funkcije,
               upravne naloge, ki so dosti širše kot samo odločanje v upravnem postopku. In po samem
               zakonu te upravne naloge izvajajo upravni organi. To je Zakon o državni upravi, ki
               omogoča, da se te naloge izvajajo tudi v javnih agencijah ali z zakonom podeljenim
               pooblastilom drugim subjektom javnega ali zasebnega prava. In s trenutno veljavnim
               Zakonom o vodah so bile te upravne funkcije oziroma upravne naloge kot javno
               pooblastilo podeljene Inštitutu za vode. S spremembo zakona – in v tem delu, ko je
               Inštitut za vode opravljal te naloge, je deloval kot oblastni organ, ker je izvajal
               upravne funkcije. In sedaj se s tega inštituta s spremembo zakona prevzamejo te
               naloge na ministrstvo, se pravi, gre za upravno reorganizacijo. Gre za klasičen
               primer, ko direktiva izrecno v C. točki prvega odstavka 1. člena določa, da ta
               direktiva ne velja, če pride do prevzema delavcev zaradi upravne reorganizacije
               organa oblasti ali prenos upravnih funkcij med organe oblasti. In kot sem rekla, ta
               člen direktive je bil prevzet v slovenski pravni red v 75. členu Zakona o delovnih
               razmerjih.</p>
               <p>Zakonodajno-pravna služba Državnega zbora je opozorila samo na to, da sama ureditev,
               drugačna, kot je v Zakonu o delovnih razmerjih, mora biti posebej utemeljena. Seveda
               se postavi vprašanje, ali je potrebna taka drugačna ureditev. In je potrebna, ker
               organi državne uprave poslujejo v sistemu uslužbenskega pravnega reda, se pravi, za
               njih velja Zakon o javnih uslužbencih, medtem ko sam inštitut pa ne. In zato, da se
               lahko zaposleni prevzamejo v uslužbenski sistem, za katerega je po sami ustavi že
               predvideno, da v uslužbenski sistem lahko vstopajo posamezniki samo na podlagi
               izvedenega javnega natečaja in na podlagi izbire po javnem natečaju tudi pridobijo
               uradniški status, je treba tem posameznikom, ki bodo sedaj prehajali z inštituta, ki
               ni del uprave in ni del v svoji institucionalni ureditvi in ni del uslužbenskega
               sistema, moramo s tem zakonom zagotoviti vstop v uslužbenski sistem in pridobitev
               uradniškega naziva, ker sicer ga ne bi mogli pridobiti po splošni ureditvi
               uslužbenskega prava, ker bi ga lahko pridobili zgolj po zaposlitvi na podlagi javnega
               natečaja. Se pravi, da je ta ureditev potrebna.</p>
               <p>Seveda se v tem trenutku postavlja vrsta vprašanj in verjetno vsi ti dvomi in
               strahovi, kaj bo z zaposlenimi, izhajajo iz dejstva, da je v tem trenutku še veliko
               stvari nedorečenih, konkretno nedorečenih. Na tistih sestankih in razgovori, ki smo
               jih imeli z Ministrstvom za okolje in prostor in tudi na željo direktorja z
               Inštitutom za vode, se je pač ugotovilo, da razmere ne omogočajo v tem trenutku, da
               bi se že konkretno o konkretnih posameznikih dogovorili, ker je bilo še toliko
               odprtih stališč in različnih stališč glede samih nalog in prenosa nalog. Ko se bodo z
               uveljavitvijo zakona ta vprašanja, katere naloge se dejansko prenašajo na inštitut,
               nekako utrdile oziroma sprejele, so seveda takoj izpolnjeni vsi pogoji, da se
               identificirajo tudi zaposleni na inštitutu, ki te naloge opravljajo, in pride do
               razgovora o posameznikih, ki bodo prevzeti skupaj z nalogami. Zadeva je še malo bolj
               kompleksna, po informacijah, ki smo jih dobili, ker posamezniki niso, ali so redki
               ali pa praktično niso tisti, ki bi te naloge 100% čas opravljali, ampak so opravljali
               različne naloge, te in še druge naloge inštituta. Zato bo treba res pristopiti k tej
               nalogi in identificirati posameznike, identificirati njihova delovna mesta. In v
               samem uradniškem sistemu obstajajo tudi različno vrednotena delovna mesta. Tudi od
               najnižjih svetovalcev, ki so opredeljeni s 27. plačnim razredom,  do najvišjih uradniških delovnih
               mest, ki izhajajo iz 44. plačnega razreda, se pravi, da obstaja veliko možnosti, da
               se te plače uskladijo in določijo primerljiva delovna mesta glede na vrednost
               plačnega razreda kot so jih imeli sedaj na institutu.</p>
               <p>Mogoče bi samo še sama dodala, tudi po naših izkušnjah je to v šestih mesecih možno
               realizirati, se pravi, se dogovoriti o posameznikih, pripraviti ustrezno
               sistemizacijo in akte in zadeve izpeljati.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Gospod Štrukelj.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Moram reči, da to kar smo sedaj slišali je precej veliko razočaranje, kar se tiče
               argumentacije.</p>
               <p>Gospa Ramšakova, v 11. členu ta zakon pravi, da se prenašajo strokovne naloge na
               direkcijo, medtem ko ste velik del argumentacije posvetili temu, da gre za upravne
               naloge, kar seveda že v temelju diskreditira vašo argumentacijo.</p>
               <p>Drugo. Sklicevali ste se na neko odločbo, ki ni ustrezna za ta primer, kajti tukaj
               gre za zavod, inštitut, ki ni del državne uprave, ampak gre za prenos zaposlenih iz
               instituta v državo upravo, kar pomeni, da ne govorimo o tem, da se prenašajo oblastne
               funkcije iz enega oblastnega organa na drugega, na kar sicer ta odločba Vrhovnega
               sodišča, na katero se sklicujete opozarja. Gre za prenos oblastne funkcije iz občine,
               v tem primeru, na Center za socialno delo. To je povsem jasno, da ste se napačno
               sklicevali, saj to mi odločbo seveda poznamo. Podobno govori tudi direktiva, samo v
               okviru državnih organov ne pa takrat, ko gre za javni zavod.</p>
               <p>Še nekaj je. Tisti, ki so imeli upravna pooblastila so bili že sedaj na Ministrstvu
               za okolje in prostor, štirje so bili, vprašanje, če je bilo to zakonito in so delali
               na Ministrstvu za okolje in prostor in so tudi tam še vedno so, tisti štiri, ki jih
               plačuje institut, mimogrede bodi povedano. Trditi, da je mogoče uporabiti to odločbo
               Vrhovnega sodišča je seveda zavajanje in ni res, da je sama služba ni opozorila, da
               gre za odstopanje od postopka. V zvezi z določanjem ureditve, ki pomeni odstop od
               sistemske ureditve opozarjamo, da je treba upoštevati, da je zaradi načela pravne
               varnosti določenih izjem dopustno v strogo omejenem obsegu in restriktivno ob izčrpno
               podanih stvarnih, razumnih in utemeljenih razlogih. Tukaj ni bilo nobenih razlogov
               zraven, sploh ni bilo pojasnilo, zakaj to tukaj. Na to, kar ste se sklicevali je pa
               napačno sklicevanje. Vi zelo dobro veste, da se na to odločitev Vrhovnega sodišča ne
               bi mogli sklicati, ker gre za prenos v okviru pooblastil državne uprave. Tukaj gre za
               nekaj drugega. Kljub vsemu prosim, ker tukaj ne gre za nas, ki ščitimo interese
               zaposlenih, gre tukaj za neki primer, na katerem bo treba do konca vztrajati, da se
               ne spremeni v prakso, ker gre za kratenje pravic, ki gredo zaposlenim po Zakonu o
               delovnih razmerjih. Tukaj gre eksplicitno za kršitev, zato prosim vseeno, da bi
               premislili, ali je smiselno to neenakost povzročiti in si s tem nakopati še dodatne
               težave. Pravzaprav se sprašujem, zakaj to sploh počnete, da naj bi po zakonu
               prenehalo delovno razmerje tem, če so pa te prenosi utečena praksa v tej državi.</p>
               <p>Kar se tiče javnega natečaja, za nas ni nobeden problem to. Lahko. Samo v tem primeru
               itak ne velja, ker gre za prenos.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želite besedo?</p>
            </sp>
            <sp who="SDT7:RamšakSonja">

               <speaker>SONJA RAMŠAK:</speaker>

               <p>Bom na kratko, jaz se ne bom opredeljevala, ampak samo strokovno.</p>
               <p>Mogoče je nesporazum glede sodb. Verjetno nimamo isto. Jaz imam sodbo, ki je prišla
               letos maja in se nanaša na prevzem zaposlenih iz Zavoda za poslovanje, se pravi,
               javni zavod na Ministrstvu za delo. To verjetno lahko ugotovimo, da gre za podobno
               situacijo zavod ministrstva.  Kot sem pojasnila upravne naloge so tudi čiste strokovne
               naloge, ki so vezane na pospeševalno razvojno dejavnost posameznega strokovnega
               področja ali na tudi analitično dejavnost na posameznem strokovnem področju. Se
               pravi, ministrstvo v našem pravnem sistemu niso zgolj izvedena, ne deluje zgolj ali
               samo regulatorja, ampak izvaja tudi razvojno pospeševalne in tudi analitične naloge.
               To je po Zakon o državni upravi naloga upravnih organov in upravna funkcija, upravna
               naloga.</p>
               <p>Jaz mislim, da sem jasno povedala v samem začetku, ja, je odstop od ureditve Zakona o
               delovnih razmerjih. Tega ne zanikamo. Je pa tako kot v vseh posebnih primerih
               utemeljen strokovno in pravno utemeljen razlog, da je ta odstop in da je ta situacija
               drugače urejena. Seveda, ker ne gre za prevzem po Zakonu o delovnih razmerjih javni
               uslužbenci oziroma zaposleni ne moremo s pogodbami o zaposlitvi na institutu in z
               isto pogodbo nadaljevati delo v okviru uprave, ker gre za popolnoma drugačen
               uslužbenski sistem. Zato, da lahko sklenejo delovno razmerje v upravi in se vključijo
               v uslužbenski sistem je potrebno, da jim ta pogodba o zaposlitvi predhodno preneha,
               ker bi imeli v veljavi dve, zato je določeno, da jim pogodbo o zaposlitvi
               preneha.</p>
               <p>Kot sem že rekla, gre za situacije, ki so v podobnih primerih bile podobno rešene in
               se tovrstno vprašanje pojavljajo v podobnih primerih in tudi tukaj smo utemeljevali
               in iskali rešitve tako v evropski zakonodaji kot pri pripravljavci samega Zakona o
               delovnih razmerjih, tudi Ministrstvo za delo, družino in socialne zadeve je podalo
               mnenje o tem, da se ta člen zakona pri prevzemu zaposlenih, ker gre za upravno
               reorganizacijo med organi oblasti, ki izvajajo te upravne organizacije ne izvaja,
               tako da zadeva ni nova in otečena in kot sem rekla, preko sodišča preverjena.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Ne želi nihče. Bom še jaz dve, tri besede.</p>
               <p>Lahko rečem, da smo se tudi v Poslanski skupini SMC glede tega člena večkrat
               posvetovali z obema ministrstvom tako za okolje kot za javno upravo. Naše stališče
               je, da v Zakonu o vodah, da mora biti zgolj podlaga za to, da se v bistvu omogoči
               prevzem teh delavcem in da se jim zagotovijo vse pravice, ki jim gredo v skladu z
               delovnopravno zakonodajo. Nekako smo bili vsi na stališču, da niti ne vemo koliko bo
               teh delavcev pravzaprav niti te direkcije še nimamo in zaradi tega ne moremo za
               posameznega delavca ali za posamezno sistematizirano delovno mesto na Institutu za
               vodo ugotoviti, na katero delovno mesto bo šlo v to Direkcijo za vode bodočo.
               Bistveno pa je, da se v tem zakonu omogoči ta prehod, potem pa se, to bo pa vaša
               odgovornost, da boste izvedli takšen prehod teh delavcev, da ne bodo v ničemer
               odškodovani. Z vidika delovalca je verjetno še najbolj pomembno, da če bo katerikoli
               od teh delavcev iskal nekakšno sodno varstvo pred sodiščem, da ne bomo onemogočen
               karkoli s tem zakonom. Jaz mislim, da ni s to dikcijo kot je. Tukaj kar se tega člena
               tiče bo ostal odprt in ga bo še teoretično možno amandmirati, ampak mislim, da taka
               vsebina kot je sedaj predlagana ne bi smela biti iz tega vidika problematična. </p>
               <p>Kar se tiče teh pomislekov sindikata bo seveda največje delo ministrstva pravzaprav
               takrat, ko se bo nekako prevzemalo te delavce posamezne. Je pa pomembno, da ne bi
               sedaj v tem zakonu sprejeli neki člen, ki bi, potem nekega delavca onemogočil pred
               sodiščem v iskanju njegove pravice. Jaz mislim, da tak kot je sedaj zapisan ta 16.
               člen, da v tem pogledu ni problematičen. Kolegica Poropat.</p>
            </sp>
            <sp who="SDT7:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p> Če dovolite. Tukaj kot ste sedaj rekli, da ne bi sprejeli takega člena, ki bi
               onemogočal delavcu, da bi se, potem lahko na sodišču pritožil oziroma iskal svojo
               pravico. Jaz bi rada rekla, da ne moremo sprejeti, kakršenkoli člen bomo sprejeli,
               delavec ima vedno pravico, da se obrne  na sodišče, če seveda z rešitvijo ni zadovoljen in
               sodišče bo reševalo po zakonu, zato sem že prej rekla, moramo biti tankočutni pri
               tem, paziti, da bomo zadevo speljali po zakonu, zato da bomo pošteno naredili po
               zakonu, da ne bomo kršili mi, v DZ, zakonodajo oziroma ministrica kot organ oblasti,
               da ne bi kršila delovnopravno zakonodajo in seveda, da ne bomo prizadeli delavce, ker
               tukaj gre za ljudi in je to pomembno, da imamo v vidu. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Bom samo repliciral, mogoče sem bil narobe razumljen. Absolutno ima vsak pravico, to
               je tudi nenazadnje sodno varstvo je ena temeljnih pravic vsakega delavca. Želim samo
               to povedati, da si ne želim, da bi z Zakonom o vodah, po domače povedano, preveč
               <q>"šarali"</q> po delovnopravni zakonodaji, ki mislim, da varuje delavce. Tudi v tem
               primeru sedaj, če gre za neki sui generis primer, kjer se pač iz Instituta za vode,
               kjer se bo zaposlilo nekoga na direkciji obstaja tudi kot smo videli neka sodna
               praksa, izoblikovana glede tega in verjamem, da se bo pazilo na pravice vseh teh
               delavcev.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Jaz bi kljub vsemu poizkusil, zadnjič.</p>
               <p>Že sam zakon pravi, da so taka odstopanja nujna, mogoča, ampak v strogo omejenem
               smislu, kar pomeni, da je potrebno narediti vse, da se te pravice prenesejo. Te
               delavci ne bodo vedeli kakšne pravice bodo imeli, ker bodo drugo pogodbo podpisali.
               Lahko bodo imeli slabše, lahko tudi boljše, lahko drugačne. Tukaj ne razumem samo
               nečesa, zakaj se tukaj uvaja nekaj, v čem je smisel tega, da se po zakonu preneha
               neka pogodba, ko je pa vendarle jasno, kako je pri prevzemih. Ne razumem zakaj se
               pokuša tukaj neko toplo vodo odkrivati in neko Ameriko, zato pa niso pravne
               zakonodaje v službi in v vsi drugi številni kolegi zaposleni v vladi so dvigovali
               obrvi pri tej rešitvi, zato ne vidim argumenta. Morda ministrica, če ste tako
               prijazni, da nam poveste, zakaj ste šli v neko posebno ureditev, ker je sicer zadeva
               utečena pri teh stvareh?</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Želi besedo gospa ministrica?</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala gospod predsednik.</p>
               <p>Posebno rešitev smo iskali predvsem, zaradi tega, ker ta Direkcija za vodo se bo
               polnila s strokovnimi kadri iz dveh nivojev. Pri prehodu zaposlenega kadra na
               Agenciji RS za okolje. Seveda ni potrebno nobene zakonske rešitev, da je ta prehod
               možen. Za zaposlene na Institutu za vode smo si želeli zagotoviti možnost, da je
               možen direkten prehod torej brez javnih razpisov. Želimo jim omogočiti, da s svojim
               delom, ki so ga sedaj opravljali na Institutu za vode, to je tisto delo, ki ga bodo
               sedaj naprej opravljali na Direkciji za vode, da ta prehod opravijo direktno brez
               javnega razpisa. Ta rešitev je za nas temeljna, da jim to omogočimo. Je pa res, jaz
               se tudi tega zavedam, da se bodo delavci sami odločali. Na nas je torej tudi na meni,
               kot ministrici je, da pripravimo tako organizacijo, da bo zadovoljila vse tiste
               sodelavce z Instituta za vode, ki bodo pripravljeni preiti na Direkcijo za vode in s
               svojim strokovnim delom za dobrobit državljank in državljanov delovati naprej.
               Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Gospod Štrukelj.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p> Se opravičujem, gospod predsednik. Gospa ministrica, tudi vam se opravičujem. Jaz
               nisem tukaj ene same besede zaznal, s katero bi pojasnili, zakaj odstopate od prakse,
               ki jo pomenijo delovna razmerja, to je 75. člen, ki natančno opredeljuje prenose
               zaposlenih kadar gre iz enega v drugo firmo. Zakaj ste šli v to? Tukaj ni odgovora.
               Nimamo nobenega razumnega odgovora za to.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p> Gospa Ramšak.</p>
            </sp>
            <sp who="SDT7:RamšakSonja">

               <speaker>SONJA RAMŠAK:</speaker>

               <p> Jaz moram priznati, da to moram pomagati jaz. Ker gre za vstop delavcev iz
               delovnopravnega zakona, Zakona o delovnih razmerjih v uslužbenski sistem. Pojasnila
               sem že, da ta člen Zakona o delovnih razmerjih za tovrstne prevzeme se ne uporablja.
               Ne uporablja se ta člen zakona za tovrstne prevzeme. Ker gre, ne za prevzem,  podjetja ali dela podjetja
               k novemu delodajalcu, k novemu lastniku, ampak gre za upravno reorganizacijo
               oblastnih nalog. Oblastne naloge v smislu upravnih nalog, ki so bile do sedaj z
               zakonom podeljene v institute. Poseben režim je, mislim da je tudi zakonodajno-pravne
               mnenje Zakonodajno-pravne službe je treba brati na način, ne da ugotovitev, da ni
               nobenih utemeljenih razlogov za posebno ureditev, ampak da ti utemeljeni razlogi in
               utemeljitve za posebno ureditev iz samega predloga zakona jasno ne izhajajo in zato
               je bila podana dodatna utemeljitev. V uslužbenski sistem na drugačen način kot preko
               javnih natečajev ali preko posebne zakonske podlage za vstop v uslužbenski sistem ni
               mogoč.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo? Kolega Kranjc.</p>
            </sp>
            <sp who="SDT7:KrajncBojan">

               <speaker>MAG. BOJAN KRANJC:</speaker>

               <p>Hvala za besedo. Koalicijske poslanske skupine smo danes k temu 16. členu vložile
               amandma, ki je razviden v predlogu za amandma odbora in nadomešča amandma iz pregleda
               amandmajev koalicijskih poslanskih skupin, ki je bil vložen 24. 6. 2015. Seveda
               podpiramo ta amandma k 16. členu za amandma odbora. Ne podpiramo pa amandmaja
               Združene levice k temu istemu členu. Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Želi še kdo besedo? Kolega Lah.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Čisto to debato okoli pravic delavcev nekako probam bolj enostavno razložiti.</p>
               <p>Mi se tukaj pogovarjamo samo, kako nam bodo kršene pravice delavcev posameznih, jaz
               mislim, da bi se tukaj morali dve ure pogovarjati o vsebini dela, kako bomo naredili
               upravljanje z vodoma bolj učinkovito. Mislim, da je to namen ministrstva. Lahko
               ugotovimo, da je bilo do sedaj upravljanje z vodoma nezadostno oziroma slabo.
               Ministrstvo se je odločilo, da bo tistih 60 %, ki denarja da za funkcioniranje
               delovanje instituta znotraj ministrstva organiziral direktorat, ki bo bolj učinkovito
               organiziral upravljanje z vodami. To je bistvo. Mislim, da je skrajni čas, da se to
               naredi. Nas pa skrbi kaj bo s temi delavci, nas bi moralo skrbeti, katera dela, ki so
               zaostala sedaj 10 let bo potrebno čim prej opraviti, da bomo prišli na tir in rešili
               zadeve, ki niso bile do sedaj opravljanje, za katere bomo lahko plačevali kazni EU.
               Mi to podpiramo. Mislim, da to ni edini institut ali agencija, ki bo treba v
               prihodnje tako narediti. Mogoče je to prvi in tako kot se bo sedaj naredilo bo to
               verjetno tudi praksa še na kakšnem drugem področju, ker to kar imamo sedaj je premalo
               učinkovito. Ne bomo sedaj, kaj je narobe, zakaj ustaljena praksa. Ugotavljamo, da smo
               v teh 25-ih letih bistveno premalo naredili in enkrat je potrebno začeti z rezi in
               hitrejšimi koraki. To je čisto enostavna razlaga in ministrica je to povedala. Sedaj
               skrbimo kako v pol leta ne bomo prestrukturiranje uredili. Jaz sem mislil, da se na
               ministrstvu to že pripravljala in da pogodbo bodo tudi dobili prej kot zadnji dan,
               lahko dobijo 14 dni prej in bo zadoščeno tistemu zakonu. Verjetno je stvar v tem, da
               bo plačni sistem drugačen, da bo sedaj uradniški in do sedaj pa ni bil. Bo verjetno
               tudi plače mogoče nižje od nekaterih, nekaterih pa tudi ne. Zakaj ne? Odvisno od
               dela, delo se plača ne pa služba.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? <stage>(Ne.)</stage> Zaključujem razpravo. Prehajamo na glasovanje k vloženem
               amandmaju pod številko 1 iz pregleda amandmajev, to je amandma Poslanske skupine
               Združene levice. Če je ta amandma sprejet sta druga dva amandmaja k temu  členu brezpredmetna.
               Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>Prehajamo na glasovanje o predlogu amandmaju za amandma odbora, ki so ga vložile
               koalicijske stranke. Če bo ta sprejet je amandma koalicijskih strank iz pregleda
               amandmajev brezpredmeten. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 17. člen in amandma k temu členu. Želi kdo razpravljati? <stage>(Ne.)</stage>
               Prehajamo na glasovanje o edinem amandmaju predlagatelja koalicijskih strank z dne
               24. 6. 2015. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 18. člen in predlagani amandma k temu členu. Želi kdo razpravljati?
               <stage>(Ne.)</stage> Pričenjamo z glasovanjem o predlaganem amandmaju koalicijskih strank.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 19. člen in 20. člen h katerim ni vloženih amandmajev. Želi kdo
               razpravljati? <stage>(Ne.)</stage> Zaključujem razpravo.</p>
               <p>Zaključili smo razpravo o členih ter razpravo in glasovanje o amandmajih v skladu s
               prej sprejeto odločitvijo.</p>
               <p>Prehajamo na glasovanje o vseh členih predloga zakona skupina. Želi kdo obrazložiti
               glas? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(3 člana.)</stage></p>
               <p>Vsi členi predloga zakona sprejet.</p>
               <p>S tem zaključujem drugo obravnavo Predloga Zakona o spremembah in dopolnitvah Zakona
               o vodah na matičnem delovnem telesu. Sprejeti amandmaji bodo vključeni v dopolnjen
               predlog zakona, ki bo sestavni del poročila. Določiti moramo še poročevalca.
               Predlagam, da sem to jaz. Je kdo proti? S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – RAZNO.</title> Želi kdo besed? <stage>(Ne.)</stage>
               Zaključujem to točko dnevnega reda in 11. sejo Odbora za infrastrukturo, okolje in
               prostor. Hvala. <stage type="time">Seja je bila končana 30. junija 2015 ob 20.03.</stage>
               </p>
            </sp>
      
         </div>
      </body>
   </text>
</TEI>