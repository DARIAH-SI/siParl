<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-47-2018-02-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B40F67EDB2F04AFCC1258216003129D1</idno>
               <idno type="custom" subtype="day">E1258EBB11123BF3C1258239002234A9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E1258EBB11123BF3C1258239002234A9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-47-2018-02-01.OZFIMP" n="47">
               <name>redna seja</name>
               <date when="2018-02-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-47-2018-02-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-47-2018-02-01.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">47. seja</stage>
            <stage type="date">(1. februar 2018)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je začela ob 12.01.</stage>


            <sp xml:id="SDT7-OZFIMP-redna-47-2018-02-01.sp1">

               <speaker>PREDSEDNICA URŠKA BAN:</speaker>

               <p>Spoštovane kolegi in kolegice, spoštovani predstavniki Vlade, spoštovani vsi gostje
               na naši seji Odbora za finance in monetarno politiko, jaz prav vse lepo
               pozdravljam.</p>
               <p>Pričenjam 47. sejo Odbora za finance in monetarno politiko.</p>
               <p>Obveščam vas, da so zadržani in so se opravičili … Na začetku seje bo manjkal
               poslanec Uroš Prikl in Roberto Battelli, s pooblastili pa na seji sodelujejo namesto
               poslanca Luka Mesca Miha Kordiš, mag. Bojana Krajnca Irena Kotnik in Maruše Škopac
               dr. Jasna Murgel.</p>
               <p>S sklicem seje ste prejeli dnevni red seje odbora. V poslovniškem roku nisem prejela
               predlogov za širitev ali umik točke, zato ugotavljam, da je takšen dnevni red za
               današnjo sejo, kot je bil predlagan s sklicem, tudi sprejet.</p>
               <p>Prehajamo na <title>1. TOČKO DNEVENGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O JAVNIH FINANCAH.</title>
               </p>
               <p>Predlagatelj tega zakona je Vlada.</p>
               <p>V zvezi s tem postopkom je bila že opravljena splošna razprava, in sicer na 36. redni
               seji Državnega zbora in sprejet sklep, da je zakon primeren za nadaljnjo
               obravnavo.</p>
               <p>K obravnavi te točke so vabljeni predstavniki Ministrstva za finance, Fiskalnega
               sveta in Zakonodajno-pravna služba. Dodatno so bili vabljeni tudi predstavniki
               Združenja občin Slovenije in mag. Boštjan Vasle, direktor UMAR-ja.</p>
               <p>Kot dodatno gradivo smo prejeli dopis Fiskalnega sveta, mnenje Zakonodajno-pravne
               službe, mnenje Združenja občin Slovenije in mnenje Komisije Državnega sveta za
               gospodarstvo, obrt, turizem in finance.</p>
               <p>Rok za vložitev amandmajev je potekel 26. 1. 2018.</p>
               <p>Amandmaje so k posameznim členom vložile poslanske skupine koalicije.</p>
               <p>Preden začnemo z drugo obravnavo predloga zakona, imam še eno pooblastilo, in sicer
               Andrejo Potočnik nadomešča Irena Grošelj Košnik.</p>
               <p>Za uvodno predstavitev zakona dajem besedo državni sekretarki na Ministrstvu za
               finance, mag. Saši Jazbec.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp2">

               <speaker>MAG. SAŠA JAZBEC:</speaker>

               <p>Najlepša hvala za besedo. Lepo pozdravljeni, spoštovani poslanci, spoštovane
               poslanke.</p>
               <p>S predlaganim zakonom o spremembah in dopolnitvah Zakona o javnih financah se v
               pravni red Republike Slovenije dokončno prenaša direktiva Sveta 2011/85 o zahtevah v
               zvezi s proračunskimi okviri držav članic. V okviru Evropske unije je bil namreč
               novembra 2011 sprejet paket zakonodajnih predlogov petih uredb in direktive, katerih
               namen je bil okrepiti fiskalno odgovornost držav članic in okrepiti njihovo ekonomsko
               upravljanje. Direktiva je bila v slovenski pravni red delno prenesena že z Zakonom o
               fiskalnem pravilu, dokončno pa bo pravno implementirana s predlaganimi spremembami in
               dopolnitvami Zakona o javnih financah. <stage type="mag"/><stage>(nadaljevanje)</stage> Nadalje je bilo treba določiti ureditev, povezano s
               srednjeročnim načrtovanjem fiskalne politike, saj Zakon o fiskalnem pravilu v več
               določbah napotuje na ureditev v zakonu, ki ureja javne finance. S predlaganim zakonom
               se določata proračunska dokumenta, na podlagi katerih bo načrtovanju prioritet države
               posvečena bistveno večja pozornost, to sta državni program razvojnih politik in
               srednjeročna fiskalna strategija.</p>
               <p>Državni program razvojnih politik vlada sprejme do 30. novembra tekočega leta,
               vsebuje pa razvojne usmeritve in tiste prioritete vlade, ki so ključnega pomena za
               razvoj Slovenije. Do sedaj so se ti načrti pripravljali spomladi ob pripravi
               nacionalnega reformnega programa in programa stabilnosti, v okviru predlaganega
               postopka se zdaj čas priprave proračunskih dokumentov za naslednja štiri leta začne
               že jeseni, ko do sredine oktobra tekočega leta ministrstva za svoja področja
               predlagajo seznam prioritet. Na tej podlagi predstojnik službe, pristojne za razvoj,
               v sodelovanju z ministrom, pristojnim za finance, pripravi predlog državnega programa
               razvojnih politik, ki ga do konca novembra sprejme vlada. Poleg ključnih prioritet in
               razvojnih usmeritev vlade dokument vsebuje usmeritve za predvidene strukturne reforme
               in ostale institucionalne spremembe ob hkratni zahtevi, da morajo biti finančne
               posledice skladne z omejitvami, ki izhajajo iz Zakona o fiskalnem pravilu. Kljub
               temu, da je za pripravo finančnih načrtov uporabnikov proračuna treba razpolagati
               tudi z zadnjimi makroekonomskimi napovedmi, je mogoče trditi, da bo državni program
               razvojnih politik ključni dokument, ki bo v prihodnje predstavljal osnovno za
               pripravo finančnih načrtov proračunskih uporabnikov.</p>
               <p>Srednjeročna fiskalna strategija je dokument vlade, v katerem se opredeljuje in
               začrta smeri fiskalne politike v naslednjih letih oziroma na srednji rok. Fiskalna
               strategija vsebuje vrsto elementov, ki služijo kot podlaga za ugotovitev ustreznosti
               konsolidacije javnih financ. Z amandmajem je na zahtevo Evropske komisije dodana
               obveznost, da fiskalna strategija vključuje tudi kvalitativne in kvantitativne opise
               ukrepov, s katerimi se bo dosegel ciljni saldo sektorja država, analizo občutljivosti
               ob različnih predpostavkah rasti bruto domačega proizvoda in obrestnih merah ter
               odgovornost ministra, pristojnega za finance, za pripravo okvira programa
               stabilnosti, napovedi prihodkov in izdatkov sektorja država ter za izvedbo ukrepov,
               ki jih je treba sprejeti v okviru ugotovljenih odstopanj iz 11. člena Zakona o
               fiskalnem pravilu. V skladu s tem členom je bilo treba v Zakonu o javnih financah
               določiti tudi ukrepe za primer, če se srednjeročna uravnoteženost ne izvaja v skladu
               z Zakonom o fiskalnem pravilu ali če Republika Slovenija sprejme priporočilo oziroma
               poziv Sveta zaradi odstopanja od določb Pakta za stabilnost in rast. Predlagani zakon
               za tovrstne primere ministru, pristojnemu za finance, podeljuje pooblastilo, po
               katerem lahko dovoli prevzemanje obveznosti samo na podlagi njegovega predhodnega
               soglasja, lahko predlaga Vladi sprejetje predpisov, s katerimi se zmanjšajo izdatki
               proračunov sektorja države, ali prepove prerazporejanje pravic porabe. Navedeni člen
               določa tudi obveznost priprave predloge spremembe okvira, če je to pomembno za
               zagotovitev spoštovanja srednjeročne uravnoteženosti javnih financ.</p>
               <p>Predlagani zakon določa tudi novo nalogo Fiskalnemu svetu, in sicer mora ta vsaki dve
               leti opraviti analizo napovedi makroekonomskih agregatov, ki jih pripravlja Urad za
               makroekonomske analize in razvoj. Navedena ureditev izhaja iz zahteve Evropske
               komisije, s predlaganim amandmajem pa se na način, da je ureditev še skladna z
               zahtevami Evropske komisije, sledi pripombam Fiskalnega sveta. S predlaganim zakonom
               se določa še način izračunavanja in uporaba presežkov vseh institucionalnih enot
               sektorja država, hkrati pa na podlagi izrecne zahteve v Zakonu o fiskalnem pravilu
               tudi v katerih primerih lahko ustanovitelj institucionalne enote zahteva vplačilo
               presežkov v proračun ustanovitelja. Ker se s predlaganim zakonom določa tudi način
               izračunavanja presežka, se posledično ta ureditev črta iz Zakona o izvrševanju
               proračunov Republike Slovenije. Ob upoštevanju povedanega je bilo treba ustrezno
               prilagoditi tudi določbe iz zakona, ki določajo vsebino proračunskega memoranduma,
               hkrati pa je bilo treba za pripravo najzahtevnejših dokumentov določiti prehodno
               obdobje.</p>
               <p>Torej, na koncu bi poudarila še glede pripomb na to verzijo zakona … Pripomba
               Združenja občin <stage type="mag"/><stage>(nadaljevanje)</stage> v delu,
               ki se je nanašala na pristojnost ministra za finance oziroma Vlade, da posega na
               višino izdatkov občin, je z amandmajem upoštevana, medtem ko se določba o možnosti
               povečanja premoženja institucionalnih enot sektorja država ne nanaša na povečanje
               premoženja pri občinah. In pa vsebina predlaganega zakona je usklajena tako z
               Evropsko komisijo, z vloženimi amandmaji pa sledi tako pripombam Fiskalnega sveta kot
               Zakonodajno-pravne službe Državnega zbora.</p>
               <p>Toliko za uvod. Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp3">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Besedo dajem predstavnici Zakonodajno-pravne službe.</p>
               <p>Mag. Sonja Bien Karlovšek, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp4">

               <speaker>MAG. SONJA BIEN KARLOVŠEK:</speaker>

               <p>Hvala lepa.</p>
               <p>V pisnem mnenju k predlogu zakona je ZPS opozorila zlasti na nedopustno urejanje
               materije, ki je že urejena v Zakonu o fiskalnem pravilu, ki se po Ustavi sprejema z
               dvotretjinsko večino glasov vseh poslancev, kar je odpravljeno z ustreznim amandmajem
               koalicijskih poslanskih skupin. Prav tako je opozorila na razmerje do drugih zakonov,
               ki urejajo isto materijo, in sicer ZIPRS1819 in Zakon o davčnem postopku,
               pomanjkljivo ureditev državnega programa razvojnih politik, srednjeročne fiskalne
               strategije in nejasnost ukrepov za fiskalno disciplino. Z amandmaji koalicijskih
               poslanskih skupin so določbe ustrezno dopolnjene. Srednjeročna fiskalna strategija je
               razmejena v razmerju do okvira za pripravo proračunov sektorja država, ki je urejen v
               Zakonu o fiskalnem pravilu, ukrepi za fiskalno disciplino pa so jasno ločeni od
               ukrepov za zagotavljanje uravnoteženosti proračuna države. Dopolnjene so tudi končne
               določbe zaradi določitve prenehanja veljavnosti posameznih členov Zakona o
               izvrševanju proračunov Republike Slovenije za leti 2018 in 2019 in Zakona o davčnem
               postopku.</p>
            </sp>
            <sp xml:id="SDT7-OZFIMP-redna-47-2018-02-01.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo sedaj dajem predstavnici oziroma predsednici Komisije Državnega sveta za
               gospodarstvo, obrt, turizem in finance.</p>
               <p>Mag. Marija Lah, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp6">

               <speaker>MAG. MARIJA LAH:</speaker>

               <p>Predsedujoča, hvala lepa za besedo. Lep pozdrav poslankam in poslancem Državnega
               zbora in vsem vabljenim.</p>
               <p>Komisija Državnega sveta za gospodarstvo, obrt, turizem in finance je predlog zakona
               obravnavala na drugi seji 25. januarja 2018 in je predlog zakona podprla, predvsem
               tudi v luči, da so bile v predlogu oziroma kasneje z amandmaji upoštevane tudi vse
               pripombe Fiskalnega sveta. Je pa komisija ob tem izrazila tudi podporo strokovnim
               službam Ministrstva za finance glede na to, da v obrazložitvi zakona, kot tudi v
               ustni obrazložitvi je bilo poudarjeno, da je Ministrstvo za finance prvotno želelo
               pripraviti celoten Zakon o javnih financah na novo in da kasneje zaradi kasnejših
               političnih odločitev do tega ni prišlo. Torej, naša pobuda gre v smeri, da
               Ministrstvo za finance nekako ne odneha pri tej nalogi in da se odloči za ponovno
               proceduro celotnega Zakona o javnih financah. Ampak, kot že rečeno, v tej fazi je
               Komisija za gospodarstvo predlog danes obravnavanega zakona podprla.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp7">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Sedaj pa dajem besedo še ostalim vabljenim. Najprej predstavniku, v kolikor jo
               želite, predstavnikom Fiskalnega sveta.</p>
               <p>Ja, izvolite. Gospod Tomaž Perše, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp8">

               <speaker>TOMAŽ PERŠE:</speaker>

               <p>Ja, hvala lepa za besedo. Lep pozdrav tudi v imenu Fiskalnega sveta.</p>
               <p>Fiskalni svet je že lani jeseni opozoril na čimprejšnjo sprejetje novele Zakona o
               javnih financah. Tudi mi obžalujemo, da do celotne prenove zakona ni prišlo, pa
               vendar … Pred nami je prenos direktive. Tudi na to smo podali na Fiskalnem svetu že
               lani decembra pripombe na Ministrstvo za finance in jih potem na usklajevalnem
               sestanku tudi uskladili, 24. januarja. Tako da, v bistvu so iz vidika Fiskalnega
               sveta pripombe upoštevane in so v amandmajih <stage>(?)</stage>, ki so pred vami.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp9">

               <speaker>PREDSEDNICA URŠKA BAN:</speaker>

               <p>Najlepša hvala tudi vam.</p>
               <p>Besedo sedaj dajem direktorju UMAR-ja.</p>
               <p>Mag. Boštjan Vasle, izvolite, imate besedo. Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp10">

               <speaker>MAG. BOŠTJAN VASLE:</speaker>

               <p>Hvala lepa za besedo.</p>
               <p>Zakon, ki ga danes obravnavamo, oziroma spremembe zakona v pomembnem delu urejajo
               tudi delovanje našega urada. Namreč, določajo obseg in tudi roke, v katerih je
               potrebno pripraviti napovedi gospodarskih gibanj, ki so ključna podlaga za pripravo
               proračuna, pa tudi za vodenje ostalih<stage type="mag"/><stage>(nadaljevanje)</stage> ekonomskih politik Vlade. Ob tem bi rad opozoril, da
               zakon na tem področju uvaja pomembno spremembo, namreč skrajšuje, pomembno skrajšuje,
               praktično prepolavlja roke, v katerih mora naš urad pripraviti spomladansko in
               jesensko napoved makroekonomskih gibanj. Naj ob tem povem, da je že po prejšnjem
               oziroma po sedaj veljavni zakonodaji 14-dnevni rok zagotavlja, da je bil urad v
               Sloveniji prvi, ki je pripravil vsakokrat makroekonomske napovedi in tudi, če
               pogledamo mednarodne primerjave, so institucije, ki so pripravile podobno obsežno
               napoved, po navadi napoved objavile kasneje kot v 14-dnevnem roku, torej ta
               sprememba, ki jo predlaga sprememba zakona, bo na nek način lahko vplivala tudi potem
               na kvaliteto našega dela, kajti naš 7-dnevni rok se nam zdi precej kratek, mogoče
               zelo že nekoliko nerazumen, ko govorimo o obsegu napovedi, ki jo pripravimo na
               uradu.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp11">

               <speaker>PREDSEDNICA URŠKA BAN:</speaker>

               <p>Hvala lepa tudi za vaše opozorilo.</p>
               <p>Na sejo so bili povabljeni tudi predstavniki Združenja občin Slovenije, ne vidim pa
               predstavnika. Tako da predlagam, da nadaljujemo z razpravo poslank in poslancev, in
               predlagam, da po končani razpravi o posameznih členih v skladu s poslovnikom
               glasujemo o vseh členih skupaj. Če se strinjate, potem dajem v razpravo najprej 1.
               člen, h kateremu ni vloženih amandmajev. In prvi se je na razpravo prijavil gospod
               Marko Pogačnik, potem pa gospod Andrej Šircelj.</p>
            </sp>
            <sp xml:id="SDT7-OZFIMP-redna-47-2018-02-01.sp12">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Kolegice, kolegi, spoštovani
               vabljeni.</p>
               <p>Vprašanje bi imel za državno sekretarko, in sicer v zvezi z dopolnitvijo in spremembo
               Zakona o javnih financah, ali ta zakon, ki ga imamo sedaj na mizi, vsebuje zgolj samo
               direktivo Sveta Evropske unije ali je predlagatelj, Ministrstvo za finance oziroma
               vlada, dala v okvir tega zakona še kakšen svoj dodaten člen. Če ja, zakaj? Pa prosim,
               če se potem ti členi, ki so, če so dodatno noter dani, tudi navedejo in pa
               obrazložijo.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo naprej dajem gospodu Andreju Širclju.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp14">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Govorimo sicer o 1. členu zakona, ampak po navadi obravnavamo seveda zakon v celoti.
               In jaz bi se tukaj navezal na predstavnico Državnega sveta, gospod Lahovo, ki je v
               bistvu dala spodbudo Ministrstvu za finance, da nadaljuje z Zakonom o javnih financah
               in da je bilo povedano tudi to, da so neki politični elementi, da tega zakona ni v
               celoti. Zdaj, jaz bi vprašal najprej glede časovnega okvira te direktive in prenosa
               te direktive. Koliko zamujamo s to direktivo in kolikokrat nas je Evropska komisija
               že opozorila na to, da zamujamo, če nas je? Ali nas je pohvalila, da smo prehitri,
               ali zamujamo? Zdaj jaz bi rad seveda nadaljeval s pohvalami in če nas ni nič
               opozorila, bom seveda pohvalil, da nas ni opozorila. Druga zadeva je, kje je Zakon o
               javnih financah v celoti? Ministrica za finance je to obljubljala pred 2 oziroma 3
               leti, da bo treba Zakon o javnih financah v celoti prenoviti. Politično se je
               zataknilo, baje. Pa povejte, kje, katera ministrstva, kje nimate soglasja, na
               področju katerih ministrstev ni soglasja? Kot razumem, se je najbrž zataknilo v, kako
               že, medvladni, se opravičujem, medministrski obravnavi tega zakona ali pa vladni
               obravnavi. In mi povejte, na področju katerih temeljnih vprašanj? A je to področje
               sociale, a je to področje nadzora, a je to področje šolstva, a je to področje, ne
               vem, katera ministrstva ne dajo soglasja?<stage type="mag"/><stage>(nadaljevanje)</stage> Če je to pač politično. Ker, zdaj, politično seveda…
               Je seveda zdaj tukaj vprašanje, da koalicija ne more sprejeti Zakona o javnih
               financah, če vemo, da obstoječi zakon ne zagotavlja dovolj transparentnosti, predvsem
               pa dovolj nadzora nad javnimi financami. Tako da, ker zdaj odpirate po sili razmer
               Zakon o javnih financah. Ker je treba direktivo prenesti.</p>
               <p>In drugo … Zakaj Ministrstvo za finance oziroma ministrica za finance ni samostojno
               predložila ta zakon v obravnavo kot neusklajen zakon z drugimi ministrstvi? Ali pa
               bom drugače vprašal – kolikokrat ga je? Kolikokrat je ministrica za finance
               predložila ta zakon na sejo Vlade kot neusklajen zakon? In če ni bil uvrščen na
               dnevni red seje Vlade, ker predsednik Vlade v skladu s poslovnikom, ki ga ima, določa
               dnevni red seje Vlade, me zanima, ali je bil uvrščen na sejo Vlade ali ni bil uvrščen
               na sejo Vlade potem ta neusklajen zakon? Če ni bil, s kakšno obrazložitvijo ga
               predsednik Vlade ni uvrstil na sejo Vlade? Gre za izredno zamudo Ministrstva za
               finance ali pa, če želite, Vlade ali pa te koalicije, ki seveda, še enkrat,
               zagotavlja javni upravi, ministrstvom, Vladi, in tako naprej, manj transparentno
               poslovanje in predvsem manj nadzorovano poslovanje. Tako da, za začetek bi prosil, če
               lahko na to odgovorite, ker govorimo o Zakonu o javnih financah.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp15">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Besedo dajem gospodu Dušanu Verbiču.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp16">

               <speaker>DUŠAN VERBIČ (PS SMC):</speaker>

               <p>Hvala lepa za besedo, predsednica. Spoštovane članice in člani odbora ter ostali
               prisotni, prav lepo pozdravljeni.</p>
               <p>Tudi sam bi imel za državno sekretarko v zvezi s tem predlogom zakona kratko
               vprašanje in se ji vnaprej zahvaljujem tudi za odgovor. V uvodni predstavitvi ste
               lepo navedli, da je temelj tega predloga zakona predvsem to, da se je v letu 2011
               sprejel tako imenovan paket zakonodajnih predlogov petih uredb in direktive in mene
               zanima, ali to s tem predlogom spremembe Zakona o javnih financah zaključujemo ta
               tako imenovan finančno-pravni red Evropske unije. Se pravi, da imamo, kljub temu, da
               je kar z neko zamudo, ta zadeva sedaj tudi urejena oziroma jo imamo v našem pravnem
               redu.</p>
               <p>Bi si pa dovolil še naslednje vprašanje, in sicer: ali s to spremembo Zakona o javnih
               financah kakorkoli posegamo v delo, samostojnost, pristojnost finančnega regulatorja,
               predvsem Agencije za trg vrednostnih papirjev ter Agencije za zavarovalni nadzor?
               Tukaj se zahvaljujem za odgovor.</p>
               <p>Drugače pa, kar se tiče vsebine predloga in amandmajev, ne nasprotujem in se v
               nadaljevanju tudi nimam namena vključiti.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp17">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Ker ni več želje po razpravi poslancev, bi ta krog razprave zaključila in predajam
               besedo državni sekretarki.</p>
               <p>Izvolite, mag. Saša Jazbec.</p>
            </sp>
            <sp xml:id="SDT7-OZFIMP-redna-47-2018-02-01.sp18">

               <speaker>MAG. SAŠA JAZBEC:</speaker>

               <p>Ja, hvala lepa za vprašanja.</p>
               <p>Mogoče bi se najprej odzvala na pripombo direktorja UMAR-ja, da imajo kratek čas na
               razpolago za pripravo napovedi. Ker se zavedamo tega in ker so roki kratki in ker smo
               vsi odvisni od tega, kdaj dobimo statistične podatke za preteklo leto in kdaj potem
               ti podatki dejansko niso več predhodni, ampak so dejanski, imamo s tem vsi kratke
               roke – tako UMAR, da pripravi napoved, kot mi, da preračunamo, zato ker imamo na
               drugi strani roke, do kdaj je treba oddati Fiskalnemu svetu, do kdaj je treba oddati
               naprej Evropski komisiji. Zato tudi uvajamo te nove dokumente, ki bodo olajšali ta
               dva scenarija. Do zdaj je bilo treba delati samo osnovni scenarij, zdaj bo treba
               delati osnovni scenarij in scenarij z ukrepi.<stage type="mag"/><stage>(nadaljevanje)</stage> S tem, ko bomo imeli ta dokument pravočasno, bo, se
               bojo pač te stvari olajšale. Smo si pa pač, kot sem povedala tudi že v uvodu, za te
               spremembe smo v zakonu predvideli prehodno obdobje, da se bomo pač lahko vsi skupaj
               na te zadeve tudi prilagodili.</p>
               <p>Vprašanje gospoda Pogačnika, če predlog vsebuje zgolj prenos direktive. Ja, gre zgolj
               za prenos direktive. Mi sicer zagovarjamo dejstvo, da smo direktivo delno ali pa v
               večjem delu že prenašali tudi z Zakonom o fiskalnem pravilu - to je tudi delno
               odgovor gospodu Širclju, ampak tam se bom, tja se bom še vrnila - ker spreminjamo,
               ker zaradi direktive, torej zaradi prenosa, dokončnega prenosa direktive je
               posledično tudi spreminjamo te naše postopkovnike v zvezi s proračunskim
               memorandumom. Ne vem zdaj čisto točno, kaj ste imeli v mislih, je pa edina stvar, ki
               je tukaj noter v, recimo, v teh dokumentih, ki sem jih omenjala, državni program
               razvojnih politik, je mogoče bolj oprto na programsko klasifikacijo, kot smo navajeni
               do zdaj. Tako da to je mogoče tista sprememba, ki pa ni neposredno prenos
               direktive.</p>
               <p>Gospod Šircelj, rok za prenos direktive je bil konec leta 2013. Komisija zaradi tega,
               ker zamujamo, nas seveda ni pohvalila, ampak nas je opominjala in je konec prejšnjega
               leta vložila tožbo. Zato se je, zato je pač to postalo še toliko bolj nujno, da do
               konca prenesemo to direktivo. Kot sem pa rekla že prej, je pa v praksi, kar že
               počnemo v končni fazi s sprejemom okvira, se pravi, odloka triletnega, ki ga zdaj
               imamo, ki je že za vse 4 blagajne in za sektor država, mi v praksi en kup teh stvari
               že uvajamo, tudi druge zahteve iz te direktive jih v praksi imamo. Mi imamo objavo
               podatkov o lokalni ravni države, o centralni ravni države. Tukaj nas pa pohvalijo,
               ker tukaj pa imamo dobre podatke in zelo zgodaj objavljamo te podatke. Tako da de
               facto te stvari imamo, zdaj jih pa še de iure oziroma zdaj jih pa pač še formalno
               prenašamo, da bo tudi pravno to zapisano, ti roki, te zahteve in mogoče ta širši
               zajem, da so, torej da so v sektorju država ne samo 4 blagajne, ampak tudi nekatere
               druge enote sektorja država, mislim, precej drugih enot.</p>
               <p>Mogoče bi v tej točki še odgovorila gospodu Verbiču, pa se bom potem vrnila na, malo
               bolj na ta zdaj okrnjeni zakon v primerjavi s tistim celim zakonom. V delo, v
               samostojnost in tako naprej, teh, torej agencij, ki so organi, regulatorni organi, ne
               posegamo. One so avtonomne vsebinsko pri svojem odločanju, pri tem delu. Edino, kar
               je, je, da so agencije – vi ste sicer omenili ATVP, ki je še posebna, in ATVP v
               bistvu sploh ni v sektorju država, ampak večina drugih agencij pa je v sektorju
               država - tako da od njih se bo zahtevalo pripravo, torej napovedi prihodkov,
               odhodkov, zato da bomo lahko pripravili fiskalni okvir. In pa tiste, ki so v sektorju
               država, bodo morale tudi upoštevati uporabo presežkov v skladu s tem zakonom. Se
               pravi odgovor na vprašanje je, da bodo pri delu ravno tako še vedno samostojne, kot
               so zdaj. Kar se tiče pa finančnih okvirov, bodo pa, so pa tiste, ki so, pa ATVP prav
               ni, ATVP in AZN nista, druge pa so, pa bodo, pa so del sektorja država.</p>
               <p>Zdaj pa še glede pač Zakona o javnih financah. Zakon o javnih financah ima letnico
               1999. V sistemu, ki je pa, pa obstaja v državni upravi, ima pa, no ta verzija, torej,
               se pa začenja z letnico 2002. Se pravi to je zakon, ki se ga na tak ali drugačen
               način skuša že dolgo spremeniti in posodobiti, je pa težek zakon, ker je sistemski
               zakon in ki ureja pač vse, ki imajo posredno in neposredno veze z javnimi
                  financami.<stage type="mag"/><stage>(nadaljevanje)</stage> Zato bi
               tu vseeno rada poudarila, da smo predvsem na Ministrstvu za finance, pa seveda potem
               v sodelovanju tudi z drugimi resorji, lahko rečem, več kot leto in pol intenzivno
               delali na tem in pripravili cel zakon, ga celega pregledali z vseh področij, ki jih
               Zakon o javnih financah ureja, in ga potem usklajevali. Morate pa vedeti, da so tu
               notri stvari, ki jih nikoli ne bomo uskladili z vsemi deležniki. Lahko bi se
               strinjala z vami, da bi bilo Ministrstvo za finance lahko še bolj glasno ali pa še
               bolj vztrajno pri zagovarjanju teh rešitev, ki so za javne finance prave. Ampak zdaj
               prav na vaše vprašanje, kolikokrat je ministrica za finance nesla ta zakon na Vlado,
               jaz ta hip tega ne vem. Vem pa, da je bil še decembra ta zakon na odboru in da je na
               odboru bilo toliko nasprotovanja drugih resorjev, da enostavno zaradi tega, ker se je
               z roki mudilo, je bila potem pač sprejeta odločitev, da se gre naprej v tej zoženi
               verziji.</p>
               <p>Če zdaj samo omenim, katere so tiste nevralgične točke. Ena velika tema je notranja
               revizija javnih zavodov, torej, notranja revizija v različnih enotah. S stroškovnega
               vidika ali pa z vidika učinkovitosti smo predlagali centralizacijo tega, čemur so
               tako resorna ministrstva kot posredni uporabniki nasprotovali. Tako smo tu potem
               dosegli neko vmesno varianto delne centralizacije, se pravi, to je bila neka taka,
               kjer se jim je pač zdelo, da bi centralizacijo, ki jo mi vidimo kot pozitivno v tem
               smislu, da so enaki kriteriji, enaka merila tega notranjega nadziranja uporabnikov,
               se nam zdi poleg te stroškovne učinkovitosti, ker je najemanje zunanjih revizorjev
               dražje, kot če imaš to zagotovljeno znotraj javnega sektorja, pa tu nismo prišli
               skupaj.</p>
               <p>Nadalje je tudi ena težka tema nadzor proračunskih uporabnikov oziroma nadzor
               posrednih proračunskih uporabnikov. Tu gre za to, da imamo večino šolstva in večino
               zdravstva organiziranega po javnih zavodih, ki se financirajo iz ene ali iz druge ali
               pa iz tretje blagajne, in imajo po sistemski ureditvi ti javni zavodi svete, ki so
               odgovorni za njihova dejanja, in v bistvu resorna ministrstva, ki so financerji, tu
               vidijo problem, da bi tudi oni kot resorji izvajali nek nadzor nad temi posrednimi
               uporabniki, da vloga sveta javnega zavoda in vloga financerja tu trčita. Mi smo tudi
               predvideli eno rešitev, ki bi bila za financerja relativno enostavna tudi izvedbeno,
               ker smo se s tem res veliko ukvarjali. Pa zato, ker mislimo ali pa zagovarjamo tezo,
               da če se financira zadeva iz proračuna ali iz zdravstvene blagajne ali iz občinske
               blagajne, da financer mora poznati osnove, za kaj se tisti denar porablja, pa kako
               učinkovito se tisti denar porablja. Ampak tu je bilo pač zelo veliko
               nasprotovanja.</p>
               <p>Potem se je v končni fazi nasprotovalo ureditvi, da bi se morali statusno
               preoblikovati tisti posredni uporabniki, ki niso javni zavodi, javne agencije ali pa
               javni skladi, ker imamo tam razne zbornice, centre, izobraževalna središča,
               skupnosti, inštitute in tako naprej in se nam pač zdi, kot sem že rekla prej, če gre
               za skupnega financerja za te obvezne javne službe, da je potem smiselna neka enotna
               ureditev, ne da imamo kup nekih izjem, ker je to potem težje obvladljivo. Pa tudi tu
               nismo prišli skupaj.</p>
               <p>Pa še ena taka težka točka je bilo nasprotovanje določitvi obvezne priprave dveh
               letnih proračunov, predvsem za občine in tudi za nekatera ministrstva. <stage type="mag"/><stage>(nadaljevanje)</stage> Torej, razlog je bil pa v
               tem, da naj bi obstajalo toliko neznank, da je enostavno za tisto drugo leto zelo
               težko te stvari pripravljati. Jaz se s tem seveda strinjam, ampak dejstvo je, da če
               hočeš fiskalno politiko voditi, potem rabiš vsaj neke srednjeročne načrte, tako kot
               načrtujemo, recimo, na Ministrstvu za finance za druge enote, tako smo pač želeli, da
               se to nekako razširi, da se ta praksa čim bolj razširi tudi na druge enote, da se
               tega zavedajo; saj veste, če hočeš, da nekaj dobro delaš, pač moraš razumeti, da je
               to tvoja naloga, ta »ownership«. In pri tem tudi nismo bili tako zelo prepričljivi
               ali kako naj rečem.</p>
               <p>Še ena točka - pa bi se potem mogoče ustavila - je bilo pa omejevanje pridobivanja
               kapitalskih naložb za posredne uporabnike. Mi smo tu stali na stališču, da se tega ne
               bi šli, ampak tudi tu, kot pravim, se nismo čisto dobro slišali.</p>
               <p>To so točke, ki so bile problematične, kjer se zavedamo, da soglasja ne bomo nikoli
               dosegli v popolnosti. Je pa v teoriji in tudi v praksi, da pravi čas za velike
               spremembe ni ob koncu mandata, ampak v začetku. Tako bi rekla, da ta zakon je zdaj
               pripravljen, kot sem rekla, ogromno dela, ogromno časa je bilo vanj vloženega, tako
               lahko upamo, da bo kmalu ali pa čim prej, tudi po priporočilu Državnega sveta, da bi
               se nova Vlada tega lotila čim prej in da bi bolj uspešno spravila zakon v večjem
               obsegu ali pa v celoti skozi.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp19">

               <speaker>PREDSEDNICA URŠKA BAN:</speaker>

               <p>Hvala lepa tudi vam za odgovore.</p>
               <p>Besedo dajem gospodu Andreju Širclju, potem pa ste na vrsti vi, gospod Verbič.</p>
            </sp>
            <sp xml:id="SDT7-OZFIMP-redna-47-2018-02-01.sp20">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica.</p>
               <p>Hvala lepa državni sekretarki, gospe Saši Jazbec, za izčrpen odgovor glede Zakona o
               javnih financah. Zdaj ne bom dolg v zvezi s tem, bi pa postavil še eno vprašanje. Vi
               ste rekli, da bi ta direktiva morala biti sprejeta 1. 1. 2013 ali 31. 12. 2013… <stage>/
               oglašanje v ozadju/</stage> 31., konec leta 2013. Zdaj smo začetek leta 2018, se pravi, to je
               štiri leta zamude in imamo tožbo Evropske komisije, kot razumem. Ne vem, kakšne kazni
               so, pa me zanima, kakšna je možna kazen. Zdaj glede na to, kar ste povedali glede
               Zakona o javnih financah in zakaj ni pravzaprav šel preko vladne procedure, mislim,
               da je treba poiskati odgovornost za to. Če se ministri ne morejo med sabo zmenit,
               potem je odgovoren predsednik Vlade za to tožbo. Jaz drugega ne vidim, morda vidite
               vi koga drugega, ampak pač ministri se ne morejo zmenit. Zdaj je seveda vprašanje,
               koliko je tu škode, zaradi pomanjkljivega nadzora, kot ste sami rekli. Največji
               problem je pri nadzoru javnih zavodov, pri nadzoru proračunskih uporabnikov, pri
               preoblikovanju javnega sektorja, pri tem, da se naredi dvoletni proračun, in pri
               omejevanju kapitalskih naložb. Ampak tri točke tu se nanašajo na nadzor. In čisto
               primeroma lahko ugotovimo, da je Računsko sodišče včeraj ali predvčerajšnjim imelo
               tiskovno konferenco, kjer je pri enem izmed javnih zavodov - govorimo o
               Univerzitetnem kliničnem centru - vprašljivih 70 milijonov evrov. <stage type="mag"/><stage>(nadaljevanje)</stage> To je zdaj ta škoda, recimo,
               posredna ali neposredna, ki se kaže v tem, da ta Vlada in predsednik Vlade ni naredil
               ničesar na tem področju, da bi nek nov zakon dejansko ugledal luč sveta. Ali je bila
               pa premajhna intenzivnost Ministrstva za finance, zato da bi dejansko spravilo ta
               zakon na Vlado. Ker zdaj, a veste, točno se ve, kdaj se pošlje zakon na Vlado, ker
               pošlje se ga s pošto, uradno se ga pošlje s pošto, da tako rečem, poenostavljeno,
               seveda je lahko to preko interneta in tako naprej, ampak ve se, kolikokrat je
               ministrstvo, posamezno ministrstvo poslalo zakon v obravnavo na sejo Vlade. In tudi
               tu je zdaj vprašanje, kolikokrat ga je dejansko, ali je bilo to enkrat ali nobenkrat.
               Ker če ga ni, potem je odgovornost tudi Ministrstva za finance. Na eni strani imamo
               težave ali pa pomanjkljivosti ali pa napake pri javnih zavodih in pri tem, kako
               poslujejo s svojim denarjem - mimogrede, za Klinični center je vprašanje za leto
               2015, mislim, pa 2016, ko bi moral ta zakon že veljati. Po drugi strani me seveda
               zanima, kakšna je morebitna kazen Evropske komisije za to, neposredna in posredna.
               Ampak, glejte, tako je ta Vlada štiri leta preživela. Tako je tudi ta koalicija štiri
               leta preživela, na ta način, ni naredila ničesar, ni pokazala dovolj ambicioznosti za
               to, da bi enega temeljnih zakonov na področju javnih financ dejansko sprejela. Tako,
               spoštovana državna sekretarka, samo še ta odgovor me zanima, še enkrat, kolikokrat je
               Ministrstvo za finance uradno, formalno poslalo zakon na Vlado; to je prvo. In drugo,
               kakšne so možne kazni Evropske komisije, neposredna, posredna škoda že nastaja. Potem
               pa ne bom imel več vprašanj, če bom dobil odgovore na ti dve vprašanji. Hvala
               lepa.</p>
            </sp>
            <sp xml:id="SDT7-OZFIMP-redna-47-2018-02-01.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še gospod Verbič, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp22">

               <speaker>MAG. DUŠAN VERBIČ (PS SMC):</speaker>

               <p>Še enkrat hvala lepa.</p>
               <p>Državna sekretarka, jaz se prav lepo zahvaljujem za ta del odgovora, ko ste
               odgovorili, da finančna regulatorja nista v tem sklopu. Moram priznati, da sem to
               želel slišati, kajti tudi intenca Evropske komisije je, da finančni regulatorji na
               kapitalskih trgih preprosto morajo biti samostojni in neodvisni. Hvala za vaš
               odgovor.</p>
               <p>Vseeno pa bi vas prosil, kajti postavil sem uvodoma še eno vprašanje, in sicer to,
               kar ste tudi v uvodni obrazložitvi navedli. Glede na to, da je namen tega predloga
               dopolnitve Zakona o javnih financah predvsem okrepitev fiskalne odgovornosti držav
               članic, ali je s to spremembo potem zaključen ta paket petih, recimo temu, uredb in
               direktiv, ki predstavljajo neko zaokroženo celoto, in da smo predstavniki zakonodajne
               veje oblasti soočeni, ali nas čaka še kakšna zadeva, ki je v kakšni zamudi, oziroma s
               to zadevo v celoti zaključimo ta paket petih evropskih regulativ. Hvala lepa za
               odgovor.</p>
            </sp>
            <sp xml:id="SDT7-OZFIMP-redna-47-2018-02-01.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa državna sekretarka.</p>
            </sp>
            <sp xml:id="SDT7-OZFIMP-redna-47-2018-02-01.sp24">

               <speaker>SAŠA JAZBEC:</speaker>

               <p>Se opravičujem, sem mislila, da sem vam na to odgovorila, na ta del. Takrat, ko je
               Evropska komisija izdala tako imenovani šesterček pa dvojček, »six pack« pa »two
               pack«, je bilo v tem šesterčku pet uredb, ki se neposredno prenašajo, in ta šesta
               direktiva, ki jo bomo zdaj prenesli. Tako da za ta del, »six pack«, »two pack«, bo s
               tem Zakonom o javnih financah kljukica. Je pa dejstvo, da Evropska komisija tu že
               vseskozi nove stvari uvaja, tako da ni še nič zdaj prav na tapeti ali pa da bi kaj
               bilo. Ampak ideje, kako v bistvu poenostaviti cel ta zakompliciran sistem ekonomskega
               upravljanja pa fiskalnega upravljanja, se pa o njem zdaj v duhu razprav o
               poglabljanju ekonomske in monetarne unije pa bančne unije, se zdaj pač spet
               razpravlja. Ampak odgovor na vaše vprašanje je, kar se tega tiče, bo zdaj zadeva
               zaključena.</p>
               <p>Gospod Šircelj, kazen bi nastopila šele po tem, ko bi bila sodba pravnomočna. <stage type="mag"/><stage>(nadaljevanje)</stage> Torej, če bo zakon zdaj
               sprejet, potem ne bo nastala neposredna škoda. Dnevna zagrožena kazen v primeru
               neprenosa je pa 7 tisoč 99 evrov. Tukaj bi vseeno… <stage>/ oglašanje iz dvorane/</stage> Prosim?
               Dnevna kazen, dnevna kazen je 7 tisoč 99 evrov od pravnomočnosti. Bi pa vseeno rada
               poudarila, da je v bistvu že v sedaj veljavnem zakonu en kup načel, ki veljajo tako
               za posredne kot za neposredne, ki zavezujejo uporabnike, da ravnajo gospodarno,
               zakonito, namensko, učinkovito s tem javnim denarjem. Tako da… Gre pač za okrepljen
               nadzor. Rada bi tudi poudarila, da Evropska komisija, ki smo ji pokazali tole, da je
               s tem predlogom zadovoljna, tako da, če bo zadeva sprejeta, kot sem rekla, potem ne
               bo nastala neka neposredna škoda.</p>
               <p>Ko ste še enkrat vprašali, kolikokrat je šel ta zakon na Vlado, pa da vam ne bom
               navajala napačnih odgovorov – zdaj ga ne vem, ga pa bom poiskala, pa vam lahko pač to
               sporočimo, kolikokrat je šel na Vlado.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Vse odgovore ste nam podali, hvala lepa, tako da prehajamo na 2. člen in amandma,
               vložen s strani koalicijskih poslanskih skupin. Če ni razprave, potem dajem ta
               amandma k 2. členu na glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Potem, naprej, prehajamo na 3. člen in amandma koalicije k temu členu. Če ni
               razprave, predlagam, da o tem amandmaju glasujemo. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 4. člen in amandma koalicijskih poslanskih skupin. Če ni razprave,
               predlagam, da o tem amandmaju glasujemo. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 5. členu ni vloženega amandmaja. Ni razprave.</p>
               <p>Prehajamo na 6. člen in amandma koalicijskih poslanskih skupin, ki ga dajem na
               glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 7. člen in amandma koalicije k temu členu. Dajem ta amandma na
               glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 8. in 9. členu ni vloženih amandmajev. Ni razprave.</p>
               <p>Prehajamo na amandma za nov 9.a člen, ki ga dajem na glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Še zadnji, 10. člen nam je ostal, h kateremu ni vloženih amandmajev. Tudi ni
               razprave.</p>
               <p>S tem zaključujem razpravo o členih in odločanje o amandmajih in dajem sedaj na
               glasovanje še vse člene zakona skupaj. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem tudi zaključujem drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora.<stage type="mag"/><stage>(nadaljevanje)</stage>
               Predlagam, da o tem na seji Državnega zbora poročam sama, če se strinjate. Ni
               nasprotovanj.</p>
               <p>S tem to 1. točko današnje seje tudi zaključujem.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O POSTOPKU SODNEGA VARSTVA
                  IMETNIKOV KVALIFICIRANIH OBVEZNOSTI BANK.</title>
               </p>
               <p>Zdaj, v zvezi s to točko bi sama rada predlagala že v uvodu, da razpravo in odločanje
               o tematiki 2. točke, se pravi o Zakonu o postopku sodnega varstva imetnikov
               kvalificiranih obveznosti, preložimo na eno od naslednjih sej Odbora za finance in
               monetarno politiko. Razlog za to ste verjetno tudi opazili sami. Amandmaji k temu
               predlogu zakona niso bili vloženi, zahtevnost same materije, veliko število pripomb
               tako na prvi obravnavi, ki smo jo opravili v Državnem zboru, zainteresirane javnosti
               in tudi Zakonodajno-pravne službe, zahtevajo pač še nekaj dodatnega časa, tako da
               bomo predvidoma to vsebino, ta zakon, ta predlog zakona obravnavali na naslednji ali
               pa nujni seji Odbora za finance. Današnje gradivo k tej točki, s katerim razpolagamo,
               pa ocenjujem, da nam ne omogoča, da opravimo razpravo in odločamo o členih
               predlaganega zakona. V skladu s 74. členom Poslovnika moramo potem, v kolikor se
               odločimo tako, o tem tudi glasovati. Se pravi, da to razpravo in odločanje prestavimo
               na eno od naslednjih sej.</p>
               <p>Postopkovno, gospod Pogačnik.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp26">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica. Hvala za dano besedo.</p>
               <p>Jaz osebno bom ta vaš predlog podprl, bi pa predlagal en sklep Odbora za finance in
               monetarno politiko k temu predlogu zakona sodnega varstva imetnikov kvalificiranih
               obveznosti. Glede na to, kakšen zakon je v danem trenutku, to pomeni, da ta zakon ne
               odpravlja neustavnosti, vrsta pripomb tudi s strani Zakonodajno-pravne službe
               Državnega zbora, strokovne javnosti, dejansko ta zakon neustavnost še poglablja.
               Dejstvo pa je tudi, da Vlada zamuja s sprejemom tega zakona že več kot eno leto.
               Glede na to, da je bila sedanja ministrica za finance kot državna sekretarka pri
               sprejemu te blamaže z odvzemom lastninskih pravic in imetnikov obveznic <stage>/
               nerazumljivo/</stage> ali posredno vpletena, predlagam, da pri sprejemu tega zakona poskrbite
               za to, da bo sedanja ministrica za finance prisotna na odboru. Predlagam tudi, da
               sejo Odbora za finance in monetarno politiko prilagodite njenim obveznostim.
               Prepričan sem, da gre tukaj za pomemben zakon, zakon, ki bo imel lahko tudi finančne
               posledice, te finančne posledice ne bodo majhne in glede na vsebinske pripombe in
               vse, kar sem povedal, sem prepričan, da bi morali zagotoviti prisotnost ministrice za
               finance, ko bo Odbor za finance in monetarno politiko naslednjič ta zakon
               obravnaval.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp27">

               <speaker>PREDSEDNICA URŠKA BAN:</speaker>

               <p>Ja. Hvala lepa za vaš predlog.</p>
               <p>Jaz se načeloma z njim strinjam. Tudi danes, v kolikor bi prišlo do obravnave, bi
               bila ministrica z nami, tako da v vsakem primeru bom prilagodila sklic seje temu, da
               bo lahko tudi ona prisotna na seji. Ne vem, če rabimo za to sprejemati sklep, jaz se
               pač zavežem, da bo temu tako.</p>
               <p>Sicer pa bi dala zdaj na glasovanje najprej ta predlog, ki sem ga predlagala sama, da
               glasujemo… <stage>/ oglašanje iz dvorane/</stage> Žal vam ne morem dati besede, ker nismo pri
               vsebinski razpravi, ampak pri postopkovnem predlogu, da preložimo obravnavo na eno
               izmed naslednjih sej. Tako da dajem na glasovanje sklep, ki sem ga predlagala – da
               razpravo in odločanje o Zakonu o postopku sodnega varstva imetnikov kvalificiranih
               obveznosti preložimo na eno od naslednjih sej. Glasujemo.</p>
            </sp>
            <sp xml:id="SDT7-OZFIMP-redna-47-2018-02-01.sp28">

               <speaker>PETER GLAVIČ:</speaker>

               <p><stage>/ izklopljen mikrofon, slaba slišnost/</stage> To je narobe. Da bi se vsaj načelno zmenili,
               če ne… Sedem ur sem porabil, da pridem sem in nazaj, zdaj mi pa niti besede ne daste.
               Kakšna demokracija je to?!</p>
            </sp>
            <sp xml:id="SDT7-OZFIMP-redna-47-2018-02-01.sp29">

               <speaker>PREDSEDNICA URŠKA BAN:</speaker>

               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.<stage type="mag"/><stage>(nadaljevanje)</stage> Sprašujem še mag. Pogačnika, ali želi, da dam tudi njegov
               sklep, da zagotovim prisotnost ministrice, na glasovanje?</p>
            </sp>
            <sp xml:id="SDT7-OZFIMP-redna-47-2018-02-01.sp30">

               <speaker>MAG. MARKO POGAČNIK (PS SDS):</speaker>

               <p>Ni potrebno.</p>
            </sp>
            <sp xml:id="SDT7-OZFIMP-redna-47-2018-02-01.sp31">

               <speaker>PREDSEDNICA URŠKA BAN:</speaker>

               <p>Prav.</p>
            </sp>
            <sp xml:id="SDT7-OZFIMP-redna-47-2018-02-01.sp32">

               <speaker>MAG. MARKO POGAČNIK (PS SDS):</speaker>

               <p>Jaz vam zaupam, da boste za to, da bo ministrica prisotna, poskrbeli.</p>
            </sp>
            <sp xml:id="SDT7-OZFIMP-redna-47-2018-02-01.sp33">

               <speaker>PREDSEDNICA URŠKA BAN:</speaker>

               <p>Prav. Hvala lepa.</p>
               <p>S tem pa prehajamo na današnjo zadnjo točko, <title>3. TOČKO DNEVNEGA REDA - PREDLOG
                  ZAKONA O SPREMEMBAH IN DOPOLNITVAH ZAKONA O DAVKU NA DODANO VREDNOST.</title>
               </p>
               <p>Zahvaljujem se vsem za udeležbo.</p>
               <p>Predlagatelj tega zakona je skupina poslank in poslancev s prvopodpisanim gospodom
               Jožetom Tankom.</p>
               <p>K obravnavi te točke so vabljeni predstavniki predlagatelja, predstavnice in
               predstavniki Ministrstva za finance in predstavnica Zakonodajno-pravne službe.
               Dodatno sem k tej točki povabila še Gospodarsko zbornico Slovenije,
               Obrtno-podjetniško zbornico Slovenije, Kmetijsko gozdarsko zbornico Slovenije,
               Trgovinsko zbornico Slovenije, Zvezo potrošnikov Slovenije, Gasilsko zvezo Slovenije,
               Gibanje za otroke in družine, Zavod za družino in kulturo življenja ter Turistično
               zvezo Slovenije.</p>
               <p>K tej točki smo prejeli mnenje Vlade Republike Slovenije, mnenje Zakonodajno-pravne
               službe in mnenje Komisije Državnega sveta za gospodarstvo, obrt, turizem in
               finance.</p>
               <p>Rok za vložitev amandmajev je potekel 26. 1. 2018. V poslovniškem roku so bili
               vloženi amandmaji Poslanske skupine SDS k trem členom – 5., 6. in 7., in sicer dne
               26. 1. 2018.</p>
               <p>Pričenjam drugo obravnavo predloga zakona in dajem besedo predstavniku
               predlagatelja.</p>
               <p>Gospod Andrej Šircelj, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp34">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica, za besedo.</p>
               <p>V Slovenski demokratski stranki predlagamo spremembe stopenj davka na dodano
               vrednost, in sicer zaradi tega, ker so ugodni finančni rezultati razlog, da… <stage>/ hrup v
               dvorani/</stage></p>
            </sp>
            <sp xml:id="SDT7-OZFIMP-redna-47-2018-02-01.sp35">

               <speaker>PREDSEDNICA URŠKA BAN:</speaker>

               <p>Gospod Han, prosim.</p>
            </sp>
            <sp xml:id="SDT7-OZFIMP-redna-47-2018-02-01.sp36">

               <speaker>MATJAŽ HAN (PS SD):</speaker>

               <p><stage>/ izklopljen mikrofon/</stage> Se opravičujem.</p>
            </sp>
            <sp xml:id="SDT7-OZFIMP-redna-47-2018-02-01.sp37">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp38">

               <speaker>MAG. ANDREJ ŠIRCELJ (PS SDS):</speaker>

               <p>Predvsem zaradi tega, ker so ugodni finančni rezultati takšni, da ta Državni zbor
               lahko zniža stopnje davka na dodano vrednost na predkrizno raven, kar pomeni, da se
               bo splošna stopnja davka na dodano vrednost znižala iz 22 % na 20 %, nižja stopnja
               davka na dodano vrednost iz 9,5 % na 8,5 %. Hkrati pa predlagamo tudi dodatno, bolj
               znižano stopnjo davka na dodano vrednost v skladu z evropskimi predpisi, in sicer
               tako, da se bodo tisti izdelki in tiste storitve, ki so najnujnejše za ljudi po
               metodologiji Evropske komisije, po metodologiji Evropske unije obdavčevali s
               5-odstotno davčno stopnjo. Tukaj gre seveda za osnovne življenjske izdelke, kot so
               hrana, določene vrste hrane, voda, zdravila, medicinska oprema, izposoja knjig in
               informacije, stanovanja in stanovanjski in drugi objekti, popravila stanovanj,
               storitve, ki se nanašajo na javno higieno, storitve varstva otrok, živali, dobava
               električne energije, zemeljskega plina in daljinskega ogrevanja. To so seveda tiste
               storitve oziroma tisti izdelki, ki najbolj vplivajo na standard ljudi.</p>
               <p>Zakaj je pravzaprav to? Zaradi tega, ker je treba sedanje finančne rezultate, sedanjo
               ugodno gospodarsko rast dejansko preliti v <stage type="mag"/><stage>(nadaljevanje)</stage> večji zaslužek ljudi v večje dohodke ljudi. S tem se
               bo seveda povečala na eni strani tako poraba kot tudi varčevanje. In ne glede na to,
               vsekakor se bo izboljšal socialni položaj ljudi. Zakaj socialni položaj ljudi? Zaradi
               tega, ker je davek na dodano vrednost v svoji osnovi nesocialen davek. Z drugimi
               besedami to pomeni, da ljudje, ki imajo nižje dohodke, plačajo več davka pri, seveda,
               sami porabi v relativnem smislu kot tisti, ki imajo višje dohodke. Če pogledamo
               nekoga, ki ima 600 evrov dohodka, in če kupi izdelke po obeh stopnjam – in recimo, da
               je tukaj povprečna stopnja 15-odstotna, govorimo o povprečnih stopnjah – potem seveda
               vidimo, da plača, če govorimo o 15 %, 90 evrov davka ob svoji potrošnji, matematično
               se da seveda to veliko bolj natančno izračunati, kar seveda pomeni, da plača, bom
               rekel, dejansko 15 % svojega dohodka. Tisti, ki ima 6 tisoč dohodka, verjetno vsega
               vedno ne potroši, nekaj varčuje in seveda se ta odstotek zmanjša na primer na
               polovico, se pravi, da plača 7 % davka od svojih dohodkov. To je ta relativni odnos
               in to je znano po celem svetu, da je ta davek asocialen, če želite, regresiven, s
               tujko, kar pomeni, da obdavčuje bolj revne kot bogate. In zato, da bi imeli ljudje
               več, ker ljudje dejansko ne čutijo tega, da smo izšli iz krize, je eden izmed
               razlogov, da predlagamo znižanje davčnih stopenj. Če govorimo o prvih dveh davčnih
               stopnjah, ne tej dodatni močno znižani davčni stopnji, potem lahko tudi rečemo, da
               jih bomo dali na tisto raven, ki so bile pred krizo. In ne nazadnje, takrat so vlade,
               tukaj mislim predvsem na Vlado Alenke Bratušek, z Zakonom o izvrševanju proračunov
               določile, da so te višje davčne stopnje, sedanje višje davčne stopnje začasen ukrep.
               To je bilo določeno z Zakonom o izvrševanju proračunov, ne tipično, ker ni bilo to
               določeno z Zakonom o davku na dodano vrednost. Ravno zato, ker je šlo za začasen
               ukrep. Potem pa je Vlada Mira Cerarja in ta koalicija ta začasen ukrep spremenila v
               trajen ukrep. Vedno v življenju marsikatera začasna rešitev postane trajna rešitev in
               to je slabo. Zaradi tega, ker začasne rešitve so slabe rešitve ali pa so rešitve, ki
               so sprejete ob nekih izrednih dogodkih. In ta izredni dogodek je bila ta kriza. Zdaj,
               Vlada seveda pravi, da nima denarja za to, da nima 300 milijonov in 350 milijonov. Pa
               ta Vlada je dobila za milijardo več prihodkov v letu 2017 kot v letu 2016 in to
               nenačrtovano in to nenačrtovano, kar pomeni, da je rast, gospodarska rast, seveda
               zaradi gospodarstva, ne zaradi te Vlade, večja, kot je pričakovala. Ampak to se ne
               pozna na žepih ljudi, to se ne pozna v žepih ljudi. In ker se to ne pozna, ta Vlada
               in ta koalicija vztrajajo na tako imenovanih začasnih, po njihovem mnenju,
               spremenjenih v stalne višje davčne stopnje in s tem bolj obremenjujejo ljudi preko
               porabe, saj to je jasno, da preko porabe. S tem fiskalna stabilnost ne bo ogrožena.
                  <stage type="mag"/><stage>(nadaljevanje)</stage> Fiskalna stabilnost
               s tem ukrepom, ki ga predlagamo, ne bo ogrožena. Podatki kažejo, da ne bo ogrožena.
               Višji prihodki kažejo, da ne bo ogrožena. Seveda lahko govorite o tem, da ima država
               še javni dolg, ki se glede na BDP znižuje, iz 83 na 78 % BDP na primer. Ja, ne zaradi
               toliko zaradi tega, ker se povečuje, bom rekel, ker se nominalno znižuje, ampak
               predvsem zaradi tega, ker raste BDP, se pravi tukaj gremo ta relativni. Se pravi tudi
               ta argument, da je treba sedaj vse namenjati za poplačilo javnega dolga in tako
               naprej, tukaj si Vlada izmišlja vedno nove argumente, ki so bolj pomembni od drugih.
               Je pomemben ta argument, vendar ta argument ne zdrži, ki ne bi bil okrnjen tudi preko
               višje porabe. Zdaj Vlada bo seveda rekla, veste kaj, saj to se pa ne bo poznalo pri
               cenah. Cene so tržne in cene so seveda primerljive tudi s cenami v sosednjih državah,
               predvsem zaradi tega, ker je geografsko Slovenija majhna država in ima relativno
               veliko obmejnega prometa. In zaradi tega seveda nižja davčna stopnja v Avstrija,
               splošna davčna stopnja v Avstriji 20-odstotno seveda lahko predstavlja konkurenco.
               Ena izmed takih konkurenc je na primer vsekakor na področju naftnih derivatov in
               tukaj Slovenija zgublja, na primer. Tudi naftni derivati so z davkom na dodano
               vrednost obdavčeni. Zaradi tega, da bodo cene bolj konkurenčne, da bo posledično tudi
               tisti statičen finančni manko, ki ga vedno seveda Ministrstvo za finance in Vlada
               povesta, da bo izničen preko večje porabe in seveda da bo izboljšan socialni položaj
               ljudi, Slovenska demokratska stranka predlaga, še enkrat, znižanje stopenj na raven
               izpred krize in uvedbo dodatne znižane stopnje v višini 5 % za nujne storitve in
               izdelke, ki so potrebni za ljudi. Jaz mislim, da s tem se seveda makroekonomska
               stabilnost ne bo spremenila, bo pa veliko to pomenilo za ljudi. In Vlada je tukaj, da
               dela za ljudi, in ta koalicija je verjetno tudi tukaj zato, da dela za ljudi, ob tem,
               da stabilnost ne bo porušena. In zato Slovenska demokratska stranka, bom rekel, na
               nek način tudi drži besedo, ko je rekla, da bo te stopnje po krizi znižala na
               predhodno raven. Jaz upam, da boste tudi ostali držali besedo do ljudi in podrli ta
               predlog zakona.</p>
            </sp>
            <sp xml:id="SDT7-OZFIMP-redna-47-2018-02-01.sp39">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavnici Zakonodajno-pravne službe. Gospa Lenča Arko Fabjan,
               izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp40">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je v svojem mnenju opozorila na uveljavitveno določbo, ki
               predlaga uveljavitev zakona še pred njegovo objavo. No na podlagi te pripombe je
               podan predlog za amandmaje, kjer pa moram ponovno opozoriti na rešitev k 7. členu, se
               pravi ponovno uveljavitveno določbo, ki sedaj predlaga zamik uporabe. Taka predlagana
               rešitev pomeni, da se ureditev, veljavna ureditev z uveljavitvijo novele preneha
               veljati, nova ureditev se pa še ne uporablja. To pomeni nastanek v bistvu pravne
               praznine, saj za ta čas v tem konkretnem primeru, ko gre za višino davčnih stopenj,
               ta ni določena. Zato določba taka, kot je predlagana, ne bi bila v skladu z Ustavo,
               ustavljena rešitev pa je, da se razveljavljena ureditev, da se v bistvu določi
               uporabo razveljavljene ureditve do začetka uporabe nove ureditve.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp41">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem državnemu sekretarju na Ministrstvu za finance. Gospod Tilen Božič,
               izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp42">

               <speaker>TILEN BOŽIČ:</speaker>

               <p>Hvala za besedo, spoštovana predsednica. Spoštovani, spoštovane poslanke, spoštovani
               poslanci.</p>
               <p>Skupina poslank in poslancev s prvopodpisanim poslancem<stage type="mag"/><stage>(nadaljevanje)</stage> gospodom Jožetom Tankom je v Državni zbor
               ponovno predložila Predlog o spremembah in dopolnitvah Zakona o davku na dodano
               vrednost, tokrat ZDDV-1K, s ciljema znižanja stopenj DDV na predkrizno raven ter
               uvedbo druge dodatne nižje stopnje DDV. V ta namen se predlog zakona prinaša že s 1.
               januarjem 2018 spremembo, in sicer v smislu znižanja splošne stopnje sedaj na 20 %
               oziroma na 8,5 nižje stopnje ter uveljavitev dodatne nižje stopnje DDV v višini 5 %,
               ki bi se uporabljala tudi za nekatere dobave blaga, za katere nižja stopnja DDV po
               direktivi o DDV ni predvidena. Predlog zakona je po vsebini in sestavinah identičen
               Predlogu zakona o spremembah in dopolnitvah Zakona o davku na dodano vrednost, ki so
               ga isti vlagatelji predhodno vložili novembra 2017, s predlogom ZDDV-1J, za katerega
               je bil zakonodajni postopek končan 15. decembra 2017, ker po opravljeni splošni
               razpravi na 36. seji Državnega zbora z dne 14. decembra 2017 ni bil sprejet sklep, da
               bi zakonska novela bila primerna za nadaljnjo obravnavo. Predlagane rešitve naj bi
               vplivale na znižanje cen blaga in storitev ter s tem spodbudile potrošnjo, s čimer bi
               se ugodno vplivalo na gospodarsko rast ter konkurenčnost in tako tudi prihodke v
               državnem proračunu. Torej v času konjunkture, ko beležimo dobro gospodarsko rast,
               hiter upad nezaposlenosti in rast zasebne potrošnje, bi to še dodatno seveda
               prociklično spodbujali. Vlada predlogu zakona nasprotuje iz več razlogov: zaradi
               potreb po nadaljevanju postopne javnofinančne konsolidacije skladno z Zakonom o
               fiskalnem pravilu, pripravi strukturnih ukrepov in ukrepov za povečanje
               konkurenčnosti poslovnega okolja in v tej zvezi ponovno poudarjamo naslednje:
               Slovenija mora po tem, ko je Evropska komisija sicer predlagala, da se za našo državo
               zaključi postopek v zvezi s čezmernim primanjkljajem, kljub temu treba nadaljevati s
               konsolidacijo javnih financ, ki na nominalni ravni znaša približno 1 odstotno točko
               BDP. Ob tem se striktno zagotavlja, da je rast odhodkov manjša od rasti prihodkov. Ta
               pot je začrtana na podlagi že izdelanih projekcij prihodkov in vsakršna sprememba teh
               bi pomenila še ostrejše zniževanje odhodkov. Vlada se zaveda, da izboljšane
               okoliščine državnemu proračunu zagotavljajo precej večje prihodke od tistih, ki jih
               je bilo sprva mogoče pričakovati, vendar je izziv tudi hitrejša javnofinančna
               konsolidacija, da bi Slovenija tako strukturno uravnoteženje financ dosegla do leta
               2020 ali v navedenem letu. Vlada zasleduje tudi cilje in prizadevanja na ravni
               Evropske unije in res je, da zaznava znatno okrevanje gospodarstva, pri čemer si to
               še ni popolnoma opomoglo. Posledice krize je še vedno čutiti tako na ravni Evropske
               unije kot tudi v Sloveniji, in sicer predvsem v smislu visokega dolga sektorja
               država. V povezavi s tem je Evropska komisija države članice pozvala, naj okrepijo
               prizadevanja za izvajanje strukturnih reform in zagotavljanja odgovorne fiskalne
               politike ter se pri tem osredotočijo na doseganje bolj vključujoče rasti. Na davčnem
               področju, na katerem je pomembna priprava gospodarski rasti prijaznih ukrepov, s
               krepitvijo konkurenčnosti poslovnega okolja, strukturnih reform in fiskalno
               odgovornostjo, si Vlada prizadeva za takšne rešitve, ki izhajajo iz načela pravične
               in enakomerne porazdelitve javnofinančnih bremen ter zajemajo prestrukturiranje
               bremen javnih dajatev, zmanjšanje administrativnih ovir in izboljšanje učinkovitosti
               pobiranja javnih dajatev ob upoštevanju, da se z načrtovanimi rešitvami ne sme rušiti
               makroekonomskega ravnovesja in izpolnjevanja fiskalnih ciljev. Ukrepe tudi na davčnem
               področju, ki pomembno vplivajo na javnofinančne prihodke, je tako treba v času, ko
               želeni strukturni saldo še ni dosežen, zastavljati na finančno nevtralen način. V
               sprejetih proračunih za leti 2018 in 2019 ni upoštevanega izpada prihodkov iz naslova
               DDV v višini dobrih 300 milijonov evrov na letni ravni, do katerega bi po oceni
               prišlo zaradi predlagane spremembe stopenj DDV na raven, kot so bile uveljavljene
               pred julijem 2013, oziroma dodatnega izpada v višini približno 246 milijonov evrov,
               kot posledica uvedbe dodatne nižje stopnje DDV v višini 5 % za izbrane dobave blaga
               in storitve. Skupen finančni učinek predloga zakona bi tako znašal približno 550
               milijonov evrov nižje prihodke iz naslova DDV v državni proračun. Trenutni
               proračunski položaj Slovenije ne daje možnosti znižanja stopenj DDV brez hkratnih
               ukrepov na prihodkovni in oziroma ali tudi odhodkovni strani. Razpravo o sistemu
               stopenj DDV v Sloveniji, to je dobavah z nižjo stopnjo DDV, številu nižjih stopenj
               DDV oziroma višini stopenj DDV, bi bilo po oceni Vlade seveda ob upoštevanju stanja
               javnih financ primerneje opraviti po sprejetju reforme<stage type="mag"/><stage>(nadaljevanje)</stage> posodobljenega sistema DDV, z vzpostavitvijo
               dokončnega sistema DDV za čezmejno trgovanje znotraj EU, v okviru katere je
               načrtovano tudi preoblikovanje okvira sistema stopenj DDV. Zakonodajni predlog,
               katerega sprejete rešitve bi državam članicam omogočile večjo samostojnost pri
               določanju nižjih stopenj, ki ga je Evropska komisija v obravnavo Svetu EU vložila
               pred kratkim, to je 19. januarja 2018, Vlada v tem trenutku še temeljito
               preučuje.</p>
               <p>Spoštovane poslanke in poslanci, upoštevaje navedeno, Vlada predlogu zakona
               nasprotuje, zato tudi predlagamo, da Predloga zakona o spremembah in dopolnitvah
               Zakona o davku na dodano vrednost ne podprete.</p>
               <p>Za dodatna pojasnila sem na razpolago v nadaljevanju, s sodelavcema. Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp43">

               <speaker>PREDSEDNICA URŠKA BAN:</speaker>

               <p>Najlepša hvala tudi vam.</p>
               <p>Besedo dajem predsednici Komisije Državnega sveta za gospodarstvo, obrt in turizem
               mag. Mariji Lah.</p>
            </sp>
            <sp xml:id="SDT7-OZFIMP-redna-47-2018-02-01.sp44">

               <speaker>MAG. MARIJA LAH:</speaker>

               <p>Hvala lepa za besedo, predsedujoča.</p>
               <p>Komisija Državnega sveta za gospodarstvo, obrt, turizem in finance je Predlog zakona
               o spremembah in dopolnitvah Zakona o davku na dodano vrednost obravnavala 25.
               januarja 2018. Komisija je predlog zakona podprla. Podprli smo predlog zakona, ne
               zato, ker bi se prav ob tem predlogu kakorkoli vsebinsko premislili, ampak smo tudi v
               okviru komisije vse dosedanje predloge v tej smeri podprli. Mnenja smo namreč, da
               glede na pozitivne gospodarske rezultate in ugodne makroekonomske napovedi v tem
               trenutku pravzaprav ne razumemo pretiranega nasprotovanja Vlade v smeri znižanja
               stopenj davka na dodano vrednost, saj menimo, da to nekako ni v skladu s pričakovanji
               tako potrošnikov kot na drugi strani gospodarstva. Mnenja smo, da bi na strani
               potrošnje se le-ta povečala, ker bi se potrošniki odločali za večje nakupe oziroma
               sploh za nakupe, za katere se danes ne odločajo, in pa na drugi strani bi to tudi
               pozitivno vplivalo na razvoj gospodarstva. Menimo tudi, da bi ob trenutno zelo močnem
               pritisku na povečanje višine plač tudi zmanjšanje stopnje davka na dodano vrednost
               imelo velik vpliv na nakupne odločitve prebivalstva. Vemo namreč, da je Slovenija v
               predkriznem obdobju dosegala nivo 91 % povprečne kupne moči v Evropski uniji in ta
               povprečna kupna moč je zdaj že tri leta na nivoju 83 %. Zavedamo se, da je to delno
               posledica nekako psihološkega vpliva nezaupanja ali pa pomanjkanja zaupanja, na drugi
               strani pa seveda tudi višine davka na dodano vrednost, saj vemo, da sodimo v zgornjo
               tretjino držav Evropske unije po višini davka na dodano vrednost.</p>
               <p>Kot že rečeno, komisija Državnega sveta predlog zakona podpira. Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp45">

               <speaker>PREDSEDNICA URŠKA BAN:</speaker>

               <p>Hvala lepa. </p>
               <p>Želi še kdo od vabljenih k tej točki besedo? Izvolite, gospa, pa prosim, da se
               predstavite.</p>
            </sp>
            <sp xml:id="SDT7-OZFIMP-redna-47-2018-02-01.sp46">

               <speaker>MAG. MAJA RIGAČ:</speaker>

               <p>Hvala za besedo. <stage>(Maja Rigač, Obrtno-podjetniška zbornica Slovenije.)</stage></p>
               <p>V Obrtno-podjetniški zbornici Slovenije podpiramo Predlog zakona o spremembi DDV, saj
               kakršnekoli razbremenitve gospodarstva podpiramo. Prejšnji teden smo, na primer,
               štiri delodajalske organizacije oziroma zbornice, se pravi, Obrtno-podjetniška
               zbornica Slovenije, Trgovinska zbornica Slovenije, Združenje delodajalcev obrti in
               podjetnikov Slovenije, Združenje delodajalcev Slovenije, poslali dopis oziroma poziv
               predsedniku Državnega zbora, predsedniku Vlade in predsedniku Državnega sveta na isto
               temo, se pravi, da se davki vrnejo na predkrizno raven. Torej, interes za znižanje
               stopnje DDV je tudi na strani več delodajalskih organizacij.</p>
               <p>Obrtno-podjetniška zbornica Slovenije že več let v zahtevah slovenske obrti in
               podjetništva izpostavlja nižjo stopnjo DDV predvsem za obrtne dejavnosti, ki se
               izvajajo pretežno na <stage type="mag"/><stage>(nadaljevanje)</stage>
               ročni način, kot so pleskarstvo, avtoservisi, kamnoseštvo, šivanje po meri, kemično
               čiščenje, kozmetične in masažne storitve, in za izumirajočo obrt, kot je domača in
               umetnostna obrt. Če povem samo en primer, recimo, da brezalkoholne pijače v trgovini
               in avtomatih se prodajajo z znižano stopnjo DDV, medtem ko gostinci za enako pijačo
               morajo zaračunati višjo stopnjo DDV. Kot dodaten argument za podkrepitev tega je pa
               tudi Evropska komisija, ki je v začetku januarja predlagala nova pravila glede
               davčnih stopenj, in bodo državam članicam omogočile, da poleg splošne stopnje DDV
               lahko uvedejo tudi znižano stopnjo DDV, ki je pa med 5 % in splošno stopnjo.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp47">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Želite besedo? Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp48">

               <speaker>FRANCI PETEK:</speaker>

               <p>Najprej vsem skupaj lep pozdrav! <stage>(Franci Petek, poveljnik Gasilske zveze
               Slovenije.)</stage></p>
               <p>Moram reči, da sem vesel, da se obravnava predlog za spremembo zakonodaje tudi na
               področju, ki se dotika tudi dela gasilcev oziroma gasilskih organizacij. Mi se že, ne
               bom rekel leta, ampak desetletja trudimo, da bi pravzaprav bili oproščeni davka pri
               nabavi opreme. Ampak tudi ta predlog, ki govori o znižani stopnji, bi nam veliko
               pripomogel, da bi lahko kupili več opreme in bolj kvalitetno. Moramo se zavedati, da
               so intervencije vedno bolj zahtevne, zahtevajo vedno več opreme in ta oprema je
               izredno draga. Tako se naša oprema, naša vozila ne morejo primerjati z gospodarstvom
               in ostalimi zadevami, mi te opreme ne potrebujemo za sebe, potrebujemo jo za
               državljane. In vse to, kar nabavljamo, kar kupujemo, kupujemo zato, da lahko pomagamo
               drugim. In zelo vesel bi bil oziroma vsi gasilci v Sloveniji, če bi ta predlog Vlada
               podprla. Veliko bi naredili predvsem za naše državljane, za večjo varnost nas,
               gasilcev, ki se izpostavljamo tako rekoč vsak dan. Če pogledate, vedno več je tudi
               tehničnih intervencij, narava nas vedno bolj preseneča in vedno več dodatne opreme
               ali pa bolj specialne opreme bomo potrebovali, da bomo lahko res kvalitetno in
               predvsem varno delali. Zato res apeliram na vas v imenu vseh slovenskih gasilcev, da
               to zadevo podprete, in, kot pravim, bomo poskrbeli za vse državljane, ne samo za
               gasilce.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-47-2018-02-01.sp49">

               <speaker>PREDSEDNICA URŠKA BAN:</speaker>

               <p>Hvala lepa. </p>
               <p>Ostalih vabljenih ni. Izvolite, predlagatelj, gospod Šircelj, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp50">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica.</p>
               <p>Jaz sem, moram reči, izredno vesel podpore tako s strani Državnega sveta kot
               delodajalskih organizacij, gasilskih organizacij, in mislim, da je res pravi čas, da
               tudi koalicija prisluhne tem predlogom in da jih avtomatično ne zavrne, tako kot jih
               je zavrnila konec lanskega leta; ti predlogi so še aktualni. Zahvaljujem se tudi
               Zakonodajno-pravni službi in mislim, da te zadeve z amandmajem z lahkoto uredimo,
               glede same uveljavitve zakona in samega delovanja zakona. Mislim, da je treba
               narediti ta napor, da se spremeni obdavčitev v Sloveniji. Ta napor je tisti, ki je
               tudi v skladu z intencami in priporočili Evropske unije in Evropske komisije, da se
               naredi tudi, kot je sam državni sekretar rekel, sistem bolj konkurenčen, in nižji
               davki vsekakor pomenijo večjo konkurenčnost, večjo konkurenčnost, bom rekel, tako za
               gospodarstvo in seveda tudi večjo konkurenčnost na koncu izdelkov in storitev za
               ljudi. In jaz mislim, da ni v tem zakonu nič nenavadnega in je v skladu z evropskimi
                  <stage type="mag"/><stage>(nadaljevanje)</stage> pravili. Če kaj ni,
               se bomo seveda lahko dogovorili, ampak, mislim da, so vse stvari v skladu z
               evropskimi pravili. Navsezadnje, 17 držav ima tako imenovano tretjo stopnjo, močno
               znižano tretjo stopnjo. V Evropi, v Evropski uniji. Vztrajanje pri tem, da se tukaj
               ne da nič naredit in da se ne more znižati, bom rekel, jaz mislim, da je enostavno
               privlečeno za lase. Tudi, če… Poglejte, saj za 500 milijonov, za 400 milijonov je
               bilo presenečenje v povečanju prihodkov za Vlado. Toliko ni načrtovala, toliko sploh
               ni načrtovala. In to je ta, če želite, denar, v bistvu višek in zaradi tega se na
               makroekonomskem področju ne bo nič zgodilo. Če Evropska komisija govori o tem, da je
               treba narediti bolj konkurenčen sistem, potem se to lahko naredi z nižjimi davki in
               bo imelo učinek tako na gospodarstvo kot na prebivalstvo. Ne bom pa šel zdaj na tisti
               del, ko pravi Evropska komisija, da je treba narediti strukturne reforme. Glejte,
               tukaj ne bom zdaj govoril o strukturnih reformah, ki jih ta Vlada ni naredila. Najbrž
               kdaj drugič, da ne bi preveč zašli na področje zdravstva, na primer, ali pa kakšno
               drugo področje, ampak da ostanemo pri davku. Jaz mislim, da tukaj ne bo, spoštovano
               Ministrstvo za finance, na makroekonomskem področju nobene škode. Ne samo, da ne bo
               nobene škode, ampak se bo to pozitivno odrazilo na fiskalnem področju, pozitivno na
               gospodarskem, ekonomskem, finančnem in na vseh ostalih področjih. Nenazadnje, tudi na
               socialnem in tudi pri konkurenčnosti gospodarstva, če to povežemo z intencami za
               povišanje plač v zadnjem obdobju, kar je omenila gospa Marija Lah, predstavnica
               Državnega sveta. Tukaj res ne razumem koalicije, da tega ne sprevidi ali pa da tega
               ne vidi. Tukaj ni več argumenta o tem, da je ogrožen makroekonomski položaj. Ko ste
               sprejemali proračun za leto 2018 in leto 2019, je bilo to že jasno. Takrat je
               ministrica za finance govorila o tem, da so, bom rekel, izenačeni prihodki in
               odhodki. Sicer je takrat govorila samo za bilanco A, ampak kakorkoli že. Da je že
               zdaj izenačeno. Ta statičen izračun, ki ga je pač ministrstvo izračunalo, glejte, jaz
               mislim, da ni popolnoma realen zaradi tega, ker je treba gledati dinamično - tudi
               preko večje potrošnje, tudi preko dviga plač, in tako naprej.</p>
               <p>Tako da… Jaz mislim, da… Še enkrat, predlagam, da odbor sprejme ta predlog, da se
               seveda s tem zagotovi tudi boljši položaj gasilcem, da se zagotovi boljši položaj
               tudi nekaterim dejavnostim, ki so odrinjene, ampak pomembne za Slovenijo in da se s
               tem tudi izboljša socialni položaj ljudi.</p>
            </sp>
            <sp xml:id="SDT7-OZFIMP-redna-47-2018-02-01.sp51">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagam, da preidemo na razpravo in odločanje o členih in vloženih amandmajih na
               podlagi vložitvenega dokumenta in potem tudi na koncu glasujemo skupaj o vseh členih
               zakona, če se strinjate.</p>
               <p>Potem bi dala besedo najprej gospodu Pogačniku.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp52">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Spoštovani državni sekretar, kolegice,
               kolegi.</p>
               <p>V Slovenski demokratski stranki ponovno vlagamo predlog zakona o spremembi davka na
               dodano vrednost, in sicer, da se davek na dodano vrednost zniža na predkrizno raven.
               Uvajamo pa ponovno noviteto s tem zakonom, in sicer dodano znižano stopnjo na 5 % za
               določen del artiklov, za katere ocenjujemo v Slovenski demokratski stranki, da so
               življenjsko potrebni. V Slovenski demokratski stranki smo prepričani, da javne
               finance omogočajo znižanje davka na dodano vrednost na predkrizno raven. Dejstvo je,
               da bo ta Vlada in proračun za leto 2018 razpolagal <stage type="mag"/><stage>(nadaljevanje)</stage> z več kot 1,5 milijarde evrov samo davčnih prihodkov v
               primerjavi z letom 2014. Prepričani smo, da takšen ukrep pomeni premik v pozitivno
               smer tako za državljanke in državljane Republike Slovenije kot seveda za
               gospodarstvo. Za gospodarstvo predvsem v smislu povečane potrošnje in s tem
               izboljšanja konkurenčnega položaja. Dejstvo je, da ima za podjetnike, gospodarske
               družbe davek na dodano vrednost nevtralen efekt zaradi vhodnega in izhodnega davka,
               se pa bo to poznalo z zniževanjem cen. Prepričan sem, da to, kar zagovarja Vlada, to,
               kar zagovarjajo določeni poslanci te koalicije, strank Modernega centra, Socialnih
               demokratov in pa Desusa ne drži. Dejstvo je, da je v Sloveniji oblikovano kar nekaj
               neto cen, na osnovi katerih se znižanje davka na dodano vrednost pozna čez noč.
               Prepričan sem pa tudi, da bodo morali trgovci glede na konkurenčni položaj zmanjšati
               prodajne cene. Drži tudi dejstvo, da so vsa javna podjetja zavezanci za plačevanje
               davka na dodano vrednost in da bi se to znižanje davka na dodano vrednost moralo
               poznati tudi v manjših odhodkih vseh javnih podjetij. Spoštovani državni sekretar,
               koliko ta zadeva pomeni za državo? Nekaj ste že omenili na prejšnji seji, pa
               predlagam, da ponovno ponovite. Koliko pomeni, bi rekel, manjši obseg stroškov na
               letnem nivoju za javna podjetja v lasti Republike Slovenije, ki so zavezanci za
               plačevanje teh davkov?</p>
               <p>Zdaj, po drugi strani ta naš predlog pomeni pri približno tisoč 500 evrov mesečne
               porabe na letni osnovi prihranka približno za 360 do 400 evrov. Prepričani smo, da je
               to znesek, ki nekaj pomeni, in v Slovenski demokratski stranki se vedno zavzemamo za
               to, da imajo državljanke in državljani Republike Slovenije višji neto razpoložljivi
               dohodek. Jaz sem prepričan, da je pomembno, da se pogovarjamo o neto razpoložljivem
               prihodku oziroma dohodku za državljanke in državljane Republike Slovenije, kajti
               plače se naj zvišujejo, vendar ne na račun gospodarstva, ampak na račun zmanjševanja
               vseh teh davčnih obremenitev. Ta Vlada Mira Cerarja, strank Modernega centra,
               Socialnih demokratov in pa Desusa je temu izrazito nenaklonjena. Dejansko s svojo
               politiko javnih financ gradijo predvsem na politiki dodatnega zadolževanja in pa na
               politiki dodatnega višanja vseh davčnih obremenitev, tako za gospodarstvo kot za
               državljanke in državljane Republike Slovenije.</p>
               <p>Zdaj postaja že malce nevzdržno, da je cena litra nafte v Avstriji nižja že skoraj za
               približno 25 centov, da pa tisoč litrov kurilnega olja v Celovcu danes stane že
               približno 185 evrov ceneje kot v Ljubljani, Murski Soboti ali Škofji Loki. Jaz
               verjamem, kolega Prikl, da vam je to težko poslušati, ker se zavzemate za upokojence
               in da namigujete <stage>(?)</stage>, vendar povejte mi razloge, zakaj je cena tisoč litrov kurilnega
               olja v Sloveniji približno 180 evrov dražja kot v Celovcu, Beljaku. Zakaj? Zakaj je
               danes liter nafte v Ljubljani, Murski soboti, Mariboru dražji za 25 centov kot tamle
               v Celovcu ali Grazu? Zaradi trošarinske politike, ki jo izvaja ta Vlada, Stranka
               modernega centra, stranka Desus in pa stranka Socialni demokrati. Glejte, vsi ste v
               tej koaliciji. Tri stranke – Stranka modernega centra, Socialni demokrati in Desus.
               Vi ste odgovorni za nižji življenjski standard državljank in državljanov Republike
               Slovenije in pa za nižjo konkurenčnost podjetij v Sloveniji. Prepričan sem, da javne
               finance glede na vse razpoložljive prihodke, ki so bistveno višji, kot so bili leta
               2014, dovoljujejo to znižanje davka na dodano vrednost na raven predkriznega
                  ukrepa,<stage type="mag"/><stage>(nadaljevanje)</stage> torej leta
               2014. In še več – začasni ukrep, ki je bil sprejet, povišanje davka na dodano
               vrednost s strani vlade Alenke Bratušek je ta Vlada in ta koalicija spremenila v
               trajnega. Vendar, danes imate možnost, da to napako popravite in da podprete predlog,
               ki ga je vložila Slovenska demokratska stranka. Žal ima Slovenska demokratska stranka
               v danem trenutku v parlamentu samo 19 poslancev in mi sami tega predloga ne moremo
               izglasovati.</p>
            </sp>
            <sp xml:id="SDT7-OZFIMP-redna-47-2018-02-01.sp53">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednja ima besedo gospa Suzana Lep Šimenko.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp54">

               <speaker>SUZANA LEP ŠIMENKO (PS SDS):</speaker>

               <p>Najlepša hvala za besedo. Lepo pozdravljeni tudi iz moje strani.</p>
               <p>Jaz moram tudi uvodoma izraziti veliko zadovoljstvo, da se z našim predlogom strinja
               tako Državni svet kot na nek način predstavniki interesnih organizacij in lokalnih
               skupnosti, kot Obrtna zbornica, gospodarska združenja in nenazadnje tudi Gasilska
               zveza Slovenije. To seveda dokazuje, da je predlog več kot na mestu. Mi smo z njim že
               poskušali v tem Državnem zboru, ampak takrat nekako nismo dosegli pravega uspeha. Jaz
               si resnično želim, da ste v tem vmesnem času predstavniki strank koalicije o tem
               konkretno razmislili. Poglejte, mi imamo danes spodbudno gospodarsko rast. Govori se
               o 4,4 %, kar je seveda odlično, število brezposelnih se zmanjšuje. Ponovno zelo dober
               podatek, smo ga vsi veseli. Ampak kakorkoli, državljani pa neke razbremenitve s
               strani trenutne koalicije žal niso občutili. Deležni so bili zabetoniranja, višje
               stopnje DDV, ne vem, podjetja, dviga davka od dohodkov pravnih oseb in še bi lahko
               naštevali. Ampak kakorkoli, ravno davčna razbremenitev je tista, ki jo pač vsak
               posameznik potem občuti v denarnici. Če gre za razbremenitev plač, dobi neto malo več
               na račun in je tega zelo vesel. Seveda ta denar spet porabi naprej. Če gre za
               znižanje DDV, seveda pomeni, da bo cena izdelkov, storitev toliko nižja in spet,
               ponovno, tako kot je bilo že izpostavljeno, bodo seveda to razliko ljudje ponovno
               porabili. Če gre letno za nekje 400 evrov na posamezno gospodinjstvo, potem,
               spoštovani, jaz mislim, da tukaj ni kaj dosti za razmišljati. Morda lahko govorimo
               zgolj o kakšnih detajlih, ampak kakorkoli… Predlog je popolnoma na mestu.</p>
               <p>Zdaj pa, če še pogledamo države, ki imajo nižje stopnje DDV, pa se mi z njimi zelo
               radi primerjamo, potem pa tako ali tako ne vem, zakaj tega ne bi mogli spraviti čez
               parlamentarno proceduro. Zavedati se je treba, da ima kar 17 držav članic Evropske
               unije nižjo splošno stopnjo davka na dodano vrednost. 17 članic. Pet članic ima ta
               trenutek tako imenovano »super znižano stopnjo DDV«, kar pomeni najmanj 5 %. In
               tisto, kar je še pomembno, pa je tudi že bilo danes omenjeno – tudi Evropska komisija
               je v mesecu januarju podala nova pravila, ki seveda omogočajo večjo prožnost pri
               določanju stopenj DDV. Poleg splošne stopnje, ki mora biti najmanj 15 %, mi imamo ta
               trenutek 20 %, imamo lahko še dve ločeni stopnji DDV, ki pa seveda ne sme biti nižja
               od 5 %, ampak je lahko med 5 in pa tisto splošno stopnjo DDV. Resnično ne razumem,
               zakaj se v Sloveniji tega ne bi poslužili in na nek način tudi razbremenili
               državljanke in državljane.</p>
               <p>Nabor storitev in blaga, ki jih seveda predlagamo za tako imenovano »super znižano
               stopnjo«, ki jo predlagamo za stopnjo 5 % … Gre za blaga, storitve, ki so resnično
               življenjsko nujne. Gre za kruh, gre za moko, sir, jajce, sadje, zelenjavo. Za
               najnujnejše prehrambne izdelke. Gre za dobavo vodo, gre za zdravila, gre za
               stanovanja, dobavo električne energije, zemeljskega plina, daljinskega ogrevanja. In
               pa seveda, kot že omenjeno, gre tudi za otroška oblačila, gre za šolske potrebščine
               in pa gre tudi za gasilsko opremo. Seveda bi si želeli, da <stage type="mag"/><stage>(nadaljevanje)</stage> dejansko nabava gasilske opreme sploh ne
               bi bila obdavčena, vendar pa verjamemo, da glede na zakonodajo, ki jo imamo, če
               spravimo to na 5 %, da bi to resnično, resnično pomagalo našim gasilcem. In
               nenazadnje, ne gasilcem, pomagalo bi vsem nam, vsem državljanom Republike Slovenije.
               Mi se zelo radi z njimi ponašamo, zelo radi se pohvalimo, se udeležujemo raznih
               prireditev, ki jih tudi sami organiziramo, takrat, ko pa je potrebno nekaj narediti,
               pa smo v Slovenski demokratski stranki predlagali že veliko rešitev, bodisi pri
               spremembi proračuna z amandmaji, ampak kadarkoli se nek predlog nanaša na gasilce,
               takrat koalicija SMC, SD in Desus nima posluha. Poglejte, znižajmo vsaj stopnjo davka
               na dodano vrednost. Ogromno imamo prostovoljnih gasilskih društev, ki, ne vem, vsako
               leto katero od njih potrebuje večje nabave. Razlika v znižanju DDV je zelo, zelo
               velika, koristi pa vsem nam. Tako da, resnično upam, da bo tukaj prevladalo vsaj malo
               razuma.</p>
               <p>Osebno seveda, kot že lahko sklepate iz moje predstavitve, podpiram takšno spremembo.
               Podpirala sem jo v našem prvem predlogu in jo podpiram tudi danes. Skrajni čas je, da
               DDV znižamo. To, kar smo nenazadnje obljubili državljankam in državljanom – iz 22 na
               20 % splošno stopnjo in pa da ob eni znižani davčni stopnji, ki jo znižamo iz 9,5 na
               8 %, uvedemo še dodatno znižano davčno stopnjo pri 5 %. Jaz upam, resnično, da ste v
               tem vmesnem času od obravnave našega prvega predloga do danes dodatno razmislili, da
               ste našli argumente oziroma da ste si sami pri sebi razložili, zakaj je to pomembno,
               za koga vse je to pomembno, in resnično naj že končno državljani Republike Slovenije
               nekaj tudi občutijo od te naše gospodarske rasti.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp55">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Trenutno nimam več prijavljenih razpravljavcev, zato dajem besedo državnemu
               sekretarju.</p>
               <p>Izvolite, gospod Tilen Božič.</p>
            </sp>
            <sp xml:id="SDT7-OZFIMP-redna-47-2018-02-01.sp56">

               <speaker>TILEN BOŽIČ:</speaker>

               <p>Hvala za besedo.</p>
               <p>Bi se potem od začetka nekako odzval na tisto, kar je bilo s strani predstavnika
               predlagatelja povedano kot kasneje. Marsikatere zadeve, ki se pojavljajo, in so tudi,
               lahko rečem, da so netočnosti, se ponavljajo, kljub temu, da isti predlog, mislim da,
               v bistvu obravnavamo že tretjič. Je pa res, da prvič s tem konceptom oziroma drugič s
               tem konceptom znižane stopnje, te 5-odstotne, pri čemer ste se pač odločili oziroma
               predlagali, da bi bila to smiselna poteza.</p>
               <p>Jaz moram vseeno kot generalno povedati tisto usmeritev, ki deluje dosti abstraktno,
               ko se pove, tudi v odnosu do državljanov, ko govorimo o konsolidaciji javnih financ.
               To pomeni poenostavljeno samo to, da bo ta država morala preživeti tudi po prvem
               vikendu v juniju. Se pravi, delovanje države se po tistem vikendu, ko so volitve,
               nadaljuje. To je prva stvar. Kaj hočem s tem povedati? Da se konsolidacija dela na
               dolgi rok in zato tudi omenjamo leto 2020, ko bo prišlo do izravnave, zato tudi
               poudarjamo, da je stopnja zadolženosti države, sicer smo jo uspešno znižali,
               relativno gledano pod 80 %, ampak je še daleč do tja, ko bi bila za eno takšno majhno
               odprto gospodarstvo, kot je Slovenija, primerna. Se pravi, čaka nas še dolga pot. To
               pomeni, da mora biti del tistega denarja, za katerega vi pravite, da se zdaj steka
               notri in da bi ga bilo smiselno razdeliti, namenjenega temu, da se nekatere pretekle
               napake popravijo. Se pravi, to, da so bile v preteklosti določene poteze potegnjene
               na davčnem področju, brez da bi se gledalo na odhodkovno stran, je pomenilo samo to,
               da se je davke oziroma davčno obremenitev odmaknilo v prihodnost. Ta odmik v
               prihodnost zdaj plačujemo. Verjemite, da bi bilo tudi meni zelo blizu, če bi lahko v
               tem trenutku rekel: »Smo v kondiciji, smo v stanju, ko lahko DDV znižamo.« Pa nismo.
               Za to je več razlogov, do tega bomo tudi še prišli v nadaljevanju. Tako da, kot
               rečeno – je ugodna gospodarska rast, število zaposlenih raste,<stage type="mag"/><stage>(nadaljevanje)</stage> izvoz je dober, potrošnja se krepi, in
               tako naprej. Se pravi, smo v konjunkturi, rastemo gor in v tem času je, tudi v skladu
               s fiskalnim pravilom in osnovno usmeritvijo, ki bi verjetno morala, tudi brez da
               zanjo sprejmeš ustavni zakon, v tej državi v preteklosti delovati. Se pravi, absurdno
               je, da pridemo v situacijo, da si moramo neka določena pravila z ustavnimi predpisi
               dajati notri, da se uspemo zadržati oziroma vzdržati takrat, ko začnejo vleči
               raznorazne skomine povečevanja potrošnje, brez da bi kadarkoli razmislil, kje boš pa
               vzel. Ker na koncu država vedno vzame pri državljanih – ali vzame sproti in jih
               enakomerno in premišljeno obremeni in jim tudi zato nudi ustrezne storitve, ali pa
               jim nudi nekoliko več, povzroči evforijo in potem reče: »Bomo že nekoč plačali. Saj
               tej, recimo, ekipi račun ne bo prišel, ker take zadeve en čas zorijo, da potem pride
               do tiste situacije, ko ste se tudi takrat nekateri odločali, da bi bilo dobro, da
               pride trojka v to državo.« Zakaj to omenjam? Zaradi tega, ker tiste države, ki so
               bile deležne trojke, verjetno ste opazili, kakšne stopnje DDV imajo. Če bi jo mi
               imeli tukaj, se verjetno sploh ne bi pogovarjali o tem, da se dela karkoli na
               področju DDV, ker bi nam oni enostavno povedali, kaj bomo mi z DDV delali. So države…
               Recimo, imate Grčijo, 24-odstotni DDV. Imate potem druge. Če bi si pogledali lahko,
               kaj pa vem, Portugalsko, če boste šli gledati morebiti Irsko, najvišjo stopnjo.
               Druge, ki tega niso bile, recimo, svetovanja deležne, imamo tudi na svoji vzhodni
               meji eno sosedo, ki ima pa 27-odstotno stopnjo DDV, torej Madžarsko. Se pravi, nič še
               ne pomeni to, da bi rekli, ali je to slabo ali dobro, dokler se ne pogleda celokupne
               slike stanja davčnega sistema. Na tem, mi vemo, so določena neravnovesja, jih tudi
               prepoznavamo in ključna usmeritev na davčnem področju še vedno ostaja razbremenitev
               dela. V zadnjih dveh letih je te razbremenitve, če skupaj seštejemo, po statičnih
               izračunih tam okoli 130, 140 milijonov evrov, če bi gledali po dinamičnih, se pravi,
               kaj se bo zgodilo, recimo, letos, verjetno smo bližje tam 200 milijonom evrov. Se
               pravi, delalo se je na tistih področjih, za katere se ocenjuje, da smo nekonkurenčni.
               Na teh področjih se je vleklo poteze naprej in nekako uravnavalo, premišljeno, ta
               davčni sistem in se navsezadnje sledilo konsolidaciji na način, da ne pademo spet iz
               ravnovesja.</p>
               <p>Me veseli, da ste predlagatelji ponovno poudarili, da je DDV asocialen davek. To je,
               kot sem že zadnjič povedal, nekaj svetlobnih let naprej od tistega, ko je bila
               predlagana enotna davčna stopnja. Zaradi tega, ker tisto, ker bi se pa apliciralo na
               vse, je pa tudi zanimiv ta koncept – kakšen je vpliv na socialo enotne davčne
               stopnje. Takrat je bilo kar nekaj zagovornikov tega in zanimivo je, da tokrat
               prisegate na drugo stvar. Se pravi, da pride do dodatne delitve DDV stopenj, in tako
               naprej, tudi na račun tistih, za katere ocenjujete, in tudi sami vemo, da bi jim
               takšna pomoč prišla prav. Je pa dejstvo naslednje: koliko takšna pomoč stane? Recimo,
               zelo lepo ste povedali glede gasilcev. Rekli ste: »Njim bi to prišlo zelo prav.«
               Celotna koalicija se, verjamem, strinja, da bi jim to prišlo zelo prav. To je
               dejstvo. Gasilci opravljajo odgovorno delo, nevarno delo, jih vidimo, pogosto se kdo
               z njimi slika takrat, ko so takšne situacije. In dejstvo je, da na področju DDV za
               njih po direktivi nižja stopnja ni možna. Se pravi, lahko jo uvedemo in bomo potem
               plačali poleg tega, kolikor bo treba vrniti tega oziroma plačati na nek način tega
               DDV, zraven še kakšne penale, kar pomeni, da za nekaj kar običajno stane 10, bomo
               morda plačali 15. Postavlja se vprašanje, kako takšne zadeve reševati. Takšne zadeve
               se rešujejo in takšne zadeve rešuje država. Na kakšen način? Da na drugi strani
               zagotavlja določena sredstva. Se pravi, preko Ministrstva za obrambo določena
               sredstva. Jaz verjamem, da bi si vsak želel, da bi bila večja, ampak namen tistih
               sredstev je tudi to, da se določeno asimetrijo, ki je ni mogoče preseči z nižjimi ali
               pa oprostitvami, tako kot je bilo recimo predlagano, da bi gasilci… Saj, vsakemu se
               zdi logično: »Ja, pa zaboga, če ima gasilski tovornjak, saj ga ne uporablja za
               delanje biznisa. Ga rabi za ščitenje, za varnost ljudi, za gašenje, in tako naprej,
               za posredovanje ob nesrečah.« Ampak ne glede na to smo v družini Evropske unije in
               tam izjema v tem primeru ni predvidena. Ravno iz tega razloga se pa potem oblikujejo
               določeni razpisi, s katerimi se skuša pomagati tudi pri nabavi<stage type="mag"/><stage>(nadaljevanje)</stage> opreme oziroma vozil za gasilce. Tako se
               neke zadeve sicer na prvo žogo slišijo zelo dobro, ampak potem je treba iti naprej -
               videti, v redu, kam se lahko gre, tu je slepa ulica, se pravi, je treba iti po drugi
               liniji, se pravi, z določenimi sredstvi, ki se zagotavljajo iz proračuna. In podobne
               zadeve veljajo tudi, ko se pogovarjamo - omenjali ste šolske potrebščine, velja
               enako, omenjali ste otroška oblačila, velja enako, omenjali ste, mislim, da je bila
               potem umetnostna obrt omenjena, spet velja enaka reč. Se pravi, so ukrepi izven
               dometa davčne politike. Se pravi, so na odhodkovni strani, ko se ta sredstva zberejo,
               kaj narediti z njimi, skladno s prioritetami, ki jih potrjuje politika za neko
               področje, kako takšno težavo uspešno nasloviti. Na tak način se je uspešno ne da
               nasloviti.</p>
               <p>Nadalje je bilo spet ponovljeno, ZIPRS, takrat, ko se je dalo noter začasni ukrep, da
               je bilo dvakrat z ZIPRS to podaljšano, potem pa kar dano v ZDDV. Vseeno bi poudaril,
               da je takrat - mislim, da ni več gospe Bratušek, ni več prisotna -, takrat, ko so oni
               poslali v Bruselj ta domnevni začasni ukrep, to ni bil začasni ukrep in to so javno v
               vseh dokumentih napisali. Postavili so to kot trajni ukrep za stabilizacijo javnih
               financ in v tistem trenutku dali v edini zakon, ker je v tistem momentu tako pač bilo
               tehnično možno, ki je bil na razpolago, in to je bil ZIPRS. In potem se je dalo še
               enkrat v ZIPRS in potem, glede na to, da v koaliciji stranke nekako tiste zaveze
               vseeno štejejo, da se ni svet ne začel in se verjetno tudi ne bo končal z njimi, da
               je treba zaveze spoštovati, se je dalo pravno pravilno spremembo v Zakon o davku na
               dodano vrednost, kjer se tudi te stopnje določajo. In to je bil smisel tega. Se
               pravi, to se je ohranilo, potem se je šlo pa gledat druge ukrepe, ki so pa začasnega
               tipa, se jih je začelo sproščati in na nekaterih področjih, tudi davčnih, vleči neke
               poteze, tam, kjer je bilo možno, hitreje, se pravi, kar se tiče administrativnih
               obremenitev, če gremo gledat, recimo, od carinskega zakonika do davčnega postopka, do
               tega, da imate, recimo, možnost pri trošarinah, se pravi, trošarinska zakonodaja,
               mali pivovarji in tako naprej. Se pravi, določene rešitve, ki se jih je dalo delati,
               nimajo bistvenih denarnih učinkov v tem, koliko je nekdo obremenjen, kolikor imajo
               učinka na tem, koliko ima on administrativnih stroškov z izpolnjevanjem davčnih
               obveznosti. In to je nek način, kako se gospodarstvo lahko delno razbremenjuje. Kjer
               se je pa dalo in kjer smo imeli nekaj manevrskega prostora in smo ocenili, da ga bo,
               se je pa vleklo druge poteze, tu mislim predvsem na področje dohodnine. Tako da so
               usmeritve, država ima postavljeno, se pravi, Vlada ima postavljeno politiko, in tisti
               politiki, ki si jo je zastavila, tudi sledi in uresničuje. Kar tudi, konec koncev,
               kažejo mednarodni finančni trgi, glede na to, da se v določenih primerih zadolžujemo
               celo z negativno obrestno mero, to kaže na to, da je ta Vlada oziroma ta država in,
               konec koncev, gospodarstvo in vsi skupaj spet oziroma je zaupanja vredno. Na ta račun
               smo tudi, ne nazadnje, bistveno znižali izdatke za obresti, se pravi, se zdaj lahko
               ta denar nameni za kaj drugega, na ta račun tudi gospodarstvo plačuje nižje obresti,
               na ta račun, ne nazadnje, tudi prebivalci preko posojil, takšnih in drugačnih, bodisi
               potrošniških, hipotekarnih ali pa česarkoli, glede na to, da obrestna mera države je
               sidrna, plačujejo nižje obresti. Tako da odpovedati se fiskalni stabilnosti ali pa
               neki poti samo zaradi tega, ker ste že zadnjič to ocenili - očitno je primeren čas,
               in smo nekako skušali tudi s stališčem Vlade povedati, zakaj menimo, da ni ta čas
               tak, kot vi trdite -, pa bomo danes še enkrat morali to razlagati. Seveda ste pa
               poslanci tisti, ki se boste na koncu odločili, kateri argumenti prevladajo.</p>
               <p>Dejstvo je, kot že rečeno, dolg se glede na BDP znižuje. In tu bi eno stvar povedal,
               maastrichtski kriterij je 60 % BDB, dovoljeni dolg; to je tisto, kar so bili nekako
               neki kriteriji, zato da smo mi vstopili v evro. In tam je bila še 3 % inflacija in 3
               % deficit, ki je bil dovoljen, zato da se nekako približaš. Mi smo bili takrat znatno
               pod, mislim, smo bili pod tem pragom, je pa vprašanje, ali je tak prag za Slovenijo
               primeren. Velike države, ki imajo manjše nihaje, se pravi, če gremo gledat neko
               Nemčijo, Veliko Britanijo, si to lahko privoščijo, zato ker so nihaji manjši.
               Nekateri si celo tako privoščijo, da so šli že čez 100 %, pa jih nobeden nič ne
               vpraša, ampak, dobro. Za eno Slovenijo, ki, kot veste, takrat, ko pride v recesijo,
               zelo močno pade, in kadar začne spet konjunktura, izjemno hitro raste, mora tudi
               državna politika delovati proticiklično <stage type="mag"/><stage>(nadaljevanje)</stage> in zagotavljati tistega blažilca, ki omogoča, da
               takrat, ko pride do težkih časov, preživijo ljudje, ne samo sistem, za razliko od
               nekaterih, ki mislijo, da če preživi sistem, da je to to. Preživeti morajo ljudje,
               ker ta država je namenjena vsem državljankam in državljanom, in ko pridejo težki
               časi, je treba zagotavljati več transferjev, treba je zagotavljati investicije in
               druge ukrepe, ki so proticiklični in zagotavljajo, da potem za nek določen čas uspemo
               prebroditi to zimo in krizo in potem spet pridemo ven, na višjo raven, se pravi,
               višje blaginje. In kot vidite, zadnje priprave na recesijo, se pravi, na to zadnjo,
               ki je bila, niso bile ravno najbolj uspešne, ker so šle prej v obratni smeri kot
               tisto, kar bi bilo pričakovati. In to je tudi najbrž razlog, da danes Vlada mora
               reči, da ni čas za spuščanje stopnje DDV. Po drugi strani pa tudi tista raca, ki se
               je znašla v medijih, da pa razmišljamo o dviganju in da izračune delamo ne vem
               kakšne, da bomo dvigovali DDV, moram tudi tu povedati še enkrat, ker to rado ne pride
               do medijev, da se o tem ne razmišlja, nikakor. Je pa res, da je zdaj morda tak čas,
               ko kakšne informacije oziroma bom rekel raje dezinformacije še hitreje zakrožijo in
               hitreje dobijo tisti pospešek, da jih je še nekoliko težje demantirati kot običajno,
               so pač takšni časi.</p>
               <p>Samo še, kar se tiče nekaterih izjav. Kot je bilo rečeno, gospod Šircelj, da
               vztrajamo, da se nič ne da in da je zdaj višek in da ne bo nobene škode, če to
               naredimo. Mi pokrivamo, kot rečeno, škodo, ki je bila storjena za nazaj. Zaradi tega
               si moramo prizadevati za stabilnost javnih financ, da ne bomo potem ob naslednji
               krizi, ko bo prišla, spet tako izjemno presenečeni, da se kaj takega sploh lahko
               zgodi, ker gospodarstvo gre vedno v ciklih in da je to kakšno presenečenje po več
               tisočletjih zgodovine, bi težko rekel. Tako si vprašanje, ki je tukaj, tudi lahko
               zastavimo, morda strateškega tipa, tudi z vidika zunanje politike, je, zakaj biti
               odvisen. Se pravi, ali je v interesu Republike Slovenije, da ima visoko zadolženost,
               ali pa je v interesu Republike Slovenije, da ima neko primerno zadolženost, in na ta
               način tudi lažje izvaja svoje interese, svojo suverenost, ker ne nazadnje ste videli
               v zadnji krizi, ko je prišlo do trenutka, ko se je bilo treba zadolževati, nihče ni
               hotel dati denarja po neki, lahko rečemo, obrestni meri, ki bi bila za to državo
               sprejemljiva ali pa primerna, ampak so bile obrestne mere 6, 7 %. Kar se je potem
               tudi, normalno, izkazovalo skozi preko milijarde obveznosti za plačila iz naslova
               obresti. Milijarda pa pomeni zelo veliko, to je lahko skupek sredstev, ki jih imamo
               namenjena za par ministrstev skupaj, milijarda je izjemno veliko denarja. Tudi zaradi
               tega je bilo veliko dela narejenega na refinanciranju obresti, se pravi, dolarskih
               obveznic, delali so se »swapi«, zaradi tega, da se je potem za več kot 100 milijonov
               evrov tudi znižala ta obveznost, da se nam je nekako manevrski prostor začenjal
               odpirati. In primerna višina je verjetno tam, kjer je bila včasih pred krizo, kajne,
               verjetno, ne vem, 300, 400 milijonov za obresti; ko enkrat prideš na milijardo za
               obresti, je v bistvu samo še spiralno navzdol. Tako da tudi to se je uspelo končno
               stabilizirati, in mislim, da na tej poti je smiselno vztrajati.</p>
               <p>Povedali ste tudi, da je bilo več pobranih sredstev, drži. Da so nepričakovana, ne
               drži povsem, zaradi tega, ker kadar se dela proračun, se dela na podlagi
               konservativnih ocen, ker so to tudi pričakuje, v skladu z dobro prakso, mi pri sebi
               imamo določene kalkulacije, ki se potrebujejo za to, da se vidi, kam se bo šlo, tudi
               zaradi tega, da znamo bolje predvidevati prihodnost. Ker ena izmed pomembnih, mislim,
               da služb na Ministrstvu za finance, ki se je znatno okrepila pod to Vlado, je tudi
               analitika. Ker na trenutke je bilo tudi nekoliko težje razumeti, kako je možno s tako
               obsežnim kolosom in s toliko denarja, kot ga je, in vsemi temi učinki oziroma nekimi
               spremenljivkami, ki vplivajo tako na gospodarstvo kot na javnofinančne prihodke in
               tako naprej, to obvladovati brez neke zelo močne analitične ekipe, ki je sposobna
               vsaj približno predvideti, kaj se bo zgodilo v prihodnosti, da lahko tudi politiki,
               ki delajo posebej na področju davčnih prihodkov, ustrezno naslovijo, zaradi tega, da
               ne zgrešimo tarče; ta tarča je pa relativno majhna, 2020 je daleč, tarčo je pa treba
               na koncu zadeti. <stage type="mag"/><stage>(nadaljevanje)</stage> Kar
               se tiče trošarin na pogonska goriva, morda samo ena dodatna reč. Mi smo ena izmed
               treh držav v Evropi, ki najbolje izkoriščajo svojo geostrateško pozicijo z vidika
               trošarin na pogonska goriva. Imate Luksemburg, Avstrijo in Slovenijo, to je po mojem
               sveti trojček v deležu, koliko se pobere trošarin iz naslova pogonskih goriv. V
               proračunu je tega za milijardo evrov v Sloveniji in lep del tega se nanaša na tuj
               transport, se pravi, na tranzit. Tako da tu se izkorišča pozicijo. Dejstvo je, da bi
               jo lahko izkoriščali bolje. Zakaj je ne izkoriščamo bolje, zaradi tega, ker nimamo
               dovolj natančnih podatkov. Zdaj počasi sicer po več letih prihaja do tega, da upamo,
               da bomo do nekih podrobnejših podatkov lahko prišli od podjetij, zato da se bo te
               zadeve dobro zmodeliralo in da bomo tudi mi vedeli bolje, kaj delati. V tandemu gremo
               zdaj glede tega še z OECD, s katerim smo se dogovorili za en projekt, ki je naperjen
               zoper to, da, kot veste, s prehodom tovornega prometa na alternativna goriva, se
               pravi, na plin, elektriko in tako naprej, bo ta proračunski vir verjetno začel se
               zniževati in bo treba najti alternativne vire; to je ena stvar, druga stvar pa je
               dosti bolj premišljeno z njimi delati. Ampak trenutno je zadeva taka, da po mojem
               relativno dobro, vsaj kar imamo podatkov, izkoriščamo ta svoj položaj, tudi v korist
               državljank in državljanov, ki zaradi tega posredno plačajo manj dajatev. Če se pa
               zgodi v določenih obmejnih območjih, tako kot ste tudi vi povedali, nižje cene in
               tako naprej, imamo še tri druge meje in zgolj na tej podlagi se orientirati, ni
               nujno, da bi bili pri tem uspešni. Zaenkrat trošarine nismo spreminjali približno dve
               leti, tam ostaja vse, kar je bilo gibanje vezano na tržna gibanja, se pravi, to, kar
               se dogaja na borzah. In delno do določene mere tudi na to, da se je začela
               vključevati biokomponenta. Se je pa, kot veste, na avtocestnem križu cena energentov
               sprostila, tako se omogoča konkurenca. Tudi do zdaj je bilo možno ponuditi nižje
               cene, tista, ki je regulirana cena, pa se to ni dogajalo, in tudi tam, kjer je
               sproščena cena, se tudi ne ponuja goriva po nižjih cenah. Seveda so možnosti
               individualnih dogovorov med velikimi družbami, ampak to so že druge stvari. Tako samo
               toliko, mi to spremljamo redno, gledamo, kje se da kaj izboljšati, in jaz si tudi
               obetam, da tisti - sicer mene ne bo več verjetno dolgo tukaj, glede na to, da so vmes
               volitve, ampak tisti, ki bo pa prišel za mano, jaz pričakujem, da bo imel dobra
               izhodišča in dobre podatke, da bo lahko nekatere poteze na tem področju potegnil,
               zaradi tega, ker brez informacij ni možno delati pametnih odločitev; delati jih na
               slepo pri javnih financah, je pa za moje pojme smrtno nevarno, in to dobesedno, ker
               se to zrcali lahko potem v socialnih transferjih in vseh ostalih zadevah, tudi v
               zdravstvu, ne nazadnje.</p>
               <p>Potem še, da državljani ne občutijo rasti. Jaz se tu ne bi strinjal z vami, tudi
               zaradi tega ne, ker so številni dobili delo, končno. Dejstvo je, da tudi po analizah,
               ki so jih delali, tudi OECD je delal eno zanimivo analizo, kaj ima največji vpliv na
               razslojevanje družbe oziroma na asimetrijo oziroma neenakost v družbi. In ugotovljeno
               je bilo, da je v recesiji to konkretno brezposelnost. Tako zaposlenost omogoča to, da
               se neka normalna razmerja in solidarnost spet nekako zbudi in da gremo vsi skupaj
               lažje naprej.</p>
               <p>Tako da v osnovi davek - če se vrnem zdaj na ta DDV -, tam, kjer se ga ne da znižati,
               je zadeva nastavljena tako, da se pač zaradi, recimo, objektivnih razlogov, kot je,
               recimo, direktiva DDV, se davek pač tam pobere in se ga potem ustrezno uporablja,
               zato da se blaži z določenimi transferji ali pa sredstvi, preko razpisov in tako
               naprej. In to je, mislim, tudi nek pristop, ki je primeren. Kot rečeno, prioriteta
               ostaja razbremenjevanje dela, medtem ko DDV v tem trenutku ni predvideno, da bi se
               spreminjal, tudi zaradi tega, ker je kakršnakoli sprememba izjemno velika. Se pravi,
               v vašem primeru, vaš predlog odnese približno 550 milijonov evrov iz državne
               blagajne. In tak vir je, spet lahko rečemo, da pokrijemo z njim več kot eno
               ministrstvo.</p>
               <p>Zaenkrat toliko.</p>
            </sp>
            <sp xml:id="SDT7-OZFIMP-redna-47-2018-02-01.sp57">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Najprej dajem besedo predlagatelju. Gospod Šircelj, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp58">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Državni sekretar Božič je veliko povedal, veliko je govoril, pa malo povedal, veliko
               floskul, pa veliko je šel malo naokrog, pa še malo v preteklost do <stage type="mag"/><stage>(nadaljevanje)</stage> enotne davčne stopnje, češ da jo je
               bila predlagana enotna davčna stopnja. Zdaj med drugim, jaz bom šel seveda, ker je
               šel on tako dalj, jaz v začetku nisem šel, bom šel pa tudi zdaj jaz nazaj, da samo
               povem tisto, kar je res, pa da ne bo vse temeljilo na floskulah pač ljudi, ki takrat
               pravzaprav niti niso bili zraven, pa zdaj vse te zadeve govorijo. Zaradi točnosti in
               zaradi tega, da bomo vedeli seveda, za kaj gre. Me pa veseli, da je povedal eno
               pozitivno zadevo, eno izredno pozitivno zadevo, ki je povedal, in sicer to, da ga
               kmalu več ne bo tukaj, kjer je. Tako da to je, jaz mislim, vsekakor pozitivno. In
               govoril je o netočnostih, ki se pojavljajo že drugič, pa jih ni navedel. Na začetku
               je govoril o netočnostih, številnih netočnostih. Zdaj, če je vse tisto, kar je naprej
               povedal, imel za netočnost, potem seveda to vzamem nazaj. Ampak prva netočnost, ki jo
               je povedal, pa bom rekel, ko je šel seveda nazaj, pa bomo tam tudi začel, da tisti,
               ki so predlagali enotno davčno stopnjo, zdaj predlagajo znižanje te stopnje. Veste,
               teh ljudi danes ni tukaj v tej sobi. To morate vedeti. In to, kar vi govorite o
               enotni davčni stopnji, enotna davčna stopnja nikoli ni bila predlagana na Vlado ali
               kamorkoli drugam, nikoli, nikoli ni bila predlagana, gospod Božič, nikoli, v nobenem
               vladnem dokumentu tega dejansko zakona, govorimo o zakonu. Drugo je seveda, kaj so
               mediji govorili. Mene ne zanima, kaj so govorili mediji, pa kaj so posamezniki
               govorili. Takrat, ko se je nekaj predlagalo in ko je bilo vprašanje, ali se bo
               predlagala enotna davčna stopnja ali ne, takrat so se predlagale 3 davčne stopnje za
               dohodnino. To je bilo avgusta leta 2006, če ste šli toliko nazaj. Zaradi tega to, kar
               govorite, je neresnica. Naslednje govorite o tem, kako je nekdo klical trojko. Ali je
               klical ali je svaril, da bi prišla? <stage>/ oglašanje iz dvorane/</stage> Tukaj je zdaj to
               vprašanje. Ne? In če o tem seveda govorimo in seveda vi to mantro seveda ponavljate,
               ponavljate in ponavljate o tem strašenju s trojko. Veste, takrat je bil sprejet tako
               imenovani ZUJF, ki ga vi še do danes niste odpravili, pa bi ga že zdavnaj lahko,
               zaradi tega, da ni prišla trojka, ampak takrat vas ni bilo zraven in zaradi tega ne
               veste, kaj se je dogajalo. Morda slišite po medijih, slišite na različne načine in
               tako naprej, katerihkoli že, ampak o tem dejansko ne veste in niste bili zraven in
               ste pač, bom rekel, pod narekovaji, »žrtev« te medijske vojne ali česarkoli že in
               tudi neresnic. In takrat, ko so se sprejemali določeni ukrepi v tem Državnem zboru,
               tudi glede tega, a bo prišla ali ne, takrat je Vlada pač sprejela ukrepe, da ni
               prišla, takratna Vlada, če želite, tudi Vlada Janeza Janše. Tako da to so dejstva in
               vi seveda tukaj ste pač zašli v neko, da rečem, medijsko, bom rekel, neresničnost ali
               pa polresničnost in seveda zdaj to ob vsakem zakonu tukaj objavljate, poveste. Jaz o
               tem nisem govoril, ampak vi ste začeli o tem govoriti. In če ne drugega, dajte vsaj
               govoriti tisto, kar je res. A je to vladno stališče? A je to vaše zasebno stališče? A
               govorite tukaj vladna stališča ali zasebna stališča?</p>
               <p>Zdaj, druga zadeva, kar je seveda v zvezi s tem treba povedati, je, da tisto, kar ste
               rekli, da so tukaj predlogi, ki niso v skladu z direktivo. Gospod Božič, spogajajte
               se z Evropsko komisijo glede določenih izdelkov in storitev. Veste, koliko držav se
               je spogajalo? Poglejte si tam odstopanja od same direktive. Poglejte si odstopanja.
               Spogajajte se. Dajte<stage type="mag"/><stage>(nadaljevanje)</stage> se
               pa kaj spogajat z Evropsko komisijo. Ne vem, Velika Britanija ima, če vzamemo recimo,
               tisto najbolj znano nično stopnjo na informaciji na knjige in na tudi vse ostale
               medije in tako naprej. Spogajajte se, če ste uspešni. Ne govoriti seveda, da to ni
               možno. To je možno in to so naredile posamezne države, številne, ne samo tiste
               starejše članice Evropske unije, ampak tudi druge. Če pa hodite v Bruselj seveda samo
               na sestanek zaradi tega, da jih pač preživite tisti dan in poslušate in skratka nič
               ne naredite, potem je pa to drugo vprašanje. Pa ne mislim zdaj vas osebno, ampak cela
               Vlada, ker celi avioni hodijo tja dol, kogarkoli že. Spogajajte se. Tako da v zvezi s
               tem toliko. In zdaj tukaj, če vi govorite seveda o tem, da se tukaj ne gleda na
               odhodkovno stran, seveda se gleda na odhodkovno stran in še kako se gleda na
               odhodkovno stran, ampak če greste širše, kaj je Ministrstvo za finance naredilo za
               to, da bi bolj nadzorovalo to odhodkovno stran. Pri prejšnji točki dnevnega reda smo
               ugotovili. Niste sprejeli Zakona o javnih financah in 3 točke se nanašajo na nadzor
               javnega sektorja, na nadzor javnih služb in tako naprej in tako naprej in tako, ko
               niste naredili nič. Zaradi tega vas tožijo, Evropska komisija to državo toži, ker je
               ta Vlada neuspešna, ker niste naredili Zakona o javnih financah in povečali nadzor na
               odhodkovni strani. Poglejte si zadnjo študijo Računskega sodišča oziroma zadnjo oceno
               Računskega sodišča glede kliničnega centra. To delate vi na odhodkovni strani, nič.
               In ob taki odhodkovni strani je seveda zmeraj premalo prihodkov, kakor vi pravite,
               zmeraj premalo. In nepravično se potem deli denar. Tako da v zvezi s tem morate pač
               upoštevati, da morate, da ste vi zadolženi, da boste kaj naredili na odhodkovni
               strani, ne pa da, in sprejeli na primer nov Zakon o javnih financah ali ga pa vsaj na
               Vlado poslali kdaj, če govorimo zdaj o teh zadevah, če vi govorite o odhodkovni
               strani. Pa ne glede na to govorite na eni strani, kako ste izboljšali analitično
               službo, po drugi strani v istem govoru poveste, kako nimate podatkov za trošarine.
               Saj imate krasno analitično službo. Kje jo imate to analitično službo, da bo zdaj
               gledala? In če vas preseneti pol milijarde preveč prihodkov, danes ne več,
               presenetilo vas je pa pred pol leta ali pa pred enim letom. Od kje toliko prihodkov?
               In tukaj ne gre za načrtovanje, tukaj ne gre za, bom rekel, neko zadržano
               načrtovanje. Ne, tukaj gre za to, da ste tukaj zgrešili. Tako da, veste, tukaj morate
               biti malo bolj točni. In zdaj, če se vi zgovarjate, jaz se ne bi rad zgovarjal na
               preteklost, s tem ste vi začeli, ampak preteklost ni taka, kot jo vi tukaj
               pripovedujete, ni točna. In če vladni funkcionar govori o tem, o nekih netočnostih
               glede preteklosti, potem je to zaskrbljujoče, in če ne vidi celotnih javnih financ,
               spoštovani gospod Božič, če ne vidi tega, da ima enostavno preveč prihodkov, preveč
               glede na načrtovane, in pri tem ne naredi tega, da bi dejansko znižal davke, in tukaj
               ste jih samo povečevali v zadnjem obdobju, odkar ste na Vladi, in zaostrovali pogoje.
               Tako da, gospod Božič, treba je biti tukaj realen in tukaj nismo ljudje, ki bi seveda
               poslušali neke zgodbe, ki se morda nekje usedejo, pa dejansko nič niso. S tem zakonom
               ne bodo javne finance popolnoma nič manj stabilne, popolnoma nič manj stabilne,
               kolikor so danes, popolnoma nič manj. In če govorite seveda zdaj o državnem dolgu in
               o tem zadolževanju in tako naprej.<stage type="mag"/><stage>(nadaljevanje)</stage> Veste, kdaj je bilo najmanj državnega dolga? Pred letom
               2008. 2004-2008. Veste, kdaj je bil izravnan proračun? Leta 2007 in leta 2008. Takrat
               je bil, potem pa nič več. Če govorite o preteklosti… In še enkrat, ta zakon ni za
               državo, ta zakon je za ljudi in ta Državni zbor in ta koalicija in ta opozicija so v
               vlogi, da sprejemajo zakone v dobro ljudi. Tudi ta Vlada je tukaj za to. To je v
               dobro ljudi. Veste, nekdo je rekel: »Bolj močna država, ki jo vi hočete… Več denarja
               ima država, manj ga imajo ljudje. To je slabo za demokracijo.« Če gledate malo
               zgodovinsko, boste videli, da so obstajale takšne države, ki so imele enormno veliko
               denarja, ljudje pa so bili reveži. To ni dobro. Tudi za demokracijo ne.</p>
            </sp>
            <sp xml:id="SDT7-OZFIMP-redna-47-2018-02-01.sp59">

               <speaker>PREDSEDNICA URŠKA BAN:</speaker>

               <p>Hvala lepa tudi za tole razpravo. Bi pa oba prosila, no, če se lahko v nadaljnjih
               pogovorih, za katere imam občutek, da jih bosta še imela, čim bolj držita točke
               dnevnega reda, zdaj Zakona o javnih financah in v tem delu smo pri prejšnji točki
               razpravljali, o kakšni drugi temi bomo še, smo že. Prosim tudi državnega sekretarja,
               da se res omeji na današnjo točko dnevnega reda, no, da ne bomo razprave širili
               pregloboko.</p>
               <p>Postopkovno, gospod Šircelj. Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp60">

               <speaker>MAG. ANDREJ ŠIRCELJ (PS SDS):</speaker>

               <p>Gospa predsednica, jaz predlagam, da na to še enkrat opozorite državnega sekretarja.
               Jaz sem v svojem govoru najmanj trikrat povedal, da ne želim govoriti o preteklosti,
               odreagiral pa sem na netočnosti, ki jih je govoril državni sekretar v imenu Vlade, te
               koalicije in Vlade Mira Cerarja. Tega si jaz pač ne morem dovoliti. In moram na to
               odreagirati. Ker z nekimi floskulami takole pometati v tem Državnem zboru, brez
               dejanskih podatkov, oprostite, to na tej komisiji, strokovni komisiji, ki jo vi
               vodite, dejansko ne gre in prosim, da njega opozorite glede tega.</p>
            </sp>
            <sp xml:id="SDT7-OZFIMP-redna-47-2018-02-01.sp61">

               <speaker>PREDSEDNICA URŠKA BAN:</speaker>

               <p>Ja, hvala lepa.</p>
               <p>No, saj sem ga opozorila. Tako da, jaz res prosim, da se držimo. Vsebina je jasna,
               kaj je predmet 3. točke dnevnega reda, tako da prosim, če se čim bolj poskušamo
               držati te vsebine.</p>
               <p>Kdo še želi besedo?</p>
               <p>Ja, gospod Pogačnik, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp62">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo.</p>
               <p>Jaz predlagam, da floskule, ki jih državni sekretar uporablja danes že ves čas pri
               tej točki, uporablja na vrhu koalicije strank modernega centra, Desusa in pa
               Socialnih demokratov, na odboru, tukaj notri pri konkretnem predlogu, ki ga je podala
               Slovenska demokratska stranka, pri znižanju davka na dodano vrednost pa predlagam, da
               se osredotoči na vsebino.</p>
               <p>Glejte, spoštovani državni sekretar, jaz vas nisem spraševal po trikotniku
               Luksemburg-Avstrija-Slovenija. Jaz sem vas konkretno vprašal, zakaj je v Celovcu
               liter nafte 25 centov cenejši kot v Mariboru, Murski Soboti ali Kranju, in spraševal
               sem vas, zakaj je danes v Celovcu tisoč litrov kurilnega olja približno 180 evrov
               cenejše kot v Ljubljani, Murski Soboti in Kranju. In če mi odgovorite na to
               vprašanje.</p>
               <p>Drugo, kar imam kot pripombo na vaše izvajanje, je to, da poskušate na nek način
               približati predlog zakona, ki ga je podala Slovenska demokratska stranka, o znižanju
               davka na dodano vrednost z bližnjimi prihajajočimi državnozborskimi volitvami. Nima
               veze. Slovenska demokratska stranka je v tem mandatu, to je približno tri leta in
               pol, vložila več kot 20 zakonov, predlogov sprememb, ki znižujejo davčne obremenitve
               ali, bi rekel, povečujejo konkurenčnost slovenskega gospodarstva. Ne zdaj iti s to
               vašo floskulo: »SDS to vlaga zaradi volitev.« Ni res. Vlagamo zaradi tega, ker želimo
               izboljšati položaj državljank in državljanov Republike Slovenije in izboljšati
               konkurenčnost slovenskega gospodarstva. <stage type="mag"/><stage>(nadaljevanje)</stage> Omenili ste Grčijo… Glejte, spoštovani državni
               sekretar, grški kmetijski minister je pred dvema dnevoma napovedal odpravo davka na
               vino, ki je bil uveden leta 2015. Grčija gre skozi tretji program »bailout«,
               Slovenija pa ni šla niti skozi en »bailout« program. In oni pri tretjem programu
               »bailouta« znižujejo davke, ki so jih uvedli recimo leta 2015. Ne, Vlada Mira Cerarja
               in stranke modernega centra, Socialnih demokratov in Desusa pa zvišujete. Jaz ne
               izključujem, da ne boste do konca tega mandata zvišali še kakšen davek.</p>
            </sp>
            <sp xml:id="SDT7-OZFIMP-redna-47-2018-02-01.sp63">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospa Šergan, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp64">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovani državni sekretar z ekipo, vsi vabljeni in pa kolegice in
               kolegi.</p>
               <p>Ja, danes že tretjič v bistvu obravnavamo Zakon o davku na dodano vrednost. Res je,
               da beležimo visoko gospodarsko rast, res je, da se izboljšuje potrošnja, zmanjšuje se
               brezposelnost, tudi prihodki v državni proračun se povečujejo, ampak vendarle bi rada
               tudi to poudarila, kot smo že v prejšnjih, ko smo zakon zavrnili, da je to povečanje
               oziroma ne povečanje, ampak da se je začasni ukrep davka na dodano vrednost spremenil
               v trajni ukrep, je bila, še enkrat bi poudarila, zaveza vlade Alenke Bratušek
               Evropski komisiji leta 2013. Tako da, mi smo to samo izvedli.</p>
               <p>Rada bi tudi poudarila, da je pri davkih zelo pomembno, da se nekako pri nas naredi
               prestrukturiranje. Delno se je naredilo, seveda pa bi si želeli, da se to davčno
               prestrukturiranje, pri nas je z visokimi davki obremenjeno predvsem delo, da se to
               seveda zniža. To smo blažili z nekaterimi spremembami Zakona o dohodnini, in sicer se
               je zvišala olajšava za dohodke študentov in dijakov, potem je bila sprememba dodatne
               splošne olajšave prav v letošnjem letu oziroma v lanskem letu v decembru, sprejeta
               znižanje z rastjo dohodka bolj linearno. To se pravi, da nekdo ne pade v naslednji
               razred z minimalno vsoto in ima potem visoko dohodnino. Prav tako smo uveljavili
               omejitev oziroma smo upoštevali del plače za poslovno uspešnost, da se ne upošteva v
               davčni osnovi, in sicer 70 % povprečne plače… To se pravi, ta nagrada, božičnica je
               bila že v lanskem letu pri izplačilu, je bila ta olajšava za dohodnino…</p>
            </sp>
            <sp xml:id="SDT7-OZFIMP-redna-47-2018-02-01.sp65">

               <speaker>PREDSEDNICA URŠKA BAN:</speaker>

               <p>Točka dnevnega reda. Prosim, da se držimo.</p>
            </sp>
            <sp xml:id="SDT7-OZFIMP-redna-47-2018-02-01.sp66">

               <speaker>VOJKA ŠERGAN (PS SMC):</speaker>

               <p>Ja, saj je dohodnina.</p>
            </sp>
            <sp xml:id="SDT7-OZFIMP-redna-47-2018-02-01.sp67">

               <speaker>PREDSEDNICA URŠKA BAN:</speaker>

               <p>Ni dohodnina. <stage>/ hrup v dvorani/</stage> DDV.</p>
            </sp>
            <sp xml:id="SDT7-OZFIMP-redna-47-2018-02-01.sp68">

               <speaker>VOJKA ŠERGAN (PS SMC):</speaker>

               <p>DDV, no. Mislim, prestrukturiranje davkov, se opravičujem, no. Mislim, ja…</p>
               <p>Skratka, prestrukturiranje davkov je vsekakor potrebno pri tem, ko govorimo
               enostransko o tem, da bi znižali DDV. Kajti, v tem predlogu niste navedli… Zato me je
               to, nekako sem se zapeljala tudi v to prestrukturiranje, ker tudi vi v predlogu niste
               navedli teh 550 milijonov. Kje pa naj jih vzamemo? Iz kje pa naj pravzaprav… Proračun
               je sprejet. Na kateri strani oziroma komu pa naj vzamemo oziroma od koga naj
               prerazporedimo, ko bo prišlo do izpada manjšega DDV v proračunu? To sem hotela.</p>
               <p>Poleg tega pa imam danes predlog, in sicer predlog sklepa … Ker je bil isti zakon
               vložen že novembra 2017, ni bil sprejet sklep, da je zakonska novela primerna za
               nadaljnjo obravnavo in le pet dni po koncu prejšnjega zakonskega postopka ste vložili
               ta nov zakon, ki pa ne vsebuje novih in pa drugačnih rešitev, zato predlagam sklep,
               da ni primeren za nadaljnjo obravnavo. Poleg tega je tudi v mnenju Zakonodajno-pravne
               službe mnenje, da je tak način vlaganja zakonskih predlogov, to se pravi zaporednost,
               enake vsebinske rešitve, isti predlagatelj, po mnenju pravne teorije lahko to vodi
               tudi do zlorabe procesnih pravic.<stage type="mag"/><stage>(nadaljevanje)</stage> Zaradi tega pravzaprav ta predlog sklepa, da zakon ni
               primeren za nadaljnjo obravnavo.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp69">

               <speaker>PREDSEDNICA URŠKA BAN:</speaker>

               <p>Postopkovno.</p>
               <p>Izvolite, gospod Pogačnik, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp70">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo.</p>
               <p>Zdaj, vi ste že tekom razprave podpredsednico Odbora za finance in pa monetarno
               politiko opozorili, da naj se drži točke dnevnega reda. Jaz sem na to hotel opozoriti
               in tudi opozoriti poslanko Stranke modernega centra in pa podpredsednico Odbora za
               finance in monetarno politiko, da je Zakon o spremembi in dopolnitvi dohodnine
               Državni zbor obravnaval prejšnji teden, ko ga je vložila Slovenska demokratska
               stranka. Z zvišanjem stopenj dohodninskih olajšav in pa z znižanjem dohodninskih
               razredov za 3-odstotne točke. Ta predlog je Stranka modernega centra in tudi vi
               osebno zavrnila. Zdi se mi nesmiselno, da se zdaj vi tukaj hvalite z določenimi
               zadevami, ki jih je ta Vlada naredila. Niste. Ste proti temu.</p>
               <p>Kot drugo… Glejte, spoštovana poslanka, če ste vi prepričani, da se danes ne da najti
               rešitev v proračunu za leto 2018, na kakšen način se bojo prihodki in pa odhodki
               uravnotežili na osnovi zmanjšanja davka na dodano vrednost, sem jaz prepričan, da jo
               bomo v Slovenski demokratski stranki našli v mesecu septembru, ko bo Slovenska
               demokratska stranka vodila vlado Republike Slovenije.</p>
            </sp>
            <sp xml:id="SDT7-OZFIMP-redna-47-2018-02-01.sp71">

               <speaker>PREDSEDNICA URŠKA BAN:</speaker>

               <p>Preden nadaljujemo, poslanko Andrejo Potočnik nadomešča dr. Dragan Matić.</p>
               <p>Kdo želi še razpravljati?</p>
               <p>Gospa Šergan, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp72">

               <speaker>VOJKA ŠERGAN (PS SMC):</speaker>

               <p>Ja, zdaj, ko ste rekli, da se ne nanašate na volitve, ste zdaj naredili EPP, da boste
               vi popravili septembra. V redu. Ampak vi ste že… Tudi vi… Jaz sem se navezovala na
               prestrukturiranje davkov, ki lahko privede do tega, da lahko potem, ne vem, davek na
               dodano vrednost zniža. V tem smislu sem navajala ukrepe. Ker proračun mora biti
               uravnotežen. In samo to sem hotela dodati. Res smo prejšnji teden to obravnavali,
               ampak tudi vi že tretjič vlagate, a ne? Tako da, glejte…</p>
            </sp>
            <sp xml:id="SDT7-OZFIMP-redna-47-2018-02-01.sp73">

               <speaker>PREDSEDNICA URŠKA BAN:</speaker>

               <p>Gospod Logar, izvolite, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp74">

               <speaker>DR. ANŽE LOGAR (PS SDS):</speaker>

               <p>Hvala.</p>
               <p>»Proračun mora biti uravnotežen,« pravite oziroma pravi tisti, ki je v zadnjih treh
               letih v državno upravo pripeljal dodatnih 8 tisoč uslužbencev. Dodatnih 300 milijonov
               evrov na leto. Najprej na račun davkoplačevalcev, na račun tistih, ki ustvarjajo,
               potem pa pravi, da ne more znižati davke zaradi tega, ker so stroški tako visoki. Kaj
               pa potem v tej državi sploh lahko? Jaz sem poslušal prej državnega sekretarja, nekoč
               je bil poslanec, tu v parlamentu je govoril, kaj vse se da, zdaj pa se je preselil na
               drugo stran in govori, česa vse se ne da. Jaz bolj birokratskega razmišljanja v tem
               pogledu še nisem zasledil. Rezime današnje razprave torej je, da, ko enkrat zvišaš
               davke, jih nikoli več ne moreš znižati. To hočete povedati davkoplačevalcem. Hočete
               povedati, da niso upravičeni do nižje davčne stopnje za otroška oblačila, obutve,
               šolske potrebščine, gasilsko opremo, niti za ogrevanje. Ne, ker smo enkrat zvišali
               davek in ker smo enkrat zvišali davek, zdaj ne moremo iti nazaj. Hkrati pa veselo
               zaposlujete v javni upravi, trošite denar, povečujete plače direktorjem, in tako
               naprej. Mislim, to je res lep zgled vlade, ki naj bi delovala za namene ljudi. Ne
               vem, jaz sem na koncu koncev zgrožen nad tem stališčem, ki ga je Vlada sprejela – da
               naj bi ta predlog, ki ga predlaga Slovenska demokratska stranka, torej da se pripravi
               neka revizija davčne obremenitve v smeri tega, da bo davkoplačevalcu več ostalo v
               denarnici, da zapiše, da naj bi to stalo oziroma da bi država ostala brez 550
               milijonov <stage type="mag"/><stage>(nadaljevanje)</stage> evrov
               sredstev. Kje ste pa vi te številke pobrali? Glejte, tako čez palec govorite, da so
               davčni prilivi z DDV 3,2 milijona, 3,2 milijarde evrov, to znižanje je pa približno
               10-odstotno. Že iz tega naslova vam pride 320 milijonov, ne pa 550 milijonov. Zdaj,
               razen, če radi napihujete in strašite pred posameznimi ukrepi. In kolega ekonomist,
               verjetno boste se podpisali pod to tezo, da, če ti več denarja ostane v denarnici,
               boš namesto margarine kupil maslo, če uporabim staro dikcijo maslo-margarina. In
               recimo 22 % od 1 evra držav države pobere manj kot 20 % od 2 evrov. Torej, če ti bo v
               denarnici ostalo več denarja, boš posegel tudi po več dobrinah, po dražjih dobrinah
               in boš plača več davka kljub temu, da je davčna stopnja nižja. In bo izplen za vas,
               fiskalce, oziroma lastnike državne blagajne boljši, je pa verjetno se treba kaj
               potruditi. In najlažje je birokratsko voditi politiko, zaradi česar so potem tudi
               ljudje vedno bolj nezadovoljni z delom politike, namreč ko lahko vse samo zvišuješ.
               Lahko zvišuješ dodatne obremenitve, poti nazaj pa očitno ni. Že, če ne bi tistih 8
               tisoč dodatnih zaposlitev, zaradi katere ne verjamem, da povprečen davkoplačevalec
               živi kaj dosti bolje, kot preden so bili zaposleni, razen tistih 8 tisoč, ki so bili
               zaposleni, bi imeli bistveno večji manevrski prostor in veliko lažje bi opravili ta
               fiskalni napor v tem pogledu. In skrajno nerazumljivo je voditi razpravo v tej smeri,
               da se davki samo zvišujejo. Ne, ni res. Davki grejo lahko v vse smeri. Davčna
               optimizacija gre navzgor in navzdol. Zdaj, številni vam govorijo o preobdavčenem
               slovenskem gospodarstvu. Saj ne nazadnje ste dobili od gospodarstva neke zahteve pred
               nedavnim. In tisti na koncu koncev, ki dejansko poganja krog denarja naprej, je pa
               davkoplačevalec, tisti, ki dobi neka sredstva v blagajni. In če ima on nižjo
               obdavčitev vsakdanjih dobrih, si jih bo lažje privoščil in zelo verjetno si jih bo
               tudi več privoščil, dražje si bo privoščil in še lepše bo živel ob tem in če ni druga
               naloga politike, da priskrbi takšne okoliščine oziroma takšne življenjske razmere. In
               če ne znate tega narediti, pač povejte, ne pa v stališču Vlade pripraviti nek tak
               argumentarij, ki že čisto normalne laične ocene ne zdrži, samo zato, da se ne bi o
               tem razpravljalo. Verjamem pa, kot je kolegica Šerganova hotela ukiniti razpravo
               oziroma kot jo hoče ukiniti razpravo, da je to neprijetna tema za koalicijo, ampak to
               samo zato, ker veste, da je v bistvu to edini pravi ukrep. Če vsak dan govorite o
               uspehu svoje Vlade, o tem, kako ste privarčevali oziroma dobili dodatno milijardo
               evrov davščin, kako se je nateklo dodatnega denarja, glejte, vaša naloga je ne, da s
               tem denarjem gradite še večji državni aparat, ampak da ta denar redistribuirate nazaj
               med davkoplačevalce, tistim, ki ste jim na koncu koncev vzeli. In najlažje in najbolj
               pošteno ga to naredite z znižanjem davčne stopnje DDV.</p>
            </sp>
            <sp xml:id="SDT7-OZFIMP-redna-47-2018-02-01.sp75">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite, gospa Šergan, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp76">

               <speaker>VOJKA ŠERGAN (PS SMC):</speaker>

               <p>Ja, hvala za besedo.</p>
               <p>Jaz bi samo rada dodala na vso razpravo tudi to, da ne trdimo zvišanje, mislim, vi
               trdite o zvišanih davkov, mi pa govorimo o prestrukturiranju davkov. Ni samo črno
               belo, je tudi prestrukturiranje, kar pomeni, da, če je eno področje pretirano
               obdavčeno, da se pač davki prestrukturirajo. Ampak v nadaljevanju bi pa rada
               demantirala to, ker ste rekli, da je 8 tisoč več v javnih upravi zaposlitve. To ne
               drži. Ožja državna uprava, ožja državna uprava se je znižala, so se zaposlitve
               znižale za 0,5 % od 2014 do 2017. <stage type="mag"/><stage>(nadaljevanje)</stage> To, kar pa vi govorite, so pa storitvene dejavnosti, to
               pa pomeni zdravstvo, sociala, vzgoja in izobraževanje. Na tem segmentu storitev pa se
               je povečalo, ampak to je bistvena razlika. Tukaj vendarle tudi ljudje ustvarjajo te
               storitve in to ni isto kot zaposlovanje v ožji upravi. Samo to bi rada. V
               nadaljevanju bi pa želela, da bi, predsednica, vas bi prosila, če bi dali ta sklep na
               glasovanje, da zakon ni primeren za nadaljnjo obravnavo.</p>
               <p>Hvala.</p>
            </sp>
            <sp xml:id="SDT7-OZFIMP-redna-47-2018-02-01.sp77">

               <speaker>PREDSEDNICA URŠKA BAN:</speaker>

               <p>Ja, hvala lepa.</p>
               <p>Sem si zabeležila ta vaš predlog sklepa. Gre za vsebinski predlog sklepa, o katerem
               bom dopustila razpravo do konca in na koncu razprave bom dala ta predlog sklepa tudi
               na glasovanje.</p>
               <p>Gospod Pogačnik, izvolite. <stage>/ oglašanje iz dvorane/</stage> Aja, gospod Šircelj, ja, se
               opravičujem.</p>
            </sp>
            <sp xml:id="SDT7-OZFIMP-redna-47-2018-02-01.sp78">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Mogoče še nekaj zdaj odgovorov in dilem v zvezi s tem, tudi, kar pravi gospa
               Šerganova in kar tudi pravi Vlada ne nazadnje, uporablja besedo prestrukturiranje.
               Zakon oziroma davek na finančne storitve se je povečal iz 7 na 8,5 %, iz 6,5 na,
               koliko, 8,5. Davek na zavarovalne storitve je ta Vlada povečala iz 6,5 na 8,5,
               povečala, povišala, kakor že, tukaj bi lahko malo naredili nek razmislek, kaj je bolj
               prav. Davek na dodano vrednost kot stalni ukrep je ta Vlada povišala iz 20 na 22 %.
               Temu pravi ta koalicija, pa gospa Šergan, pa ta Vlada, prestrukturiranje. Jaz pravim
               temu povečanje. Zdaj, vprašajte ljudi, kaj mislijo, kaj se tukaj prestrukturira. Ob
               tem, da nobenega davka ni zmanjšala. Tukaj je morda naredila majhno spremembo pri
               dohodnini, če gledamo glede na finančne učinke, izredno majhno spremembo pri
               dohodnini, ampak to ni prestrukturiranje, gospe in gospodje. Veste, ta beseda
               prestrukturiranje, to, vi mislite, da je tukaj učeno nekaj, se pove. Pa ljudje
               mislite, da mislijo, da je to nekaj zelo učenega? To ni nič drugega kot navadno
               povečanje davkov, več vzeti ljudem iz žepov. To dela ta koalicija, Stranka modernega
               centra, Socialni demokrati in Desus. Pa lahko naštejem še druge ukrepe, ki ste jih
               tukaj sprejeli, nisem vse, ampak povečevanje davkov ne pomeni prestrukturiranja.
               Prestrukturiranje davkov bi pomenilo, če bi recimo vi uvedli davek na premoženje in s
               tem znižali davek na dodano vrednost ali pa davek na kapital in tako naprej. Tega
               niste nič naredili. Zategovali ste pas ljudem. Zaradi tega to ni prestrukturiranje.
               Dajmo si enkrat naliti čistega vina. In to spremembo, ki jo mi predlagamo, mi ne
               predlagamo prestrukturiranja davkov, mi predlagamo znižanje davka na dodano vrednost.
               In če ima Ministrstvo za finance zdaj takšno analitično službo, kot je povedal zdaj
               državni sekretar, potem naj pove dinamični finančni učinek, ne statični, ne odšteti
               brez upoštevanja gospodarske rasti, brez upoštevanja mednarodnih odnosov, brez
               upoštevanja večje potrošnje, predvsem to, koliko je finančni učinek tega davka. Tega
               dinamičnega… Če pa vi samo statično poveste in če nimate teh analiz dejansko
               narejenih, za koliko se bo povečala potrošnja, glejte, potem so ti podatki, o katerih
               vi z njimi strašite, enostavno neverodostojni, tako kot so bili neverodostojni
               podatki, ko ste planirali proračun za leto 2017, ko so prihodki vam presegli za 500
               milijonov, ampak več ste vzeli ljudem, tako ali drugače. <stage type="mag"/> <stage>(nadaljevanje)</stage> In še enkrat, vrnite to ljudem, dajte ta
               koalicija vrnite ta denar ljudem. Vrnite preko dohodkov, preko plač, preko pokojnin,
               glejte pokojnine se ne zvišujejo, zdaj se bodo za nekaj zvišale baje v tem letu,
               ampak vi lahko povečate pokojnine posredno s tem, da znižate davek na dodano vrednost
               in bodo upokojenci lahko ob istem nominalnem znesku pokojnine kupili več. Gospe in
               gospodje, tudi to je, če želite zdaj prestrukturiranje po vaše ali po naše znižanje
               davkov in večja potrošnja in teh izračunov pa Ministrstvo za finance nima, saj jaz
               jih ne poznam, koliko bo zaradi tega večja potrošnja, koliko bo zaradi tega več davka
               in tako naprej in tako naprej. Koliko se bo povečala dejansko likvidnostna situacija,
               izboljšala likvidnostna situacija, zaradi nižje stopnje davka, tudi v gospodarstvu,
               tako, da glejte ta ukrep, še enkrat je popolnoma v skladu z fiskalno politiko iz
               države in to, ki zagotavlja stabilnost, je pa narejen za ljudi, ne za državo, za
               ljudi. Kajti, še enkrat, raven demokracije je več denarja imajo ljudje, manj država,
               večja je stopnja demokracije.</p>
            </sp>
            <sp xml:id="SDT7-OZFIMP-redna-47-2018-02-01.sp79">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Pogačnik, izvolite, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp80">

               <speaker>MAG. MARKO POGAČNIK (PS SDS):</speaker>

               <p>Ja spoštovana predsednica, hvala za dano besedo, me veseli, da ste se odločili, da
               bomo nadaljevali z razpravo in potem dali predlog, ki ga je podala poslanka na
               glasovanje. S tem bi rekel tudi pričakujemo državnega sekretarja, da bo odgovoril na
               moje vprašanje konkretno. Po drugi strani bi pa opozoril no še tudi poslanko Stranke
               modernega centra, ne govoriti o prestrukturiranju davkov, če pa že govorite pa
               povejte katere davke ste prestrukturirali. Zdaj povečevanje davkov ni
               prestrukturiranje, če je to za vas je to katastrofa. Dajte mi povedati, kakšna davčna
               reforma je ta vaša Vlada pa ta koalicija naredila, ni naredila, izključno povečujete
               davčne obremenitve, tako za gospodarstvo kot za državljanke in državljane Republike
               Slovenije.</p>
            </sp>
            <sp xml:id="SDT7-OZFIMP-redna-47-2018-02-01.sp81">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo od poslancev besedo? Sicer zaključujem ta krog razprave in dajem besedo
               državnemu sekretarju.</p>
               <p>Izvolite gospod Božič, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp82">

               <speaker>TILEN BOŽIČ:</speaker>

               <p>Ja, ves čas govora o tem naj gledam širše, ob enem pa naj se izključno osredotočim na
               predlog, ki je na mizi, to je nekoliko težje, ampak okej. Jaz bi vseeno tiste stvari
               kar pa ste povedali, tudi, če so morda malo ne vem kako pogojene, se pravi, rekli ste
               več davkov, manj demokracije, mi imamo 37 % je delež davkov v BDP v Sloveniji, nad
               nami, se pravi tiste za katere ocenjujete, da, če bi neposredno sklepal na podlagi
               vaše izjave, da ne dvakrat, bi pomenilo, da je najbolj nedemokratična država trenutno
               Danska, sledi ji Francija, nato Belgija, Finska, Avstrija, Švedska, Italija,
               Madžarska, Nemčija, Luksemburg, Nizozemska, to so tiste države, ki imajo večjo davčno
               obremenitev, vsaj kar se tiče deleža dajatev v BDP. Potem od tu naprej morda samo ena
               stvar, ki ste jo tudi rekli pa gre sicer malo bolj na empiriko, kar se tiče, kar,
               prosim samo, imam zdaj besedo, mi je bila dodeljena pa bi jo rad izkoristil brez
               vmesnih izjav. Se pravi, kar se tiče ene zadeve, ki je tudi empirično dokaj dobro
               obdelana, se pravi, učinek morebitni, se pravi, če gremo gledati kaj se je dogajalo
               zadnjih par let, mislim, da je 10 ali 11 držav dvignilo stopnjo DDV za 2 odstotni
               točki, približno tam ne kot mi oziroma toliko kot mi. Ena je pa DDV znižala, to je
               Bolgarija, ki ima pa z DDV kar oziroma se opravičujem, Romunija, ki ima pa težave z
               DDV kar velike. Kot veste je recimo Slovenija na področju DDV vrzeli, se pravi
               razlike davkom, ki bi ga v teoriji lahko pobrali in tistim, ki ga dejansko pobere smo
               med najuspešnejšimi, to je okrog 5,5, te države pa so na večkratniku, lahko
               štirikrat, petkrat, šestkrat večkrat kot mi, imajo težav v tem, <stage type="mag"/><stage>(nadaljevanje)</stage> kako so uspešni pri pobiranju davkov in se
               pravi povzročanju teh asimetrij. No in hotel sem pa povedati to, da v času
               konjunkture se cene običajno, so nekako navzdol, so odporne, se pravi se načeloma ne
               nižajo in od tod tudi ena morda misel, da se, se pravi znižanje DDV ne bi nujno
               odražalo neposredno, se pravi linearno v tem smislu v cenah. Če bi bili v drugi fazi
               cikla, verjetno bi se to drugače zgodilo, ker je tudi pritisk večji na cene, v tem
               trenutku, ko pa rastemo gor je ta učinek manjši. Druga reč glede planiranja
               proračuna, jaz se moram to vseeno še enkrat odzvati, proračun se planira na določenih
               predpostavkah, veste tudi sami, na podlagi napovedi gospodarskih rasti, ki jih daje
               UMAR in tako naprej in je zadeva jasna kako se postavlja in tam ni, se pravi, nekih
               stran poti ali pa bližnjih kako bi se drugače pripravilo ta del in ta del se
               pripravlja v skladu z tistim kar tudi predvideva zakonodaja. Tako, da bi imeli
               možnosti nekega kreativnega računovodstva, ali pa delati po svoje, mislim, da to ne
               gre in tudi ne bi bilo primerno, to jaz mislim, tudi s tistim, ko pravim, da je
               pristop pri načrtovanju javnih financ tudi na strani prihodkov konzervativno
               postavljen. Potem naprej glede prestrukturiranja, jaz bi še enkrat poudaril to, da
               imate pač vi nek vaš pogled, je to, da ocenjujete, da bi bilo pametno na področju DDV
               potegniti poteze, se pravi pogled Vlade je bil pa v tem, da je treba na tistih
               področjih kjer smo nekonkurenčni, DDV recimo smo bolj konkurenčni, kot recimo, če bi
               šli pogledati področje obdavčitve in ravno na obdavčitvi dela se je potem delalo, od
               tu je prišlo potem do tiste spremembe na področju splošne olajšave, ker so se
               dogajale, povečanje splošne olajšave, ki so se dogajale krivice, od tu je prišlo do
               tega, da se je davčna stopnja, se pravi 41 % pri dohodnini znižala na in razdelila na
               dva razreda, se pravi na 34 in 39 % in od tu je tudi prišlo do tiste pobude, se
               pravi, da poslovna uspešnost ob izplačilu do višine povprečne plače zdaj po novem, ni
               obdavčena z dohodnino in to so vse učinki, ki se na koncu odražajo in poznajo pri
               ljudeh. Če se pogovarjamo o povečani splošni olajšavi pri tistih, ki imajo najnižje
               dohodke, če se pogovarjamo o tisti spremembi dohodninske lestvice o tistih nekako s
               srednjimi dohodki, glede poslovne uspešnosti pa pri tistih pri katerih se tudi ta
               poslovna uspešnost izplačuje, tudi po podatkih, ki jih imamo, je ta se pravi v
               porastu in bodo od tega imela tako podjetja skozi nižje stroške dela kot tudi, se
               pravi, zaposleni, ker bo to manj obremenjeno z dohodnino. Tako, da gre za to, da
               davčno prestrukturiranje se je naredilo v tistih okvirih kot je bilo možno, kolikor
               je bilo danega manevrskega prostora, se je naredilo največ, zaradi tega sem tudi že
               uvodoma povedal, da se je veliko delalo predvsem na debirokratizaciji določenih
               postopkov, olajšanju, se pravi izpolnjevanju davčnih obveznosti in tako naprej in na
               tem se je kar veliko naredilo, tako, da to pavšalno rečeno, da se ni naredilo nič, ne
               drži, da bi mi nekaj tukaj strašili pa napihovali tudi se ne strinjam, povemo pač
               tako kot je dejanska situacija, tudi to, da se nič ne da sem povedal kateri so bili
               naši cilji in kam smo se usmerili in kaj se je dejansko naredilo, tako, da tu tista
               navedba, mislim, da vas je že podpredsednica odbora demantirala kar se tiče
               zaposlenih pa je treba vedno znova to demantirati in to je načeloma vse kar sem vam
               želel povedati v tem trenutku.</p>
            </sp>
            <sp xml:id="SDT7-OZFIMP-redna-47-2018-02-01.sp83">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo zeli besedo? Ja, gospod Šircelj.</p>
               <p>Izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp84">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Glejte, predvsem tega glede višjih davkov in manj demokracije in tako naprej, gospod
               državni sekretar vi lahko vzamete katerikoli kriterij, lahko tudi davki v DDV, v
               ostalih in tako naprej. Govorim o višjih davkih, ki bremenijo ljudi in ti višji
               davki, ki bremenijo ljudi pomeni poenostavljeno povedano, da dobijo en tisoč evrov
               neto plače, ob tem se je pa plača več kot tisoč evrov prispevkov in davkov, to so
               višji davki, zelo enostavno, ljudje to razumejo, brez katerihkoli relativnih podatkov
               in, če to vzamemo je to, to in, če vzamemo 22 % davčno stopnjo DDV, potem se točno
               ve, da je ta večja kot je v Avstriji, je pa najbrž manjša splošna stopnja kot je na
               Madžarskem, samo tam imajo še eno davčno <stage type="mag"/><stage>(nadaljevanje)</stage> stopnjo, a veste. Ste pozabili, da imajo tam tri. Tako
               da, iz tega zornega kota je seveda treba vse zadeve gledati na drugačen način. Višji
               davki pomenijo, da so ljudje bolj obremenjeni in če je pri nas, govorite sami, delo
               najbolj obremenjeno, potem to dejansko pomeni, ker to ljudje čutijo na žepu. Če vi
               govorite o prestrukturiranju … Glejte, narobe ste se lotili tega prestrukturiranja
               zaradi tega, ker je delovna sila še vedno bolj obdavčena v Sloveniji kot kjerkoli
               drugje in tukaj na dohodnini niste naredili nič. Primerjajte ceno delovne sile v
               Avstriji in v Sloveniji. Pa ne zaradi dohodnine, še to vam povem, zaradi prispevkov.
               Tako da, iz tega zornega kota morate pač pogledati stvari, tako kot dejansko
               grejo.</p>
               <p>Ampak še enkrat, da se vrnem na davek na dodano vrednost … Predlagamo, da se splošna
               stopnja zmanjša iz 22 % na 20 %, da se znižana stopnja zmanjša iz 9,5 na 8,5 % in da
               se uvede dodatno znižano stopnjo v višini 5 % za nujne življenjske potrebščine.
               Finančni učinek, če ga gledamo nestatično, se pravi dinamično, vsekakor ne bo dosegel
               vaših številk, ki ste jih dejansko povedali. Vse skupaj ne bo obstalo. Ne bo obstala
               potrošnja, ampak ravno nasprotno – povečala se bo. Še enkrat, tega ne delamo za
               državo, ker nismo v tej vlogi, ampak delamo to za ljudi.</p>
            </sp>
            <sp xml:id="SDT7-OZFIMP-redna-47-2018-02-01.sp85">

               <speaker>PREDSEDNICA URŠKA BAN:</speaker>

               <p>Gospod Pogačnik, izvolite, imate besedo.</p>
            </sp>
            <sp xml:id="SDT7-OZFIMP-redna-47-2018-02-01.sp86">

               <speaker>MAG. MARKO POGAČNIK (PS SDS):</speaker>

               <p>Ja, predsednica, hvala za dano besedo.</p>
               <p>Jaz bi samo opozoril, no, državnega sekretarja, naj ne zavaja z določenimi podatki,
               in sicer, struktura davčnih prihodkov v prihodkih proračuna še ne pomeni, kako so
               visoki davki. Samo toliko. Ne morete te primerjave narediti, da imajo določene države
               v strukturi davčnih prihodkov glede na prihodke proračuna višji odstotek kot
               Slovenija. To še ne pomeni, da so tam višji davki. Samo toliko.</p>
            </sp>
            <sp xml:id="SDT7-OZFIMP-redna-47-2018-02-01.sp87">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo besedo? V kolikor ne, potem razpravo zaključujem in prehajamo na
               glasovanje o predlogu sklepa, ki ga je predlagala gospa Šergan, in sicer, da Predlog
               zakona o spremembah in dopolnitvah Zakona o davku na dodano vrednost ni primeren za
               nadaljnjo obravnavo.</p>
               <p>Obrazložitev glasu. Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp88">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo.</p>
               <p>Glasoval bom proti. Žalosti me, da koalicija strank modernega centra, Desusa in pa
               Socialnih demokratov nima višje stopnje demokracije in da nima argumentov za to, da
               se povozi predlog Slovenske demokratske stranke, ki predlaga znižanje davka na dodano
               vrednost na predkrizno raven, znižanje splošne stopnje za 2-odstotni točki, iz 22 na
               20, znižanje znižane stopnje davka na dodano vrednost iz 9,5 na 8,5 in pa uvedbo nove
               dodatne znižane stopnje davka na dodano vrednost v višini 5 %. Žal ne, takšen ukrep,
               takšen predlog bi pomenil pri potrošnji tisoč 500 evrov mesečno letno med 360 in 400
               evri dodatnih prihrankov. Žal ne, ta koalicija dela zase, ne dela pa za državljane in
               državljanke Republike Slovenije in pa za slovensko gospodarstvo.</p>
               <p>Še enkrat, glasoval bom proti, žalosti pa me, da ne upate priti z resno razpravo,
               resnimi argumenti, ampak da predlagate tisti skrajni ukrep, da zakon ni primeren za
               nadaljnjo obravnavo.</p>
            </sp>
            <sp xml:id="SDT7-OZFIMP-redna-47-2018-02-01.sp89">

               <speaker>PREDSEDNICA URŠKA BAN:</speaker>

               <p>Izvolite, gospod Šircelj.</p>
            </sp>
            <sp xml:id="SDT7-OZFIMP-redna-47-2018-02-01.sp90">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Glejte, jaz sem pričakoval vsaj resno razpravo v zvezi s tem in resno razpravo, ki bo
               kresala mnenja o tem, kaj bo dejansko to pomenilo za ljudi. Ampak vi na tej točki
               dejansko, spoštovana predsednica oziroma spoštovana koalicija, bom tako rekel,
               prekinjate to razpravo na način, ki je seveda po poslovniku možen in je skrajen. Ne
               dovolite niti razprave o tem, dokončne razprave.<stage type="mag"/><stage>(nadaljevanje)</stage> Lahko seveda rečete, da se ponavlja ta razprava,
               najbrž se bo še ponavljala, najbrž se bo ponavljala tudi pri ljudeh, ampak pomembno
               je, da si navsezadnje tudi zapomnimo, da to v tej koaliciji ni bilo možno. Ni bilo
               možno dokončno razpravljati o amandmajih, ki so predlagani, in tudi dokončno o samem
               zakonu. Ljudje bodo zdržali tudi brez teh dodatnih 350 ali pa 400 evrov, ni težav,
               bodo. Upam pa, da se bodo tudi zapomnili, kdo jim ni dal teh dodatnih 350 ali pa 400
               evrov.</p>
               <p>Jaz bom seveda glasoval proti.</p>
            </sp>
            <sp xml:id="SDT7-OZFIMP-redna-47-2018-02-01.sp91">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Logar, izvolite.</p>
            </sp>
            <sp xml:id="SDT7-OZFIMP-redna-47-2018-02-01.sp92">

               <speaker>DR. ANŽE LOGAR (PS SDS):</speaker>

               <p>Hvala, predsednica.</p>
               <p>Zdaj, moram reči, da gre za nerazumljivo politiko aktualne Vlade. Namreč, zakon je
               zelo enostaven, vsega skupaj ima sedem členov. Ne vem, kateri člen je tisti, ki vam
               pravi, da ni primeren za nadaljnjo obravnavo. Verjamem, da ste vseh sedem prebrali,
               toliko časa ste imeli, in da vsakega od teh sedmih razumete. Noben ni zapleten. Zelo
               enostavni so. Gre samo za to, da se uvede dodatna znižana stopnja in da se stopnje
               DDV vrnejo na predkrizno raven. Polna usta so vas, kako smo krizo prebrodili, torej
               je čas, da se tudi pri davščinah vrnemo na predkrizno raven, zraven pa še dodamo
               nižjo davčno stopnjo 5 % za tiste najnujnejše potrebščine – ogrevanje, otroška
               oblačila, in tako naprej. Glejte, s sprejemom tega zakona bi se celo stopnja revščine
               znižala. Ker, če ti vsak mesec ostane 20 evrov več v žepu, imaš 20 evrov več za
               življenje in imate na vseh segmentih samo dodano vrednost. Enako je s pogajanji z
               javnim sektorjem. Saj jim ni treba plače zvišati, saj lahko davke znižate, pa imajo z
               isto plačo vsak mesec več. Enaka logika. Samo to zahteva nebirokratsko logiko, ampak
               logiko nekega normalnega tržnega gospodarstva. Skrajno nemoralno je, da pride Vlada s
               takšnim »pavšalističnim« sklepom pred Državni zbor, potem pa člani koalicije,
               konkretno v obličju poslanke SMC, pravijo, da ta zakon ni ustrezen za nadaljnjo
               obravnavo. Zdaj, te razprave nočete v Državnem zboru izključno in zgolj zato, ker
               nimate nobenih argumentov, da ste proti. Nobenih argumentov in je edini argument, da
               nočete razpravljati o tem. Osebno menim, da se lahko kakšna zadeva tukaj še spremeni,
               ampak to se lahko spremeni zgolj in samo v zakonodajnem postopku, torej ob razpravi v
               Državnem zboru. Zdi se mi nesprejemljivo, da bi si zakonodajalci, torej parlament
               dajali nagobčnik, da ne bi mogli razpravljati o ukrepu, ki v bistvu daje vsem,
               nikomur ne jemlje, daje vsem. Neka normalna politika najde rešitev tudi za nižanje
               davčne stopnje. Zelo lahko je višati, ampak prava politika mora najti tudi trenutke,
               in zdaj je ta trenutek, ko je treba davščine znižati in razdeliti to, kar je bilo
               vzeto državljanom.</p>
               <p>Tako da, jaz bom glasoval proti temu predlogu, da je zakonodajni predlog neprimeren
               za nadaljnjo obravnavo.</p>
            </sp>
            <sp xml:id="SDT7-OZFIMP-redna-47-2018-02-01.sp93">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospa Šergan, obrazložitev glasu.</p>
            </sp>
            <sp xml:id="SDT7-OZFIMP-redna-47-2018-02-01.sp94">

               <speaker>VOJKA ŠERGAN (PS SMC):</speaker>

               <p>Hvala za besedo.</p>
               <p>Ja, sama bom glasovala za sklep, da je zakon neprimeren za nadaljnjo obravnavo.
               Mislim, da je bila razprava vendarle široka. Seveda je bila iz vaše strani izrazito
               populistična in iz naše strani argumentirana, zakaj pravzaprav smatramo, da ta zakon
               ni primeren za nadaljnjo obravnavo, poleg tega pa je tudi Zakonodajno-pravna služba
               dala obrazložitev, da je tak način vlaganja zakonskih predlogov, tako zaporednost,
               enake vsebinske rešitve, isti predlagatelj, po mnenju pravne teorije to lahko vodi
               tudi do zlorabe procesnih pravic in zaradi tega podpiram ta sklep.</p>
               <p>Ja, hvala. <stage>/ oglašanje iz dvorane/</stage></p>
            </sp>
            <sp xml:id="SDT7-OZFIMP-redna-47-2018-02-01.sp95">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kakšna obrazložitev<stage type="mag"/><stage>(nadaljevanje)</stage>
               hvala lepa.</p>
               <p>Še kakšna obrazložitev glasu? Ne. Torej, sedaj glasujemo o predlogu sklepa, da
               Predlog zakona o spremembah in dopolnitvah Zakona o davku na dodano vrednost ni
               primeren za nadaljnjo obravnavo. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(4 člani.)</stage></p>
               <p>Ugotavljam, da je predlog sprejet.</p>
               <p>S tem zaključujem obravnavo predloga zakona na matičnem delovnem telesu.</p>
               <p>Odbor bo pripravil poročilo, v katerega bo vključil sprejeti sklep. Predlagam, da o
               tej točki na seji Državnega zbora poroča podpredsednica, gospa Šergan, če se
               strinjate.</p>
               <p>S tem zaključujem to točko dnevnega reda in tudi današnjo sejo Odbora za finance in
               monetarno politiko.</p>
               <p>Lep dan vam želim. <stage type="time">Seja se je končala 1. februarja 2018 ob 15.01.</stage>
               </p>
            </sp>
         </div>
      </body>
   </text>
</TEI>