<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZNJF-redna-54-2018-04-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">169B08531F2B3221C125825D002FBA0A</idno>
               <idno type="custom" subtype="day">FC15F6A03B0B6C10C1258275001DC0EC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FC15F6A03B0B6C10C1258275001DC0EC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-54-2018-04-11.KZNJF" n="54">
               <name>redna seja</name>
               <date when="2018-04-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-54-2018-04-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-54-2018-04-11.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">54. seja</stage>
            <stage type="date">(11. april 2018)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9. uri. </stage>


            <sp xml:id="SDT7-KZNJF-redna-54-2018-04-11.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani vabljeni, minister, predstavniki RTV,
               kolegice in kolegi, lepo pozdravljeni! Začenjam 54. sejo Komisije za nadzor javnih
               financ.</p>
               <p>Za sejo se je opravičil gospod Luka Mesec, gospa Anja Bah Žibert pa nadomešča gospoda
               Janeza Janšo.</p>
               <p>S sklicem seje ste prejeli dnevni red. Ker nismo prejeli predlogov za spremembo
               dnevnega reda, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA - POROČILO O DELOVANJU NADZORNEGA SVETA RTV
                  SLOVENIJA V LETU 2017 (EPA 2600-VII).</title>
               </p>
               <p>Poročilo o delovanju Nadzornega sveta RTV Slovenija za leto 2017 je bilo objavljeno
               na spletni strani Državnega zbora, prav tako je bilo tam objavljeno poročilo Odbora
               za kulturo s sklepi.</p>
               <p>K tej točki sem povabil predsednika Nadzornega sveta RTV Slovenija Andreja Graha
               Whatmougha, prejšnjega predsednika Nadzornega sveta RTV Slovenija, gospoda Petra
               Graška, generalnega direktorja RTV Slovenija, gospoda Igorja Kadunca, ministra za
               kulturo, ki opravlja tekoče posle, gospoda Antona Peršaka, predsednika Odbora za
               kulturo dr. Dragana Matića, predstavnike Javnega zavoda RTV Slovenija, Ministrstva za
               kulturo, naknadno pa sem na sejo povabil tudi predsednico Sveta delavcev RTV
               Slovenija, gospo Petro Bezjak.</p>
               <p>Na začetku seje vas želim obvestiti, da sta za obravnavo poročila Nadzornega sveta
               RTV Slovenija pristojni dve matični delovni telesi Državnega zbora, Odbor za kulturo
               in Komisija za nadzor javnih financ. Tako se pogovarjamo dvakrat o RTV Slovenija, pri
               čemer osebno mislim, da glede na to poročilo, glede na magnetogram seje Odbora za
               kulturo, glede na stanje najbrž danes ni nič narobe. <stage type="mag"/>(nadaljevanje) Odbor za kulturo je to poročilo obravnaval na svoji
               29. seji, 1. marca 2018.</p>
               <p>Predlagam, da uvod v razpravo poda predsednik nadzornega sveta, sedanji, prejšnji,
               potem bom prosil ministra za kulturo, gospoda Peršaka, za njegovo mnenje, potem tudi
               predsednik odbora dr. Dragan Matić, direktor RTV Slovenija, vodstvo RTV Slovenija,
               predstavniki delavcev, se pravi, najprej gostje, potem člani komisije, skratka, tako
               kot je to običajno na seji.</p>
               <p>Preden dam besedo predstavnikom vabljenih, vas obveščam, da gospa Marija Bačič
               nadomešča gospoda Jana Škoberneta.</p>
               <p>Zdaj pa, kdo želi besedo? Gospod Grašek, izvolite, beseda je vaša.</p>
            </sp>
            <sp xml:id="SDT7-KZNJF-redna-54-2018-04-11.sp2">

               <speaker>PETER GRAŠEK:</speaker>

               <p>Hvala lepa, predsednik.</p>
               <p>Dober dan vsem skupaj!</p>
               <p>V gradivih ste dobili obširno poročilo, skupaj z vso dokumentacijo, zapisniki, tako
               bom jaz svoje poročilo skušal skrajšati in dati glavne poudarke ter ugotovitve
               nadzornega sveta med delovanjem v letu 2017. Jaz sem bivši predsednik nadzornega
               sveta, mandat sem zaključil 28. januarja 2018, moj naslednik je gospod Andrej Grah
               Whatmough in on bo lahko dal podrobnejša pojasnila, predvsem glede poslovanja v
               letošnjem letu in tudi izkazov 2017, ker jaz nimam dostopa do teh zadev.</p>
               <p>Pristojnost Nadzornega sveta RTV Slovenija določa Zakon o RTV Slovenija in Statut
               Javnega zavoda RTV Slovenija in nadzorni svet je pristojen za spremljanje zakonitosti
               in gospodarnosti poslovanja. Kot veste, ima Javni zavod RTV Slovenija še en organ, to
               je Programski svet, ki je pristojen za program, kadrovske zadeve in vse ostalo.
               Ključna je, po mojem mnenju in tudi iz prakse se je izkazalo, dobra komunikacija med
               obema organoma, dokler je pač ta dualizem prisoten. To smo zagotovili ali pa sva
               zagotovila oba predsednika z medsebojnim informiranjem, stalno komunikacijo in
               vzajemno prisotnostjo na sejah, kjer sva obrazlagala stališča, razloge za odločitve
               in splošno informirala člane obeh organov o dogajanjih v RTV Slovenija.</p>
               <p>Nadzorni svet ima enajst članov ali pa v letu 2017 je imel enajst članov, bil je
               polno zaseden, imel je dvanajst rednih sej, vse so bile sklepčne. Poleg tega ima
               nadzorni svet tudi štiri odbore, odbor za ekonomiko, za investicije, za trženje in za
               kadrovsko-pravne zadeve, ti so imeli petnajst sej v letu 2017 in vse so bile
               sklepčne. V letu 2017 je bilo delovanje nadzornega sveta in njegovih odborov
               osredotočeno na sprejemanje revidiranega letnega poročila o poslovanju zavoda v letu
               2016 ter finančnih načrtov za leti 2017 in 2018 in na spremljanje zakonitosti in
               gospodarnosti poslovanja v letu 2017 praktično z vsakomesečnimi sejami. Dodatno smo
               tudi podrobno spremljali izvajanje strateškega načrta in reševanja problematike
               honorarnih sodelavcev in slabega ali pa neobvladovanja rasti stroškov dela, ki so po
               naši oceni ali pa po moji oceni ena največjih nevarnosti in izzivov za prihodnje.</p>
               <p>Kratko bom povzel glavne poudarke letnega poročila za 2016, za finančni načrt 2017 in
               2018.</p>
               <p>Letno poročilo za leto 2016. Obravnavali smo revizorjevo poročilo. Revizor je bil
               zunanji revizor Realinea, pridržka ni bilo, večjih nepravilnosti tudi ne in tudi ni
               bilo pisma vodstvu zavoda. Prihodki iz poslovanja v letu 2016 so znašali 118,6
               milijona evrov,<stage type="mag"/>(nadaljevanje) od tega
               v strukturi 94,2 prihodki iz prispevka, ki ga plačujejo vsi naročniki električnega
               omrežja, to so več ali manj javna sredstva. Razlika je bila iz prihodkov od
               oglaševanja 12,8 milijona evrov, komercialnih prihodkov, to je trženje predvsem
               dostopa v multiplex in drugih tehničnih storitev, in 1,7 milijona iz raznih
               sofinanciranj. Iz samega poslovanja je v letu 2016, tako kot v predhodnih letih, RTV
               Slovenija izkazovala primanjkljaj ali izgubo 2,7 milijona, ki se je pokrila iz vira
               finančnih prihodkov, se pravi, od prodaje naložb, to je predvsem oziroma samo delnice
               Eutelsata in dividend iz Eutelsata ter iz obresti iz obveznic Republike Slovenije.
               Portfelj finančnih naložb RTV Slovenija sestoji iz delnic Eutelsata in obveznic
               Republike Slovenije. Tako je bil končni rezultat oziroma celotni prihodki so znašali,
               ob upoštevanju tudi finančnih prihodkov v letu 2016, 124,8 milijona evrov in končni
               rezultat, ob upoštevanju tudi tega pozitivnega efekta od prodaje finančnih naložb in
               prihodkov iz finančnih naložb, 59 tisoč 612 evrov. Stroški dela so znašali v letu
               2016 72,9 milijona evrov in so v strukturi vseh odhodkov ali stroškov RTV Slovenija
               znašali 58 %, od tega 62,4 milijona redno zaposleni za nedoločen čas in 10,5 milijona
               zunanji sodelavci.</p>
               <p>Prehajam na finančni načrt RTV Slovenija za leto 2017. Načrtovani so bili prihodki iz
               poslovanja v višini 118 milijonov evrov. Izguba iz poslovanja, ki bi nastala v višini
               po načrtu 565 tisoč evrov, bi se pokrila iz prihodkov iz finančnih naložb, ne iz
               prodaje, se pravi, samo iz dividend in iz obresti, ker prodaj finančnih naložb v letu
               2017 ni bilo načrtovanih in so samo ti prihodki bili načrtovani iz dividend iz
               naslova delnic Eutelsat in obresti, ki jih nosijo obveznice Republike Slovenije.
               Načrtovan je bil končni rezultat dobiček 32 tisoč evrov, načrtovani so bili stroški
               dela v višini 71 milijonov evrov.</p>
               <p>Zdaj bi samo kratko - in bi prosil sedanjega predsednika, da me dopolni ali popravi,
               če bom kakšno številko narobe povedal - glede realizacije 2017. Dejanski prihodki so
               bili višji od načrtovanih. Kot sem povedal, načrtovani so bili 118 milijonov,
               realiziranih je bilo 119,5 milijona evrov. In realizirana je bila na koncu leta
               izguba 720 tisoč evrov. Pri stroških dela je bil presežen načrt, da vas spomnim,
               načrtovano je bilo 71 milijonov evrov za stroške dela, dejanski stroški dela so
               znašali 73,8 milijona evrov oziroma 2,8 milijona več, kot so bili načrtovani, in so
               predstavljali 61 % v strukturi vseh stroškov. Se pravi, negativen napredek na leto
               2016, z 58 % v strukturi na 61 % v strukturi.</p>
               <p>Prehajam na finančni načrt RTV Slovenija za leto 2018. Načrtovani so prihodki iz
               poslovanja v višini 119,5 milijona evrov, načrtovana - kljub velikim naporom
               nadzornega sveta, da bi na nek način zagotovili, da vodstvo načrtuje pozitivni izkaz,
               to ni bilo možno, kljub več sejam, argumentacijam in tako naprej <stage type="mag"/>(nadaljevanje) zaradi specifike, pač argumentacija vodstva
               je bila specifika leta 2018, številni športni dogodki, nogometno prvenstvo in še
               nekaj takih, tako, da je izguba iz poslovanja načrtovana v višini 2,8 milijonov, ki
               naj bi se pokrila z prodajo, se pravi finančnih naložb, v kombinacijo finančnih
               naložb in prihodkov iz finančnih naložb, že prej omenjenih v višini 3,5 milijonov
               evrov. Končni rezultat načrtovan za letošnje leto je pozitivno, naj bi bil ob
               upoštevanju teh tudi finančnih prihodkov 22 tisoč evrov in pozitivni pač denarni tok
               in pozitivno denarnih sredstev v višini 2 milijona evrov, s tem, da bi stroški dela
               narastli na 75,2 milijona evrov ali v strukturi 63 % vseh stroškov. Od tega redno
               zaposlenih 69 milijonov in zunanji sodelavci 6,2 milijona evrov. To je na kratko, da
               dobite pač sliko.</p>
               <p>Zdaj bi vas pa želel samo informirati o tem kar je tudi malo obširneje zapisano v
               poročilu, ki ga imate v gradivu. O tem kaj so po mnenju nadzornega sveta nerešene
               zadeve in največji izzivi pač za naprej oziroma naloge za naprej. Po našem mnenju so
               največji nerešeni izzivi za zagotovitev vzdržnega finančnega poslovanja javnega
               zavoda RTV Slovenija v prihodnjih letih naslednji. Najprej in predvsem hitro pomembno
               znižanje in za tem strogo obvladovanje stroškov dela in preprečevanje ponovitve
               sedanjega stanja nezadržnega naraščanja vseh stroškov dela, ki bodo v strukturi vseh
               načrtovanih odhodkov v letu 2018 predstavili 63%.</p>
               <p>Drugič, prekinitev dosedanje dolgoletne prakse pokrivanja finančnega primanjkljaja s
               porabo finančnih naložb iz enostavnega razloga, ker je teh finančnih naložb koncem
               leta lanskega tam okoli 17 milijonov evrov. Vrednost teh finančnih naložb pač niha
               glede na to kako kotira predvsem delnica / nerazumljivo/… na borzah in bi ob
               predpostavki letne porabe 7,2 milijona finančnih naložb kot je bilo predvideno v prvi
               nesprejeti verziji finančnega načrta za 2018, nadzorni svet je pač po dolgem
               pregovarjanju, prigovarjanju, svetovanju, dosegel to, da se pač nekaj investicij,
               predvsem izgradnja dodatne stavbe Komenskega pet odložila do ali pa odločanja o tem
               odložilo do sprejema celovitega finančnega načrta, projekta, ki pač ni bil popoln, ko
               smo ga dvakrat, trikrat obravnavali v letu 2017 in zato se je pač to znižalo. Ampak
               ob predpostavki, da bi spoštovali ta prvotno predložen finančni načrt za 2018, z
               porabo 7,2 milijonov evrov teh finančnih naložb in ob predpostavki nadaljevanja take
               prakse v naslednjih letih bi to zadostovalo največ za 2 dodatni leti tovrstnega, pač
               tovrstne prakse.</p>
               <p>Tretja zadeva, prioritetna poraba dela preostalih finančnih naložb za izvedbo
               prepotrebnih sanacijskih ukrepov in projektov z dolgoročnim razvojnim potencialom za
               zagotovitev uravnoteženega poslovanja in pokrivanja vseh odhodkov s prihodki iz
               rednega poslovanja. Pač prihodki iz rednega poslovanja so ta javna sredstva,
               prispevek, ki tvori okoli 80 % v strukturi prihodkov, potem pa še prihodki za
               oglaševanje in ostali prihodki komercialnih dejavnosti in nekaj drugih. Četrtič, RTV
               Slovenija mora opravičiti financiranje z javnimi sredstvi preko prispevka s
               kakovostnimi konkurenčnimi programi radia in televizije z ustrezno poslušanostjo in
               gledanostjo preko vseh razpoložljivih sodobnih tehnologij, kar je to sedanje vodstvo
               že začelo izvajati in predvsem tudi skozi to s pomladitvijo <stage type="mag"/> (nadaljevanje) poslušalstva in gledalstva. V strukturi
               je največ, pač je jasno razvidno, da RTV Slovenija izgublja ravno v segmentu mladih
               poslušalcev in gledalcev, ki so pač vezani bolj na drug pristop in na moderne
               tehnologije. Nadzorni svet je v letu 2017, tako kot v preteklih letih mandata,
               naložil generalnemu direktorju, da sprejme vse potrebne ukrepe o racionalizaciji,
               optimizaciji za zagotovitev uravnoteženega pozitivnega poslovnega izida in denarnega
               toka v naslednjih letih, brez dosedanje dolgotrajne prakse ali pa dolgoletne prakse,
               vsakoletne več milijonske porabe finančnih naložb. V zadnjih 10 letih je bilo okoli
               100 milijonov teh finančnih naložb porabljenih za predvsem tehnološko posodabljanje,
               za izvajanje programa, v nekaterih letih 4 milijone, v enem letu celo 18 milijonov,
               kar pa je imelo tudi nek stranski, če temu v narekovaju rečem, pozitiven učinek, da
               je pač pokrivalo tudi izgubo iz poslovanja, predvsem zaradi ali zaradi razlike med
               nabavno ceno delnic Eutelsata in pa prodajno ceno, ko se je pač skozi leta prodajala.
               Ta razlika je pozitivna in tukaj je bil vedno izkazan nek dobiček, ki je pač pokril
               negativen izid ali izgubo iz konkretnih let. To je nek kolateralen efekt, ki je na
               nek način nepozornemu opazovalcu pač prikrival dejstvo, da dejansko RTV Slovenija že
               dolga leta dejansko posluje z izgubo.</p>
               <p>Nadzorni svet je generalnemu direktorju svetoval, da kot strokovno podlago za izvedbo
               sanacije poslovanja ter potrebnim optimizacij v sodelovanju z vsemi deležniki takoj
               začne izvajati projekt prenove vseh poslovnih in produkcijskih procesov RTV
               Slovenija.</p>
               <p>Navedel bi še nekaj neizvršenih nalog. Ob zaključku mojega mandata, če je kakšna bila
               vmes izvršena, me bo dopolnil ali popravil sedanji predsednik nadzornega sveta.</p>
               <p>Najprej in predvsem izdelava vzdržnega strateško operativnega načrta za razvoj RTV
               Slovenija za obdobje 2018 do 2022.</p>
               <p>Naslednja, realni programsko-produkcijski finančni načrti ter njihova izvedba brez
               odstopanj. Vsakoletna praksa je pač večmilijonsko odstopanje, kot sem že prej omenil,
               predvsem pri stroških dela.</p>
               <p>Izvedba prenove vseh poslovno-produkcijski procesov ter na podlagi tega definiranje
               potreb v profilu in številu kadrov ter reorganizacija in sistematizacija delovnih
               mest ter racionalizacija in optimizacija poslovanja. Nevzdržno je namreč, da stroški
               dela naraščajo za redno zaposlene in potem dodatno, ki sicer se znižuje vsako leto,
               se dodatno uporabi red veličin 10 milijonov, v letošnjem letu 6 milijonov še za
               zunanje sodelavcev. To po mojem mnenju jasno kaže, da je nekaj narobe tudi s
               strukturo zaposlenih in je treba tudi na tem področju pač ukrepati.</p>
               <p>Izdelava normativov za vse kategorije zaposlenih. Izvedba projekta izboljšanja
               organizacijske klime in motiviranosti zaposlenih, pomembna naloga.</p>
               <p>Izboljšanje komunikacije z notranjimi, zunanjimi javnostmi.</p>
               <p>Izvedba projekta porazdeljevanja stroškov po oddajah programov, bi rekel, dokaj
               elementarna zahteva, se pravi, definiranje kaj je lastni strošek produkcije. Nekaj je
               na tem področju bilo narejeno, vendar zadeva še ni zaključena.</p>
               <p>Potem sistemska ureditev obvladovanja avtorskih pravic, iz tega naslova prihajajo
               vsako leto številne tožbe, tudi izgubljene pravde avtorjev ali pa lastnika avtorskih
               pravic, tipično je, da to prihaja iz bivših, iz logov bivših zaposlenih na RTV
               Slovenija.</p>
               <p>Skratka, to je pomembna naloga, ker za vsako arhivsko gradivo, ki se želi predvajati
               ali pač posredovati nekomu za <stage type="mag"/>
               (Nadaljevanje) uporabo, je predhodno treba ugotoviti ali so avtorske pravice urejene
               ali ne, sicer prihaja do zahtevkov lastnikov. Raziskati sume korupcijskih tveganj in
               nasprotovanja interesov, za kar je nadzorni svet predlagal generalnemu direktorju, da
               to opravi notranja revizija. Vnos protikorupcijske klavzule, vse pogodbe, ki jih
               sklepa RTV Slovenija. V nekaterih je v nekaterih ni, no to je pač bila naloga, ki jo
               je nadzorni svet dal vodstvu, da to uredi. In pa pisna zaveza vseh zaposlenih RTV
               Slovenija, da sporočijo o morebitni konflikt interesov. Vodstvo se mora po našem
               mnenju osredotočiti na izvajanja poslanstva nalog, ki jih določa Zakon o RTV
               Slovenija, ob sočasnem izvajanju projektov, povečana učinkovitost in kakovost
               delovanja RTV Slovenija, kar vključuje tudi povečanje izkoristka in produktivnosti
               vseh razpoložljivih kadrovskih in tehničnih resursov RTV Slovenija na vseh
               geografskih lokacijah. To je dokaj neenakomerno izkoriščano. Lokacije, kot veste, so
               tri, Ljubljana, Maribor in Koper. Izvajanje le tistih tržnih dejavnosti, ki s tržnimi
               prihodki pokrivajo svoje stroške. Tipično področje ker temu ni tako, so orkestri.
               Prioritetno vlaganje prihodkov finančnih naložb v dejavnosti ki bodo pomagale
               zagotoviti vzdržno poslovanje sposobnost vzdržati tržne pritiske konkurence in
               predlagati ustanovitelju optimalen in vzdržen nabor programov in nalog RTV Slovenija,
               ki se morajo financirati iz javnih sredstev. Po mojem mnenju bi RTV Slovenija
               povečala učinkovitost nadzora poslovanja ter zmanjšala posledično obremenitev
               vodstva, ki ga ima pač z nadzornim in programskim svetom, če bi združili programski
               nadzorni svet v enovit organ nadzora, po vzoru delniških družb. V primeru, da
               ostaneta še naprej dva organa, bi bilo smotrno izvršiti majhno spremembo v postopku
               sprejemanja programskega produkcijskega načrta in finančnega načrta tako, da nadzorni
               svet najprej sprejme finančni načrt, se pravi, okvir finančni, v katerem nato
               programski svet sprejme programsko-produkcijski načrt. Sedanji postopek namreč je
               tak, da sicer programski svet sprejme ali pa mnenje, ki je neobvezujoč za nadzorni
               svet o finančnem načrtu, poleg tega, da sprejme programski produkcijski načrt. In v
               izogib kakršnimkoli dvomu ali pa nesporazumom na tem področju bi bila to, kar sem
               povedal, elegantna rešitev, po mojem mnenju. Sicer pa je moje osebno opažanje, moram
               poudariti, to ni mnenje vse nujno vseh članov nadzornega sveta, da je statusno pravna
               oblika javni zavod neke vrste anahronizem in otežuje marsikateri ali pa uvajanje
               marsikaterega ukrepa, ki bi povečal učinkovitosti poslovanja, zato bi lahko
               ustanovitelj razmislil o tem ali ni prišel trenutek, da se ta statusna oblika
               spremeni in pa prilagodi današnjemu času.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-54-2018-04-11.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Grašek.</p>
               <p>Želite? Izvolite.</p>
            </sp>
            <sp xml:id="SDT7-KZNJF-redna-54-2018-04-11.sp4">

               <speaker>ANDREJ GRAH WHATMOUGH:</speaker>

               <p>Spoštovani predsednik, hvala za besedo.</p>
               <p>Ja. Jaz bi kot sedanji predsednik nadzornega sveta tukaj samo v bistvu dopolnil še s
               svojega vidika to poročilo. Tukaj so predvsem tri stvari kateri bi rad namenil nekaj
               besed. Samo uvodoma naj povem, da ta novi sklic oziroma novi mandat nadzornega sveta
               se je začel v bistvu 28. januarja o prenehanju mandata stalnega sestava. 14.
               februarja na seji smo potem izvolili predsednika in namestnico predsednika, potem smo
               imeli pa v tem času dve seji, 27. februarja, ko smo sprejemali letno poročilo za leto
               2017 in potem 21. tega marca, ko smo pa že v bistvu tudi vsebinske stvari v smislu
               tudi stvari o katerih smo danes govorili oziroma slišali, že seznanjali in sprejemali
               določene sklepe.</p>
               <p>Najprej bi, če dovolite, samo par besed glede poslovanja v 2017. Tukaj je pač gospod
               Grašek rekel, da naj ga popravim, če <stage type="mag"/>(nadaljevanje) je karkoli narobe. Drugače vse, kar je povedal, drži,
               edino tale … Po letnem poročilu, ki ga je nadzorni svet v novi sestavi sprejel, znaša
               delež celotnih stroškov dela v celotnih odhodkih 59,6 % oziroma 60 %. Drugače pa
               tisto, kar je gospod Grašek povedal, dejansko drži. Izguba je bila pač v 720 tisoč
               evrih. Je predvsem rezultat enkratnega dogodka, izgubljene tožbe in popravka
               knjiženja oziroma amortizacije licenc.</p>
               <p>Ta nadzorni svet, kot sem rekel, se je do zdaj sestal na eni konstitutivni in na dveh
               vsebinskih sejah. Mi smo pri planiranju dela tega nadzornega sveta izhajali tudi v
               veliki meri iz tega, recimo temu, seznama neizvršenih nalog, ki ga pač najdemo v
               poročilu nadzornega sveta za 2017. Tudi plan dela smo zasnovali tako, da bomo v tem
               letu vsa ta področja naslovili. Zdaj, že na seji 21. marca smo v bistvu obravnavali
               osnutek strategije, ki je verjetno v tem trenutku ena najpomembnejših neizvršenih
               nalog oziroma stvari, ki nas še čakajo. RTV strategije nima že od konca leta 2015, ko
               se je iztekla veljavnost prejšnje strategije in po spletu okoliščin še danes te
               strategije nima. Že prejšnji nadzorni svet in lahko rečem, da tudi sedanji nadzorni
               svet si pač prizadeva in si bo tudi vnaprej prizadeval za to, da bo ta strategija
               sprejeta, ker je pač strategija tudi dejansko osnova za načrtovanje in potem tudi v
               nekem smislu nadziranje tega dolgoročnega razvoja zavoda. Na zadnji seji smo se tako
               v bistvu poleg osnutka strategije seznanili tudi z ukrepi za stabilizacijo
               poslovanja, če lahko temu tako rečem. To je bilo vezano tudi na predlog Odbora za
               kulturo - poročilo, kakor razumem, je tudi v vaših gradivih -, ki je sprejel 1. marca
               na svoji seji sklep, s katerim je pač predlagal nadzornemu svetu, da v okviru svoje
               pristojnosti zahteva sprejem ukrepov za znižanje stroškov in uravnoteženje
               poslovanja. To je pač nadzorni svet že v preteklosti večkrat storil. Tudi v zdajšnjem
               sklicu smo potem v ta namen uvrstili to točko na dnevni red, zahtevali od vodstva
               gradivo. To gradivo smo prejeli in tudi naložili vodstvu, da to gradivo dopolni do
               naslednje seje, ki bo 25. aprila. Ob rob temu smo zahtevali, da vodstvo na prav vsaki
               seji nadzornega sveta poroča o realizaciji ukrepov. Tukaj govorimo o ukrepih, ki
               izhajajo oziroma bodo izhajali iz tega dopolnjenega gradiva, in tudi o novih ukrepih.
               Torej, to je v bistvu stalna točka dnevnega reda tega nadzornega sveta. Poleg tega pa
               smo v okviru, recimo temu, ukrepov na področju kadrov zahtevali, da se na naslednjo
               sejo nadzornega sveta predloži podroben načrt dveh projektov, in sicer posnetka
               stanja kadrovskega področja in projekt analize potrebnih delovnih mest. V okviru tega
               bo nadzorni svet tudi ob spremljanju poslovanja za vsako tromesečje obravnaval
               poročilo o izvajanju teh dveh omenjenih projektov. Kot sem rekel, na naslednji seji,
               ki bo 25. aprila, se bo nadzorni svet seznanil tudi z dopolnjenimi gradivi, v katerih
               bo, upajmo, tudi mogoče nekaj več konkretnejših ukrepov za dolgoročno stabilizacijo
               poslovanja. Veliko teh nalog, na katere je opozoril gospod Grašek in ki so v poročilu
               nadzornega sveta za lansko leto, je recimo temu v teku. Tukaj si bo seveda nadzorni
               svet zelo prizadeval za to, da pride do realizacije teh nalog in teh sklepov čim
               prej.</p>
               <p>Jaz bi zdaj končal pri<stage type="mag"/> (nadaljevanje)
               zadnjem, kar je gospod / nerazumljivo/ povedal glede PPN-ja oziroma programskega
               produkcijskega načrta in finančnega načrta. Seveda nadzorni svet je s svojim
               poročilom dal predlog ustanovitelju v razmislek o nekako združitvi teh dveh organov
               vodenja in nadzora RTV Slovenija. Seveda do takrat se pač mi gibamo v okvirih zakona
               sedanjega, trenutno veljavnega zakona in v okviru tega tudi iščemo rešitve. In v tem
               pogledu se tudi jaz kot predsednik nadzornega sveta pogovarjam s predsednikom
               programskega sveta o tem, kako bi pač lahko mi to delo oziroma ta postopek
               sprejemanja PPN-ja in finančnega načrta, ki sta sicer dva ločena dokumenta, ampak po
               drugi strani se naslanjata drug na drugega, kako bi pač ta postopek uskladili, da ne
               bi prišlo do situacije, pač ker temu smo bili priča lansko leto, ko pač nadzorni
               svet, recimo, finančnega načrta ni sprejel, PPN oziroma programsko produkcijski načrt
               pa je bil sprejet s strani programskega sveta. Toliko bi jaz zaenkrat. Hvala
               lepa.</p>
            </sp>
            <sp xml:id="SDT7-KZNJF-redna-54-2018-04-11.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Whatmough.</p>
               <p>Sedaj bi dal besedo najprej, ker smo nadzorni svet, upravi gospodu Kaduncu, potem
               ministru, če dovolite minister, seveda, da najprej poslušamo ali želite že prej
               besedo. Lahko še prej direktor pove svoje? V redu. Dve iztočnici sta tu že,
               anahronizem sedanje ureditve, recimo, za vas pa seveda združitev teh dveh
               odborov.</p>
               <p>Gospod Kadunc, izvolite. Veliko stvari je bilo povedanih. Pa še nekaj bi vas prosil.
               Mi smo že lansko leto obravnavali za leto 2016 to zadevo. Jaz sem tudi malo pregledal
               magnetograme in Odbora za kulturo, to ni gradivo k tej točki, to moram popraviti.
               Imamo pa vse magnetograme na razpolago, tudi vi jih imate na razpolago, če jih kdo
               želi. Tako, da sem pregledal seveda tudi iz leta 2016, pa Odbor za kulturo. Prosil bi
               vas, da na te aktualne zadeve predvsem se osredotočite. Med drugim sem zasledil tudi,
               da je ZUJF glavni problem, pa mislim, da več ni, da ne bi tam začeli slučajno.
               Izvolite, gospod Kadunc.</p>
            </sp>
            <sp xml:id="SDT7-KZNJF-redna-54-2018-04-11.sp6">

               <speaker>IGOR KADUNC:</speaker>

               <p>No, za nas ZUJF ni glavni problem. Mi imamo dosti problemov v hiši, ki so se
               nakopičili skozi leta. Jaz moram reči, da najbolj me skrbi to, da v RTV Slovenija ni
               bilo aktivne kadrovske politike v smislu »human the sources« in da sedaj iz tega
               razloga je kar precej problemov, ki so se nakopičili in sedaj jih moramo reševati. Na
               eni strani so že omenjeni prekarci, ki so pri nas bili, ki smo jih morali zaposliti.
               Pri čemer je treba vedeti, da od leta 2010 so se stroški zaposlenih in teh, da rečem,
               prekarcih stalnih sodelavcev zmanjšali skoraj za 10 %. Tako da to je tista ključna
               zadeva, ki, mislim da je treba imeti vedno pred očmi, da se stvari urejajo. Seveda so
               se urejale prepočasi in sedaj je pred menoj bilo kar naenkrat precej stvari in zaradi
               tega tudi morda kakšna stvar tu napisana, da ni bila dosti hitro realizirana,
               govorimo predvsem o strateškem načrtu, ker mislim, da sem se bolj moral ukvarjati s
               sanacijo trenutnega stanja in ta je bila kritična že od začetka. Ugotovili smo, da
               plan za leto 2017 ni bil čisto korekten, zato smo morali takoj v akcijo. Zmanjševali
               smo oddaje, sprejeli smo rebalans programskega načrta s črtanjem določenih oddaj,
               ravno zato, da ta zguba, ki je grozila, ni bila še večja. Razlog za izgubo je bilo
               morda premalo upoštevano povišanje plač zaradi sprostitve ZUJF, tako da ni ZUJF
               problem, ampak to, da se je sprostil. In to je problem seveda, ki ga imajo…</p>
            
            </sp>
            <sp xml:id="SDT7-KZNJF-redna-54-2018-04-11.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>…in kje je sedaj…</p>
            </sp>
            <sp xml:id="SDT7-KZNJF-redna-54-2018-04-11.sp8">

               <speaker>IGOR KADUNC:</speaker>

               <p>… ki ga imajo vsi kulturni zavodi, pa še kaj drugega, ker je iz proračuna omejeno.
               Seveda pa zadovoljni ljudje so pa tudi bogastvo, tako da vsaka stvar ima dva konca.
               Ampak kot rečeno, to je bilo.</p>
               <p>Jaz sem tudi pristaš temu, da se vedno realno planira. Ko smo naredili rebalans plana
               smo ocenili, da bodo stroški dela z natančnostjo 99,4 %, to se pravi, to obvladamo in
               te stroške planiramo na tak način, da se jih da dosegati. Z veliko truda, predvsem v
               tem programskem delu <stage type="mag"/>(nadaljevanje) kjer
               pa je to, to je v bistvu edini način, da se producenti oziroma uredniki racionalno
               obnašajo in tudi to, da se bodo držali tega kar je v planu je moja prioriteta, brez
               tega enostavno ne gre, lansko leto je šlo kar v redu, do novembra, decembra sta mi
               dve ta veliki enoti neke številke notri prinesla, ki so opravičene, vendar niso bile
               planirane in sem jih opozoril, da to je prvič in zadnjič. RTV Slovenija ima zadosti
               informacijskih orodij za planiranje, realno planiranje, tako, da se lahko dosega
               tisto kar je predvideno že v mojih časih je direktor izpolnil stroške 99,9 na
               televiziji tako, da to imamo, seveda pa je problem v tem, da se kdaj kakšna postavka
               ne spoštuje, tudi v letnem načrtu so tudi bili predani stroški po oddajah, zunanji
               stroški, notranji tako, da tudi to področje je urejeno, seveda potem pa moraš
               nadzirati, da se ti ne zgodi kakšna stvar, da je ne imenujem tukaj, ker jo najbrž
               itak vsi poznate.</p>
               <p>Kar se tiče avtorskih pravic, z 1. majem bo začela delati pisarna, teh problemov je
               zdaj že nekoliko manj, ker smo se navadili kako je treba delati, kot v mojem času ni
               bilo nobene tožbe, ki bi to bila. Prav tako smo pobrali pobrali, zdaj so morali vsi
               vodilni dati izjave o konfliktu interesov, ta stvar je praktično zaključena, tudi
               omenjene so bile tukaj protikorupcijska klavzula, mislim, da je čez 90 % pogodb je to
               pokritih, problem je pri nekaterih mednarodnih, ampak tudi to bomo uredili. Pomembno
               je poudariti, da smo imeli v hiši kar precej revizij, nekatere tudi na mojo zahtevo
               in tukaj je ključna za moje pojme tista revizija o evidentiranju delovnega časa, to
               se pravi, da se ne nabijajo ure, ker na sodišču veljajo evidentirane ure. Mi
               zahtevamo, da vzpostavimo sistem, da, če se pride v službo prekmalu kot je delo, teh
               ur se ne bo priznalo in to je stvar s katero se v tem trenutku ukvarjamo. Treba je
               tudi povedati, da tudi nov revizor, ki je prišel ni ugotovil nepravilnosti, je pa
               predlagal, da se pri licencah drugače obračunavajo zadeve, tako, da to smo tudi
               naredili, zaradi tega je tudi izguba za lansko leto nekoliko večja in v bistvu je
               popravljena samo v primerjavah tudi rezultat za 16, gre enostavno zato, da licence je
               amortizacijska doba pet let, mi pa to kupujemo po »enterprice agreementu«, to se
               pravi pogodbi, kjer se na tri leta v bistvu obnovijo te licence in zaradi tega smo
               prišli, da se v treh letih tudi odpišejo, tako, da tudi to smo uredili. Bi samo to
               povedal, ja, za letošnje leto je planirana izguba 2,5 milijona evrov bila, ker
               drugače se enostavno ni dalo zapreti, kajti RTV Slovenija ima praktično 90, če ne 95
               % vseh stroškov na pogodbo, to se pravi se mi moramo ukvarjati s tem, da se
               spremenijo pogodbe kjer seveda glavni delež so zaposleni. Zaradi tega mi posvečamo
               temu področju izjemno pozornost, v teku sta kot rečeno dve akciji, poleg te, ki sem
               že omenjal, da ne bodo klepal ur, ki niso potrebne, to je, da bomo šli v analizo
               potrebnih delovnih mest, vendar gre za zavod kjer je 2 tisoč 200 zaposlenih in je
               treba vsako enoto pregledali. In na drugi strani tudi že gledamo ali bi se lahko
               zmanjšalo število z nekimi predčasnimi odhodi, sporazumnimi za enkrat, tako, da tudi
               ta stvar je v teku, tako kot je v letnem načrtu tudi zastavljena in na tem seveda
               intenzivno delamo. Dokončno hočemo razrešiti te prekarce, tukaj se ukvarjamo s
               konkretnim imeni, zdaj je to padlo iz nekih 430 še nekje na 100 ljudi, predvsem niso
               vsi opravičeni, ampak spremljamo jih, problem imamo samo še s tem, da je Višje
               sodišče v enem primeru reklo, da moramo zaposliti tistega, ki nima izobrazbe, v
               drugem primeru je pa reklo, da nam ni treba tako, da smo zdaj v dilemi, zaprosili smo
               za tolmačenje in to je v letnem načrtu za letošnje leto predvideno, da se zaposlijo,
               ker smo iz previdnostnega principa to dali, da ne bo potem problem spet z kadrovskim
               načrtom kot je bilo to v lanskem letu, ko smo <stage type="mag"/> (nadaljevanje) morali še zaposliti kar precej ljudi, ki so
               izpolnjevali pogoje. Tukaj gre v bistvu za prestavitev stroškov iz variabilnih med
               plače, tako da nek dodaten strošek ni, pri čemer pa seveda smo ugotovili, da teh, ki
               pridejo, ki so zaposleni nastaja tam 4 do 5 tisoč več, in če veste, da smo jih
               zaposlili 400, potem vidite s koliko več stroškov dela v bistvu ta hiša bi se morala
               ukvarjati, če ne bi vendarle nekih rezervacij dali.</p>
               <p>Tudi ta finančni načrt, to se pravi 2,5 milijona je izgube in toliko je tudi
               likvidnostni primanjkljaj. Letos je v načrtu več, večji znesek, ki ga je omenil
               Peter, gre pa za to, da so se nam sprostili 4 milijone obveznic, vendar tega nismo
               predvideli, da bi porabljali, tako da je predvideno, da od tega denarja je konec leta
               še 2 milijona denarja na razpolago. Tako ali tak pa se likvidnost vedno uravnava tudi
               s tem, da če so kakšni izdatki večji, potem se investicije zmanjšajo, tako da tudi to
               stalno gledamo, čeprav kot rečeno, RTV Slovenija na srečo še razpolaga s tistim
               denarjem, ki smo ga ustvarjali v letu 1998 in 1999. Tako tudi RTV nima nobenih
               kreditov in ko smo se pogovarjali na financah, so rekli, uh, hvala, to se pravi se
               nam ni treba ukvarjati. Na srečo ja, ampak na dolgi rok pa to ne gre. Tukaj se
               popolnoma strinjam z obema predsednikoma, da je treba najti takšne rešitve, da bo to
               poslovanje vzdržno. Ampak, seveda naslavljamo nekaj oziroma naslovljeno je bilo nekaj
               stvari na to kaj bo treba tudi zakonodajno urediti. Ja, kar precej tega odprtega,
               ampak mislim, da v tem trenutku nima smisla o tem govoriti.</p>
               <p>Hvala.</p>
            </sp>
            <sp xml:id="SDT7-KZNJF-redna-54-2018-04-11.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Morda bo kdo vprašal.</p>
               <p>Gospod minister, izvolite.</p>
            </sp>
            <sp xml:id="SDT7-KZNJF-redna-54-2018-04-11.sp10">

               <speaker>ANTON PERŠAK:</speaker>

               <p>Hvala za besedo.</p>
               <p>Bilo je v tej dosedanji razpravi, ki teče pravzaprav, bi lahko rekel kar na dveh
               ravneh, ena raven je ta konkretna, se pravi to, kar ugotavlja nadzorni svet v svojem
               poročilu v povezavi s finančnim poslovanjem in bi rekel tem operativnim delovanjem in
               vodenjem javne RTV, drugo pa so nekatera vprašanja, ki pravzaprav zadevajo v samo
               bistvo tega ali javni servis oziroma javna RTV in kaj je funkcija oziroma namen javne
               RTV in ali pač iti v neko smer, ki bi postavila to pod vprašaj. Zdaj, jaz mislim, da
               seveda odbor Državnega zbora, ki za nadzor oziroma Komisija za nadzor javnih financ
               seveda presoja korektnost, racionalnost, gospodarnost in tako naprej, ne more pa
               najbrž izgubiti iz vida tega, kaj je pravzaprav namen oziroma funkcija določenega
               subjekta, ki ga v tem primeru obravnava.</p>
               <p>Najprej bi rad rekel, da seveda jaz mislim, da nadzor, samo poročilo je kar se,
               kolikor jaz lahko presodim, pripravljeno zelo korektno, zgledno, da opozarja na tako
               s tistega vidika ožjega, se pravi z vidika poslovanja, finančnega in tako naprej na
               zelo, dosledno to zdaj spremljam že tudi sam nekaj let, zelo korektno, in opozarja na
               probleme, hkrati pa odpira nekatera vprašanja, kot rečeno, ki so širša. Tudi iz tega,
               kar je na koncu poročila, ko govori o neizvršenih pomembnih nalogah vodstva in pa ko
               izpostavlja nekatere dileme,<stage type="mag"/>(nadaljevanje) so opozorila zelo pomembna, tudi taka, o katerih se
               ministrstvo, ki sicer nima pooblastila za neko neposredno vmešavanje v delo javnega
               zavoda kot v primeru kakšnih drugih javnih zavodov, zato ker je pač temu javnemu
               zavodu po zakonu zagotovljena neka višja stopnja avtonomije, glede na to, kako se
               financira, da je to pravzaprav javni zavod vseh državljank in državljanov in da
               država v tem primeru vstopa na nek način kot ustanoviteljica, ker pač drugače tega ni
               mogoče narediti, nima pa takih ingerenc, recimo, kot jih ima v primeru gledališč,
               muzejev ali pa kakšnih drugih javnih zavodov. Zato so naši stiki bolj na ravni
               pogovorov, opozoril, ne pa nekega vmešavanja in ga tudi ne sme biti. Seveda pa je v
               tem seznamu kar nekaj stvari, ki postavljajo pod vprašaj preglednost, se pravi,
               transparentnost, če govorimo zlasti o programskih komponentah in potem finančni
               komponenti teh, drugič, vprašanje normativov, kot rečeno, izvedba projektov,
               razdeljevanje stroškov po programih, po komponentah programov, vprašanje avtorskih
               pravic in tako naprej. To so nekatere stvari, ki so v nekem vitalnem interesu tudi
               ministrstva, da bi se urejale.</p>
               <p>Drugo, kar se mi zdi ta širši vidik, najbrž tudi komisija ne more mimo tega, zakaj
               javni zavod RTV in zakaj je, recimo, tudi ob vseh pomislekih, ki so bili izrečeni,
               zakaj je na ta način postavljen po zakonu, kakor je. To je javni zavod, ki je
               ustanovljen v skladu z javnim interesom, ki ne zadeva samo področja informiranja, kar
               je praviloma v prvem planu, kadar govorimo o javni RTV, ampak ima, kot je bilo že
               večkrat povedano, ta javni zavod nekako po zakonu opredeljenih sicer 27 nalog, ki naj
               bi jih izvajal v javnem interesu, je pa to mogoče malo preveč dlakocepsko tam
               navedeno. Gre vendar za to, da je ta javni zavod ustanovljen zato, da zagotavlja,
               recimo temu, tako neko uravnoteženo informiranje, nepristransko, ne v enem ne v
               drugem pomenu besede, in hkrati, da zagotavlja tudi kompleksno informiranje, se
               pravi, tudi o tistih področjih javnega življenja, ki mogoče za druge medije niso
               zanimiva, zato ker zadevajo kakšne manjšine, imajo manjši odstotek državljanov, ki
               jih zanimajo, govorim o informiranju z nekaterih področij, ki pač zadevajo manjše
               dele, segmente prebivalstva. Potem je kulturno-umetniški program, izobraževalni
               program, poljudnoznanstveni program, otroški program, razvedrilni programi,
               kvalitetni seveda, in tako naprej. In to so naloge, ki jih lahko in jih tudi v drugih
               državah zagotavljajo praviloma te vrste ustanove, kakorkoli se že imenujejo, javni
               zavodi ali imajo kakšen drug naziv, praviloma so <stage type="mag"/>(nadaljevanje) to neki »sui generis« subjekti, ki niso niti klasične
               gospodarske družbe, javni zavodi so bolj specifika določenega dela držav, so pač z
               zakonom ali pa z nekim ustanovitvenim aktom na poseben način opredeljeni.</p>
               <p>Tisto, kar je v zraku že nekaj časa. Pred nekaj dnevi je bila širša razprava med
               Nacionalnim svetom za kulturo in Programskim svetom RTV, kjer je bilo zelo
               izpostavljeno vprašanje določenih komponent, programskih, ki po mnenju dela kulture
               nekako kopnijo po eni strani, po drugi strani pa se jim spreminja narava, vedno manj
               je izvirne produkcije na določenih področjih, in tudi če nekaj spada v
               kulturno-umetniški program, recimo, je to v mnogih primerih neka prenesena
               produkcija. Potem se izpostavlja vprašanje terminov predvajanja in tako naprej, ampak
               ne bi zdaj o tem toliko, ker je to mogoče tema za kakšno drugo sejo…</p>
            </sp>
            <sp xml:id="SDT7-KZNJF-redna-54-2018-04-11.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Minister, če vas lahko prosim, bolj to, kar nadzorni svet pravi, zaposlenost, izguba,
               te zadeve ta komisija predvsem obravnava.</p>
            </sp>
            <sp xml:id="SDT7-KZNJF-redna-54-2018-04-11.sp12">

               <speaker>ANTON PERŠAK:</speaker>

               <p>Tisto, kar je za nas pomembno, kot rečeno, mi branimo neko korektno poslovanje,
               pregledno, ampak marsikaj od tega, kar ste rekli, izhaja pravzaprav iz tega, kar je v
               drugi oziroma tretji alineji neizvršenih nalog navedeno, se pravi, realni
               programsko-produkcijski in finančni načrti. Če vodstvo RTV govori o tem, da zaradi
               pomanjkanja sredstev prihaja do redukcije programov, potem najbrž, če v resnici do
               tega prihaja, mora prihajati na nek način sorazmerno, ne na račun določenih
               programov. Predvsem pa je treba postaviti, se strinjam, odgovorni del, se pravi,
               politični, pod vprašaj; zdaj boste rekli, da izpostavljam samega sebe, tudi trenutno.
               V politiki je seveda treba najti konsenz o tem, da se tega lotimo, kajti ministrstvo
               se je, pa ne govorim o zadnjih dveh letih, o zadnjih sedmih, osmih letih, nekajkrat
               poskušalo tega lotiti in je vedno znova naletelo na odpor, prvič, javnosti, drugič pa
               potem posledično tudi v politiki na nepripravljenost, da bi se stvari začele
               reševati.</p>
               <p>Opredelil bi se samo - da ne bom predolg - še do nekaterih vprašanj, ki so bila
               izpostavljena.</p>
               <p>Predlagati ustanovitelju razmislek o prednostih preoblikovanja javnega zavoda v
               gospodarsko družbo. Vsi vemo, kaj gospodarska družba pomeni. Mediji so po evropski
               zakonodaji gospodarska dejavnost. Hkrati pa imajo več ali manj vse evropske države
               izjemo ravno v obliki javnih RTV ali pa radijskih in televizijskih hiš, vključno z
               največjimi, ravno zaradi tega, da zagotovijo tisto, kar sem na začetku govoril - ker
               praviloma mediji, ki delujejo kot gospodarske družbe in ki padejo potem pod
               zakonodajo vprašanj državnih pomoči in tako naprej, določenih programskih komponent
               preprosto ne upoštevajo in to lahko pelje po eni strani v problem kolikor toliko, kot
               pravim, uravnoteženega informiranja, po drugi strani pa v to, da določene medijske
               vsebine preprosto izginejo. Ne vem, če si <stage type="mag"/>(nadaljevanje) država, še zlasti manjša, kot je Slovenija, to lahko
               dovoli. Se pravi, to je pač vprašanje, ki je eminentno politično, ampak celo nekatere
               zelo ortodoksno kapitalistične države popolne komercializacije, koncentracije
               lastništev in tako naprej ne dovolijo, kot smo lahko brali tudi v preteklih tednih
               ali mesecih celo o primerih iz Združenih držav Amerike in tako naprej. Še bolj je pa
               to vprašanje v zvezi z neko evropsko tradicijo, ker je to tudi vprašanje demokracije
               in tako naprej.</p>
               <p>Enako vprašanje je vprašanje združitve programskega sveta in nadzornega sveta. Jaz se
               strinjam, moram reči, in smo to ugotavljali tudi, ko smo se ukvarjali s strategijo,
               medijsko, da je programski svet nefunkcionalen zaradi velikosti, drugič je sestavljen
               na tak način, da je predvsem neko interesno predstavništvo zelo različnih segmentov,
               in tretjič je v veliki meri imenovan tudi politično. In vse to povzroča, kar je bilo
               dobro vidno tudi na tem srečanju, ki sem ga maloprej omenil, da so pristopi zelo
               determinirani glede na to, od kod kdo prihaja. Vprašanje pa je, ali zdaj narediti en
               organ, ker potem se bo postavilo vprašanje, kateri vidik bo v tem organu prevladal,
               ali graditi na sodelovanju. Ali predvsem graditi na sodelovanju in na ureditvi, ki pa
               zdaj je, kar sta oba predsednika upravičeno opozorila, tako, da dela vsak organ po
               svoje in ni na nek način prisiljen v upoštevanje drugega. Se pravi, da bi bilo treba
               najbrž, prvič, zmanjšati programski svet in urediti razmerja med nadzornim in
               programskim na ta način, da bi na koncu moralo priti do nekega skupnega rezultata.
               Seveda je pa tudi, ne glede na sedanjo ureditev - in s tem bi končal - zelo pomembno
               vprašanje jasne razmejenosti med programom v javnem interesu in tržnim programom.
               Danes vidimo marsikdaj, da tisto, kar je evidentno po svoji naravi tržno, je
               pravzaprav dano kot del programa v javnem interesu in da te razmejitve ni jasne. In
               je potem seveda to vprašanje, ki je bilo prej izpostavljeno, ali prihaja pravzaprav
               do prelivanja v nasprotni smeri, kot bi bilo normalno, da tržni del programa ima svoj
               smisel tudi v tem, da podpira program v javnem interesu. Da se zdaj postavlja
               vprašanje, ali določeni deli - pa ne govorim zdaj samo o orkestrih, ki so bili prej
               izpostavljeni, da se nekaj financira z javnimi sredstvi, kar je po naravi stvari
               pravzaprav tržno.</p>
               <p>Toliko mogoče.</p>
            </sp>
            <sp xml:id="SDT7-KZNJF-redna-54-2018-04-11.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi besedo še kdo od vabljenih? Izvolite. / oglašanje v ozadju/ Ja, izvolite,
               minister.</p>
            </sp>
            <sp xml:id="SDT7-KZNJF-redna-54-2018-04-11.sp14">

               <speaker>ANTON PERŠAK:</speaker>

               <p>Se opravičujem, gospa, ker ravno zdaj sem se spomnil, ko ste se vi prijavili k
               besedi.</p>
               <p>Jaz mislim, da je eden od problemov, ne samo javnega zavoda RTV, je sistem, da bi ti
               javni zavodi potrebovali svojo delovno zakonodajo, če lahko tako rečem. Zakaj? Zaradi
               tega, ker sistem, v katerega so zdaj potisnjeni, to je sistem javnih uslužbencev,
                  <stage type="mag"/>(nadaljevanje) zlasti v tistem
               delu, kjer gre za ustvarjalne poklice in velik del poklicev na javni RTV je tak, da
               spadajo v ustvarjalne poklice. Tako kot tudi v drugih umetniških javnih zavodih je
               narava dela v teh poklicih taka, da je velikokrat v zelo velikem nasprotju s tem, kar
               narekuje sistem javnih uslužbencev. Snemanje filma, ne vem, novinarsko delo,
               gledališka predstava, koncert – te načini dela so dostikrat taki, da jih to, da so
               uvrščeni v ta sistem, pravzaprav ovira in v veliki meri omejuje. Problem, ki je, je
               tak, da potem seveda zraven pridejo še sindikati in da velik del problemov, ki jih
               ima RTV, ki ga dostikrat skuša reševati s pogodbenimi sodelavci, je ravno ta razkorak
               med naravo dela in med sistemom, ki ga narekuje zakonodaja, kar zadeva delovno
               razmerje.</p>
            </sp>
            <sp xml:id="SDT7-KZNJF-redna-54-2018-04-11.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, izvolite, gospa Bezjak.</p>
            </sp>
            <sp xml:id="SDT7-KZNJF-redna-54-2018-04-11.sp16">

               <speaker>PETRA BEZJAK:</speaker>

               <p>Hvala lepa za besedo, spoštovani predsednik, in tudi za vabilo.</p>
               <p>Od julija lani sem predsednica Sveta delavcev. S seboj sem prinesla letno poročilo
               RTV Slovenija za leto 2017 in od tod bom črpala podatke.</p>
               <p>Naš javni zavod je za plače 2 tisoč 239 zaposlenih lani odštel, kot ste že slišali,
               73,8 milijona evrov. To letno poročilo ima potem še kolono leta 2013, ko je bilo
               krizno leto, sprejemal se je ZUJF, takrat je bilo pri nas zaposlenih tisoč 906 oseb
               in so za njih namenili za plače 74,9 milijona evrov. Torej, milijon evrov več za 333
               zaposlenih oseb manj. Kaj nam to pove? Kaj smo naredili v teh letih? Začeli smo
               zaposlovati prekarne honorarne sodelavce, kar mislim, da mora biti v interesu vsaki
               taki medijski ustanovi, kot je naša, da zaposlimo te ljudi, da ne kršimo
               delovnopravne zakonodaje. In kaj še kaže to letno poročilo? Kaže, da so v kriznem
               letu 2013, ko ste v tem Državnem zboru sprejemali varčevalne stroške, naši stroški
               dela na redno zaposlenega znašali 30 tisoč 601 evro, danes, ko pa smo priča
               gospodarski rasti in v tem Državnem zboru vlagate nekatere zakone, ki bi morebiti
               lahko bremenili javne finance, povprečni strošek dela na redno zaposlenega na RTV-ju
               znaša 29 tisoč 750 evrov. Torej, skoraj 3 % manj kot leta 2013 in to kljub temu, da
               ima javni zavod 333 oseb več kot leta 2013.</p>
               <p>Generalni direktor je že povedal, da se skupni stroški dela na RTV Slovenija
               znižujejo že od leta 2010 in so bili v letu 2017 za 6,5 milijona evrov nižji kot leta
               2010. Torej, govorimo o skupnih stroških honorarnih sodelavcev in redno zaposlenih.
               In ne, ne drži, da delamo manj, delamo več. Zaposlenim se nalagajo nove in nove
               zadolžitve, v skladu s trendi znižujemo produkcijske procese in kljub nižjim plačam
               ustvarjamo kakovostne produkte. Samo nekaj jih bomo naštela, kjer so bili lani
               nagrajeni tako delavci…</p>
            </sp>
            <sp xml:id="SDT7-KZNJF-redna-54-2018-04-11.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Gledanost, gledanost. Po gledanosti, govorite.</p>
            </sp>
            <sp xml:id="SDT7-KZNJF-redna-54-2018-04-11.sp18">

               <speaker>PETRA BEZJAK:</speaker>

               <p>Govorimo zdaj, kateri projekti so bili v strokovni javnosti nagrajeni. Samo tri bom
               omenila. Ekipa Vala 202 je za serijo radijskih preiskovalnih oddaj »Siniševo delo«,
               morda je kdo poslušal na podcastu, prejela nagrado čuvaj, prav tako Lidija Hren z
               ekipo EkstraVisor za oddajo Tarča »Od sledi do razkritja«, ki je razburila tudi
               Državni zbor in ste se s to oddajo v preiskovalni komisiji za žilne opornice večkrat
               seznanjali, ukvarjali, jo celo citirali. Potem je dokumentarni film »Kristjan« iz
               serije dokumentarnih filmov Infodrom, ki je bil izbran za najboljši film v kategoriji
               EBU Youth News Exchange Special. Arhivistka Jožica Hafner je prejela nagrado
               kosobrin, ki je namenjena dragocenim filmskim sodelavcem neavtorskih poklicev za
               izjemen prispevek k slovenski kinematografiji in TV-ustvarjanju. In še veliko je teh
               nagrad, ki so bili tako v mednarodni strokovni javnosti kot v slovenski prepoznane in
               so lani naši zaposleni dobili za to posebna priznanja.</p>
               <p>Ja, strinjam se, pred RTV-jem so novi izzivi. Kar 600 zaposlenih prejema plačo do 26.
               plačnega razreda. Torej, tistega plačnega razreda, ki ga je ta Vlada skupaj s
               sindikati javnega sektorja določila kot tistega, <stage type="mag"/>(nadaljevanje) ki mu je treba najprej odpraviti plačno anomalijo. 39
               zaposlenih prejema minimalno plačo. Naša prihodnost mora biti tako kot v celotnem
               javnem sektorju usmerjena, da nagradimo najboljše kadre in ne da nam bodo dobri kadri
               zbežali v bolje plačane službe. In ja, tudi znotraj Sveta delavcev opozarjamo na
               nepravilnosti. V lastnih vrstah želimo najprej razčistiti, kaj je narobe, zato smo,
               ko smo zaznali morebitne odklone za nekatere nepravilnosti pri javnem naročanju,
               generalnega direktorja pozvali, naj nemudoma sproži vse postopke pred pristojnimi
               institucijami.</p>
               <p>Zaključila bom z mislijo, ki je moto naše hiše … RTV smo ljudje. Spoštovane poslanke
               in poslanci, zaposleni smo del rešitve in ne problema.</p>
               <p>Hvala.</p>
            </sp>
            <sp xml:id="SDT7-KZNJF-redna-54-2018-04-11.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Bezjak.</p>
               <p>Predsednika Odbora za kulturo, dr. Dragana Matića vabim k besedi.</p>
            </sp>
            <sp xml:id="SDT7-KZNJF-redna-54-2018-04-11.sp20">

               <speaker>DR. DRAGAN MATIĆ (PS SMC):</speaker>

               <p>Hvala za besedo, gospod predsednik.</p>
               <p>Veseli me, da imamo danes tukaj tudi oba predsednika nadzornega sveta, tako
               dosedanjega kot aktualnega, zato, da se bosta odzvala, ker po zadnjem nastopu pač
               pričakujem še neka dodatna pojasnila.</p>
               <p>Jaz se pač referiram na uradna poročila oziroma tisto kar dobimo od nadzornega sveta
               in iz tega poročila, ki smo ga obravnavali na seji Odbora za kulturo, je bilo jasno,
               in to sem takrat tudi povedal, kar je razvidno iz magnetograma, gospod predsednik
               Šircelj je rekel, da ga je bral, da če smo leta 2016 rekli, da je situacija
               zaskrbljujoča, leta 2017 lahko rečemo, da so razmere strašljive. Kar se tiče stroškov
               dela, je napovedano za leto 2018, da bo doseglo 63 %. Samo po sebi je logično, da je
               potem denarja za programe manj in več kot jasno je, da s temi trendi počasi ta javni
               zavod je samega sebe. Če se tu nekaj bistvenega ne bo spremenilo, potem bomo imeli na
               dolgi rok lastnike delovnih mest, programa pa zelo malo. Na nekem posvetovanju, ki ga
               je gospod Kadunc organiziral lani decembra, je, se mi zdi, da je gospod Bergant
               naredil neko primerjavo, koliko so normalni stroški dela in koliko je primerna
               financiranost javnega servisa po ostalih državah v Evropi in tam se je izkazalo, da
               je RTV Slovenija iz naslova prispevka nekoliko nad povprečjem v primerjavi z ostalimi
               javnimi RTV hišami, stroški dela pa so drugod okoli 40 %. To so številke, ki povejo
               same zase dovolj. Torej je tudi to, kar je do sedaj opozarjal dosedanji predsednik
               več kot na mestu. To je, da je potrebno hitro doseči znižanje in obvladovanje
               stroškov dela, ki sedaj niso obvladani in so prekomerno visoki.</p>
               <p>Nadalje tisto, kar je treba poudariti in kar smo poudarjali že lani, pa se letos še
               enkrat s tem srečevali, je to, da je treba prekiniti dolgoletno prakso pokrivanja
               finančnega primanjkljaja s porabo finančnih naložb. Teh finančnih naložb ni več
               dosti. Pojavljale so se neke težnje, da bi se te finančne naložbe, kar jih je še,
               uporabile za zidavo nekega objekta, katerega namen oziroma vsebina še vedno ni jasna.
               Iz vsega je bilo možno razumeti, da gre za zidanje neke stavbe, kjer se bo natančno
               procese dela in pa prebivalce določilo šele kasneje, post festum. Veliko bolj
               smotrno, na kar opozarja tudi nadzorni svet, bi bilo uporabiti te preostale finančne
               naložbe za izvedbo sanacijskih ukrepov in projektov z nekim dolgoročnim razvojnim
               potencialom, da se bo zagotovilo uravnoteženo poslovanje in pokrivanje vseh odhodkov
               s prihodki iz rednega poslovanja. To se pravi, da javna RTV Slovenija začne delati na
               ta način, da bo živela od tega, kar dobi iz javne RTV naročnine, s prihodki od
               oglaševanja in ostalimi prihodki, ne pa da se že deset let vedno odreže en kos iz
               naslova finančnih naložb in s tem pokriva tekoče poslovanje, kar je nevzdržno.</p>
               <p>Na seji smo ugotavljali tudi tisto, kar je izpostavil predsednik Grašek – seznam
               neizvršenih pomembnih nalog generalnega direktorja <stage type="mag"/> (nadaljevanje) in vodstva zavoda, je precej dolg in zaradi tega sem
               rekel, da so razmere strašljive.</p>
               <p>Na prvem mestu je izdela vzdržnega strateško operativnega načrta in razvoja RTV
               Slovenija za obdobje 2018 do 2022. Če imamo potencialno še dovolj financ, da se ta
               javna hiša reši, seveda potrebujemo nek načrt kako priti ven iz te nevzdržne
               situacije, kjer imamo tako visoke stroške dela in kjer imamo nedefinirane ostale
               poslovne procese, ker na dolgi rok je seveda nevzdržno.</p>
               <p>Med neizvršenimi pomembnimi nalogami, naj jih naštejem, so na primer, realni
               programsko produkcijski in finančni načrt ter njihova izvedba brez odstopanj, kar
               zdaj ni slučaj. Izvedba prenove vseh poslovno produkcijskih procesov, na podlagi tega
               pa definiranje potreb po profilu in številu kadrov ter reorganizacija in
               sistemizacija delovnih mest ter racionalizacija in optimizacija poslovanja.
               Poslovanje ni optimizirano, število redno zaposlenih raste, hkrati pa je treba še
               vedno angažirati zunanje kadre. To se pravi, da ta stvar ni logična, če imate več
               zaposlenih, dodatno pa morate še angažirati zunanje kadrovske resurse. Izdelava
               projekta izboljšanja organizacijske klime in motiviranosti zaposlenih. Zdi se mi, da
               je gospod Grašek omenjal neko analizo, ki je pokazala, interna analiza, da na javni
               RTV je nek grozljivo visok odstotek nemotiviranih in nezadovoljnih zaposlenih. Zdaj
               jaz pozabil sem točno ali je bil 70 ali… / oglašanje v dvorani/ celo 80 %. In glede
               tega izboljšanja ni bilo storjeno dovolj ali celo nič. Potem izvedba projekta
               porazdeljevanja stroškov po oddajah in programih. Da se ve koliko stane minuta
               programa. Jaz mislim, da komercialne televizije zelo natančno vedo koliko stroškov
               imajo, da izdelajo eno minuto svojega programa, zdaj za javno RTV kakor je razumeti,
               tega še nimamo ali pa so ti še postopki ali procesi da bomo prišli do tega v teku.
               Sistemska ureditev obvladovanja avtorskih pravic, neizvršeno. Raziskovanje suma
               korupcijskih tveganj in nasprotovanje interesov, za kar je nadzorni svet predlagal
               generalnemu direktorju, da se opravi nova notranja revizija, neizvršeno. Vnos
               protikorupcijske klavzule v vse pogodbe, ki jih sklepa RTV Slovenija, še zmeraj ne
               povsod in ne vedno. In pisna zaveza vseh zaposlenih v RTV Slovenija da sporočajo
               morebitni konflikt interesov, tudi ni. Se pravi, to so vse te stvari, zaradi katerih
               smo na Odboru za kulturo ugotovili, pod sklepom številka 1, da pomemben del
               usmeritev, ki jih nadzorni svet je naložil vodstvu RTV v letu 2017 in so bila
               izpostavljena na 18. redni seji Odbora za kulturo 18. aprila 2017 ni bil realiziran.
               Se pravi, po domače povedano, nadzorni svet opozarja, vodstvo ne reagira, je rigidno.
               Se pravi, da imamo problem, ne samo zaradi razmer, ampak tudi ne vemo kako bomo
               prišli ven iz teh razmer, ker enostavno, da nadzorni svet ni uspešen pri svojih
               funkciji preprečevanje(?), usmeritev in nasvetov vodstvu.</p>
               <p>Zaradi tega smo sprejeli tudi drugi sklep Odbor za kulturo predlaga nadzornemu svetu
               RTV Slovenija, da v okviru svojih pristojnosti od vodstva RTV zahteva sprejem
               ustreznih ukrepov za znižanje stroškov dela ter za celovito uravnoteževanje
               poslovanja RTV s ciljem dolgoročno pozitivnega poslovanja, brez porabe finančnih
               naložb in o tem naj Odboru za kulturo poroča do konca meseca marca. in prav tako pod
               točko 3 smo naložili, da se pošlje odobren finančni načrt za 2018 in zapisnik svoje
               39. redne seje, ki je potekal v mesecu januarju 2018.</p>
               <p>Zdaj prehajamo na nekaj čemur se reče, strateško operativni načrt RTV Slovenija
               2018-2022, ampak to je tak zelo diplomatski naslov, jaz bi rekel, da je to sanacijski
               načrt. In tega načrta ni. Celo leto 2017 je nadzorni svet pričakoval od vodstva, da
               bo izdelan, ni bil izdelan in prišlo je tako daleč, da je nadzorni svet pogojeval
               sprejem finančnega načrta za 2018 z izdelavo tega strateško operativnega načrta RTV
               Slovenija za obdobje 2018 do 2022. Pa tega ni bilo. Generalni direktno tega ni
               predložil, kljub izrecnim zahtevam nadzornega sveta. Potem pa se je na zadnji seji
               nadzornega sveta zgodil nek preobrat, <stage type="mag"/>(nadaljevanje) ki meni še do danes ni popolnoma jasen, ko je nadzorni
               svet vseeno odobril sprejem finančnega načrta 2018, kljub temu, da ni bil predložen
               strateško operativni načrt RTV Slovenije, ki bo saniral stroške dela, kadrovsko
               situacijo in programsko produkcijske procese na neko srednjeročno obdobje. So pa
               sprejeli neko salomonsko rešitev, da se ta finančni načrt za 2018 sprejme pod
               pogojem, da bo strateško operativni načrt RTV Slovenija predložen nadzornemu svetu do
               marca 2018 in pod tem pogojem, da bodo lahko začeli izkoriščati tudi te finančne
               naložbe, ker brez njih finančni načrt za 2018 enostavno ne stoji, ga ni možno
               izpeljati, se pravi to, da nadzorni svet sprejme strateško operativni načrt RTV
               Slovenija, marca 2018 je bilo rečeno s strani nadzornega sveta, da je pogoj, da bo
               finančni načrt sploh lahko bil izveden, ker je brez prodaje finančnih naložb, to se
               pravi SAT delnic ali kako se reče, na ostalih finančnih naložb, ne stoji finančni
               načrt, ni možno. Potem smo imeli seveda ta Odbor za kulturo 1. marca in je bil
               sprejet sklep, da do konca marca se poroča odboru za kulturo, jaz sem prejel to
               poročilo, predsednik ali lahko samo zagotovite, da…?</p>
            </sp>
            <sp xml:id="SDT7-KZNJF-redna-54-2018-04-11.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, gospod Škoberne, ali lahko prosim? Gospod Matić ima besedo.</p>
            </sp>
            <sp xml:id="SDT7-KZNJF-redna-54-2018-04-11.sp22">

               <speaker>DR. DRAGAN MATIĆ (PS SMC):</speaker>

               <p>To se pravi, bil je sprejet sklep, da nadzorni svet poroča o temu ali je bil sprejet
               strateški načrt, plan strateškega razvoja RTV Slovenija 2018-2022, do konca marca.
               Jaz sem to poročilo sprejel, iz njega je razvidno naslednje, da je bil na podlagi
               razprave v zvezi z predloženim osnutkom strateško-operativnega načrta RTV Slovenija
               2018-2022 sprejet sklep v katerem je nadzorni svet predlagal vodstvu, da pripravi
               predloge dokumenta v največji možni meri upošteva naslednje predloge, to se pravi, da
               ni bil ustrezen, to jaz iz tega razumem, če je kako drugače naj me pa pač predsednik
               nadzornega popravi, ampak imamo osnutek, ki ni ustrezen. Zakaj pa ni ustrezen je pa
               naprej razloženo po alinejah? Celotna strategija, to zdaj priporoča nadzorni svet
               vodstvu RTV, celotna strategija naj se spremeni in dopolni ob upoštevanju sedanje
               višine prispevka, morebitna sprememba prispevka naj bo upoštevana kot varianta
               strategije, to se pravi, da osnutek je temeljil na povišanju prispevka, naročnine,
               kar je pač verjetno račun brez krčmarja oziroma se peče zajec, ki je še…</p>
            </sp>
            <sp xml:id="SDT7-KZNJF-redna-54-2018-04-11.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Zagotovo.</p>
            </sp>
            <sp xml:id="SDT7-KZNJF-redna-54-2018-04-11.sp24">

               <speaker>DR. DRAGAN MATIĆ (PS SMC):</speaker>

               <p>Tako, da to je verjetno zanimiv pristop pri izdelavi strategije, verjetno bi bilo
               pametno, da se izhaja iz nečesa kar že obstaja, ne pa, da se hipotetično že
               predvideva kaj bo vse država odobrila, to se pravi zvišanje tega prispevka.</p>
               <p>Potem naslednja pripomba nadzornega sveta, struktura dokumenta, pravna podlaga,
               pravni primerjalni pregled, sklic na morebitne strateške dokumente na državni ravni
               oziroma na ravni EU, to se pravi, da to manjka temu osnutku. Potem nadalje kaj še
               manjka, cilji z obrazložitvami, ukrepi in kazalniki s ciljnimi vrednostmi, to ta
               osnutek še nima. Potem imamo naprej, pregled trenutnega stanja javnega nacionalne
               Radio televizije Slovenija na primer ugotovitve pestle (?), to se pravi, če želiš
               vedeti kam želiš priti, moraš vedeti kje si, to se pravi, da je to nek temelj za to
               strategijo, sanacijsko ali kakorkoli bi že rekli, tega tudi nimamo v tem momentu,
               ugotavlja nadzorni svet. Potem prodajno strategijo in cenovno politiko oglaševanja o
               programskih vsebinah, pozicioniranje na trgu storitev in oglaševanja povezano z
               deležem stroškov dela o vseh stroških, tega tudi ni. Ugotovitve SWOT analize s
               prednostmi, slabostmi in predvsem priložnostmi javnega servisa v prihodnje, tudi nima
               ta strategija, jasno povezavo med strateškimi usmeritvami in konkretnimi ukrepi,
               določitev prioritet, določitev smart ciljev in ključnih kazalnikov poslovanja, za
               ukrepe pa tudi jasno časovnica izvedbe, tudi ta osnutek ne vsebuje primerjav
               »benchmarking« s primerljivimi javnimi RTV v Sloveniji, v okviru tega oris želenega
               pozicioniranja RTV Slovenija na trgu javnih radiotelevizij in spleta, to tudi manjka.
               Jasno kvantificiranje želenega stanja leta 2022 s konkretno navedbo stroškov, posebej
               razdeljenih na variabilne in fiksne stroške, struktura po letih, tega tudi nima ta
               osnutek, jasno opredelitev ključnih programskih in tehnoloških izzivov ter odgovorov
               nanje, na primer koliko programov bo <stage type="mag"/>(nadaljevanje) RTV pripravljala sama, koliko ga pa bo naročala na trgu,
               tudi tega ni. In poenotenje poslovnih produkcijskih procesov na ravni zavoda
               Ljubljana, Maribor, Koper, Lendava, to manjka v osnutku. In projekcije o finančnih
               izkazov iz obdobja 2018 in 2022, tega tudi še nimamo. Morali bi biti že to decembra
               2017, zdaj smo aprila 2018, potem je bil odložni pogoj do marca 2018 in je še zmeraj
               to odložni pogoj za to, da se bo finančni načrt 2018 sploh lahko izvedel, ampak tega
               še kar ni. In sprašujem se, kdaj to bo. Zdaj direktor Grah Whatmough me je obvestil,
               da bo naslednja seja nadzornega sveta 25. aprila 2018, da se bo nadzorni svet
               zavzemal za sprejem te strategije razvoja RTV Slovenija 2018-2022 in da bo o
               dopolnjenem osnutku razpravljal na naslednji seji, da bo posebej pri svojem delovanju
               podrobno spremljal nadzorni svet izvajanje projektov, posnetek stanja kadrovskega
               področja in analiza potrebnih delovnih mest, to je zelo dobro izhodišče nadzornega
               sveta, in da bo se tudi seznanil z dopolnjenimi ukrepi za znižanje stroškov dela in
               uravnoteževanje poslovanja RTV Slovenija. Tako, nekje na tej točki smo zdaj. Imamo
               finančni načrt z enim pogojem. Pogoj ni izpolnjen, moral bi že biti decembra, potem
               je bil spremenjen na marca, zdaj smo aprila. In do 25. aprila ne bomo vedeli, kje
               smo, kakšen je napredek. Odbor za kulturo sprejema sklep, nadzorni svet daje
               usmeritve priporočila, stvari pa kar stojijo tam, kjer so. Jaz mislim, da to stanje
               ni dobro. Jaz kot predsednik Odbora za kulturo bom počakal na to poročilo 25. aprila,
               potem bomo pa sklicali še eno nujno sejo. Sicer bo malo nenavaden čas tam nekje po
               prvomajskih praznikih, ampak mi jo pa bomo imeli, ker pač še zmeraj kljub temu, da je
               razpuščen Državni zbor, seje odborov potekajo. Tako da z velikim zanimanjem in
               pričakovanjem pričakujem poročilo po 25. aprilu, potem se bomo pa spet srečali.
               Toliko zaenkrat.</p>
               <p>Hvala.</p>
            </sp>
            <sp xml:id="SDT7-KZNJF-redna-54-2018-04-11.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, dr. Matić.</p>
               <p>Mag. Julijana Bizjak Mlakar, izvolite, beseda je vaša.</p>
            </sp>
            <sp xml:id="SDT7-KZNJF-redna-54-2018-04-11.sp26">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa. Lep pozdrav vsem prisotnim, s strani tudi predstavnikov RTV Slovenija,
               gospodu ministru, pa tudi ostalim kolegom in tistim, ki danes gledate to sejo.</p>
               <p>Sama bi seveda želela izpostaviti to, kar mi je bilo najbolj očitno, ko sem prebrala
               poročilo nadzornega sveta, namreč to, poudarili ste, da imate dobro komunikacijo med,
               torej med nadzornim svetom in med programskim svetom, vendar pa iz tega poročila
               izhaja nekaj povsem drugega. Torej izhaja to, da nadzorni svet, da na nek način ne
               upošteva, zakaj imamo pravzaprav, zakaj je pravzaprav RTV Slovenija ustanovljena, in
               da se dotika in usmerja in želi usmerjati delo na področju programov, kar pa ni
               naloga nadzornega sveta. To se pravi nadzorni svet ima svojo nalogo, svojo funkcijo,
               vendar pa je tudi s tega stališča, ko gre za programski svet, je ta tudi povsem
               avtonomen in seveda pomeni, da nam javni zavod, ki bi bil usmerjen tako, kot ste si
               vi to zamislili tudi v svojih priporočilih, seveda potem ne bi bil več javni zavod,
               ki bi služil svojemu namenu, svojemu javnemu interesu, torej da zadošča oziroma da
               pravzaprav uravnoteženo, nepristransko, celovito informira, da se dotika vseh tistih
               segmentov, ki se jim, če bi imeli opravka z neko komercialno televizijo, ki se jim te
               ne posvečajo, ker mi ne rabimo nove komercialne televizije tukaj na našem področju.
               To se pravi, imamo POP TV, imamo cel kup drugih komercialk. Torej mi želimo imeti
               televizijo in zaradi tega ljudje dajejo te svoje prispevke in zaradi tega država to
               omogoča, torej da sploh imamo javno RTV, zaradi tega, da bo<stage type="mag"/> (Nadaljevanje) zadostila tistim zahtevam o katerih je
               govoril tudi prej predhodno minister Peršak. In tukaj mislim, da je nerazumevanje
               članov nadzornega sveta glede na to kakršne predloge tukaj pravzaprav vidim. To se
               pravi, pričakujem, da bo nadzorni svet opravljal svojo funkcijo po zakonu, programski
               svet pa seveda svojo funkcijo, ki jo ima po zakonu in da se to dvoje ne bo križalo.
               Tako, da vi v tem smislu se nimate kaj, lahko se pogovarjate, vse v redu, ampak
               vsekakor pa ne sme en organ posegati na delo drugega organa in s tem seveda /
               nerazumljivo/ to o čem, zaradi česar pravzaprav javno RTV Slovenija pravzaprav imamo.
               Če nek program ni zadosti gledan po kriterijih gledanosti, vendar pa se usmerja na
               področje, pa če ostanemo pri kulturi recimo, kjer so določene vsebine, ki zadevajo
               samo določene skupine, potem je to tudi namen javne RTV in to ne sme biti moteče za
               nadzorni svet, ki seveda gleda zadeve samo s stališča čim večje gledanosti, ker potem
               ta televizija, torej bi samo zadostila komercialnemu, dobičkonosnemu interesu, nič
               več pa temu zaradi česar jo pravzaprav imamo in v tem smislu imajo tudi druge države,
               ravno tako javne servise, javne televizijske servise, praktično jih imamo po vseh
               državah, tudi v ZDA in seveda zadoščajo tem interesu. Tukaj v Sloveniji smo imeli že
               večkrat apetite po privatizaciji RTV Slovenija. Ne vem, če se spomnite, mislim, da je
               bil še en referendum, ki je to zavrnil. Torej ljudje so to zavrnili in tudi recimo v
               Švici, ki so imeli referendum ali bodo plačevali RTV prispevek ali ne, so se ljudje
               zavedali za kaj, čemu služi javna televizija in so se odločili za plačevanje
               prispevkov. Seveda si vsi želimo čim bolj kakovostnih programov, tako radia kot
               televizije, je s čim večjo poslušanostjo tudi tistih programov, ki so namenjeni
               določenim skupinam, pa naj bodo to invalidi, starejši, otroci, vendar pa nikakor ne,
               da bomo pa zdaj ukinjali določene programe samo zato, da bomo imeli večjo gledanost
               ali večji dobiček ali kaj podobnega. Da se izgublja segment mladih poslušalcev in
               gledalcev, to je nekaj običajnega kar se nam zdaj v svetu dogaja. Jaz upam, da bomo
               tukaj resnično našli alternative, da bomo pritegnili na nek način tudi te gledalce in
               poslušalce, ki so trenutno vezani na druge tehnologije, in da bomo tudi s temi
               vsebinami, ki jih javna RTV daje, da bomo lahko dosegli tudi te in mislim, da v tem
               smisli se dogajajo tudi stvari na RTV.</p>
               <p>Pozitivno se mi zdi to, da ugotavljamo, da je bilo revidirano letno poročilo 2016,
               sprejeto brez pridržkov in to je bil neodvisni revizor, kar seveda pomeni, da vselej
               ni tako kot nekateri skušajo prikazati, in da se zadeve tudi ustrezno odvijajo. Zdaj
               iz tega kar sem videla, iz tega poročila, torej in iz tega kar je povedal tudi
               generalni direktor, sama vem, da so tukaj določne podedovane, težke stvari, ki so se
               neustrezno dogajale pod prejšnjim vodstvom in da se je zaradi tega, pač se je
               nakopičil ta problem s prekarnimi zaposlitvami, ki se jih sedaj ureja. Tukaj gre za
               sodne postopke in to se ne da čez noč urediti in sem vesela, da pravite, da je samo
               še 100 takšnih primerov, ki se jih sedaj ureja, kar seveda pomeni, da se te stvari
               urejajo in zdi se mi seveda nedopustno, da se je to dogajalo v javnem zavodu. Tako,
               da to mislim, da je neopravičljivo, in da je resnično potrebno upoštevati ta slogan,
               ki sem ga danes slišala s strani predsednice sveta delavcev, torej RTV smo ljudje in
               to je ta naloga, <stage type="mag"/>(nadaljevanje) ki
               tukaj piše, da je nerealizirana - izvedba projekta izboljšanje organizacijske klime
               in motiviranosti zaposlenih - to je del tega. Vendar pa je res, če plače padajo, če
               je toliko ljudi torej da ima plačo do 26 plačnega razreda nekateri / nerazumljivo/
               zaposlenih naj bi prejemalo minimalne plače seveda pomeni, da bo treba v to smer še
               več narediti. Ko primerjamo stroške dela v obliki deleža - ali je to visoko ali je
               nizko -, potem tukaj težko rečem ali je 60 % nizko v primerjavi z 40 %, ker dejansko
               bi morali dobiti primerjavo v celoti. Tudi kaj je sploh s finančnimi sredstvi, ki so
               namenjene RTV Sloveniji, v naši državi kako je to drugod in šele, potem lahko
               govorimo ali je to visoko ali nizko. Tudi kako je z številom zaposlenih, ker končno
               te vsebine so tudi zahtevne - ali imamo pretirano število zaposlenih ali ne. Ta
               trenutek ne morem presoditi… To se pravi, če bi imeli mednarodne primerjave in če
               bomo imeli še kakšno sejo, potem bi bila zelo vesela, če bodo te primerjave tudi
               dane, da se bomo sploh lahko pogovarjali o tem ali gre za visok ali prenizek delež
               vemo pa, ker končno. Ne vem ,od katerega leta so resnično že zamrznjeni prispevki. S
               gospodarsko rastjo predvidevam, da se je to tudi dvignilo, ker gre ali se ni nič
               dvignilo, to pomeni, da imamo verjetno težave. Torej vse te podatke seveda bi človek
               rabil, če bi hotel govoriti o tem kaj je in česa nič. Tako, da imamo težavo tudi pri
               tem, zaradi tega ta trenutek o tem ne bom sodila.</p>
               <p>Torej, kar se tiče zaposlovanja prekarcev. Mislim, da je v redu, da se ta zadeva na
               tak način rešuje. Ker namreč, če ne bodo zaposleni zadovoljni, potem ne moremo
               pričakovati tudi kakovostne programe in vse tisto, kar zahteva takšno delo, ki je
               tudi precej odgovorno. Neprestano biti podvržen samo kritiki hkrati pa vidimo kakšne
               so plače je za mene povsem neustrezno.</p>
               <p>Problem avtorskih pravic je že dolgo časa prisoten, že tudi prej, tako da sem vesela,
               če se tudi te problemi sedaj zmanjšujejo, pomeni, da se na tem področju deluje. Enako
               pravite glede korupcije torej, da se te klavzule sedaj dajejo v pogodbe in da je
               potrebno pogledati, potem še te tuje pogodbe oziroma pogodbe s tujci, da se bo še ta
               problem rešil, tako da mislim, da stvari na tem področju tudi, potem potekajo. Kot
               ste rekli novi revizor ni ugotovil nepravilnosti, kar je pozitivno. Veseli me tudi,
               da ste pristopili k evidentiranju delovnega časa, to je problem tudi v številnih
               javnih zavodih, ker te stvari je treba urediti, zaradi ljudi, da čutijo, da so stvari
               na neki način pravične tudi v odnosu drugo do drugega. Če se to področje ureja je
               tudi v redu. Z analizo delovnih mest ste že tudi začeli tako, da mislim, da tudi v
               tem smislu zadeve potekajo.</p>
               <p>Pomembno se mi zdi tudi to, kar sem zaznala v poročilu nadzornega sveta, da se bo
               torej, kar se tiče razmejitve med programi, ki so v javnem interesu in med tržno
               dejavnosti, da se je to tudi izvedlo in da naj bi se začelo uveljavljati, če sem prav
               zasledila že z začetkom leta 2018 ta del ali pa se motim.</p>
               <p>Imam pa še eno vprašanje. Namreč, bivši predsednik nadzornega sveta je rekel, da se
               načrtuje negativni rezultat poslovanja v višini 2,8 milijona evrov tukaj v poročilu
               pa vidim, da gre za 2,3 milijona evrov. Ali je šlo za pomoto pri tem izvajanju?
               Verjetno, si predstavljam, da to, kar je napisano je bolj pravilno. Torej, glede na
               to, da načrtuje nadzorni svet 25. aprila 2018 novo sejo verjamem, da bodo prišli
                  <stage type="mag"/> (Nadaljevanje) potem celoviti
               podatki do nas tam enkrat v maju in tedaj, če bo sklicana kakšna seja, seveda, bo to
               pomenilo, da se bomo ponovno pogovarjali o teh stvareh. In če bi imela na razpolago
               več podatkov, potem bi lahko tudi kaj več povedala, tako pa verjetno ni smiselno, da
               govorimo o stvareh, ki še niso dorečene. In zaradi tega bi seveda rekla, da želim
               uspešno delo. Mislim, da se je nadzorni svet zelo potrudil, da je RTV Slovenija med
               tistimi javnimi zavodi, ki so med najbolj nadziranimi, vsaj sodeč po poročilih,
               vendar pa to razlikovanje, torej med programskim svetom pa med nadzornim svetom, pa
               mora biti obvezno in tu se ne sme mešati. In tudi na tem odboru želim, da se
               pogovarjamo o finančnih zadevah. Kje drugod, kjer so pa vsebine, pa o vsebinskih
               zadevah. In da javni zavod še naprej izpolnjuje svoje bistvo naloge, to je da varuje
               javni interes in da dela v tem smislu. Hvala lepa.</p>
            </sp>
            <sp xml:id="SDT7-KZNJF-redna-54-2018-04-11.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Julijana Bizjak Mlakar.</p>
               <p>Sedaj dajem besedo gospe Anji Bah Žibert.</p>
               <p>Izvolite.</p>
            </sp>
            <sp xml:id="SDT7-KZNJF-redna-54-2018-04-11.sp28">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo. Res je, zagotovo so zaposleni v RTV ljudje, ampak tudi
               davkoplačevalci in davkoplačevalke so ljudje. Tudi ti so ljudje in ti dajejo za
               naročnino iz svojih žepov. Se pravi, verjetno bomo morali pogledati najprej zakaj so
               podatki, ki so na voljo, takšni kot so.</p>
               <p>Dovolite, da vam jih navedem. V letu 2017 je RTV Slovenija k prijavi sprejemnikov
               pozvala 12 tisoč 100 odjemalcev električne energije. V spomladanskem terminu so se
               izvajale te aktivnosti za te zavezance, ki bi bilo in končni rezultat je bil
               naslednji, da je bil potrebno dati kar 9 tisoč 200 pozivov. Se pravi, 12 tisoč je
               bilo novih zavezancev, od tega pomeni, da jih je približno 3 tisoč začutilo potrebo,
               da plačuje RTV prispevek. Potem naprej, opominov izdajate za okoli 35 tisoč gledalcev
               oziroma odjemalcev. 35 tisoč. Toliko je opominov in še seveda okoli potem kasneje
               okoli 34 tisoč takšnih, ki dobivajo potem odločbe in nekateri potem tudi okoli tisoč
               takih, ko gre potem za izvršbe. To je bila realna slika o plačevanju RTV prispevka in
               o tem kakšno je zanimanje s strani državljank in državljanov. To, kar sem od kolegice
               gospe Julijane Mlakar, če sem jo prav razumela, slišala, da bi bilo pa potrebno glede
               na gospodarsko rast dvigniti naročnino, poglejte. Gospodarska rast še ne pomeni, da
               je v žepih davkoplačevalcev kaj več denarja. Gospodarska rast sama po sebi ne pove,
               da ljudje živijo bolje. Okoli 300 tisoč jih živi na pragu revščine ali pod njim. In
               zagotovo mislim, da ukrep dvigovanja RTV naročnine ni pravi. In o tem je govoril
               zadnjič že direktor, da so razmišljali o tem, da bo potrebno dvigniti RTV naročnino.
               To ste rekel na seji odbora. Jaz mislim, da je rešitev drugje. V 60 % deleža, ki gre
               za zaposlene. Seveda jaz ne bom trdila, da ni vsak od njih potreben, pa da bi si
               želeli kaj še več, ampak je potrebno pogledati kaj nek zavod zmore in kaj ne zmore,
               da boste rekli, da jih naj, ne vem, 60 % ostane na teh delovnih mestih, krčil se bo
               pa program. <stage type="mag"/>(nadaljevanje) To ni
               rešitev, ker slej kot prej bo prišlo tako daleč, da bo treba rezati tudi zaposlene
               samo takrat bo verjetno še bolj kruto in tudi naložb ne bo več in se ne bo imelo kje
               več vzeti. Tako zadevo je treba prej rešiti. Res je, naredili ste interno anketo ne
               glede na to kakšen je bil odziv, saj tudi če je odziv na interno anketo to tudi
               govori nekaj o samem stanju v RTV, ampak 80 % ljudi je nemotiviranih. Prej je bilo
               povedano, absolutno se strinjam s tem, da je potrebno spoštovati zakonske okvire RTV
               in da so določeni programi, ki so namenjeni določenim skupinam in to sodi v okvir
               izvajanja zakona, ampak to ne pomeni, da se, ne vem, pri neki oddaji Ema skoraj za
               milijon evrov prekorači predvidena sredstva. Ali boste rekli, da je to potreben
               program? Skoraj za milijon evrov spoštovani in to, potem preko nekih naročilnih. Da
               se samo za stiropor da 20 tisoč evrov? Ali je to dober gospodar? To ni dober
               gospodar, spoštovani. Ne govoriti, o tem koliko bo treba klestiti programe, če se
               zapravlja in prekoračuje stvari tam, kjer so bile jasno omejene. 20 tisoč je bilo, ne
               vem, na razpolago, šlo je pa skoraj do milijona evrov. To je stanje na RTV in o tem
               se moramo pogovarjati.</p>
               <p>Res je to, kar je prej povedal predsednik odbora, mi smo dali neke določene zahteve
               in od tega vse skupaj ni nič. Mi se skoz vrtimo v istih okvirih in tukaj pričakujem
               minister tudi vaš odziv. Enostavno ne odreagirajo tisti, ki so tam poklicani, da
               odreagirajo. Jaz n vem zakaj bi bilo treba tukaj sedaj pač ne vem nadzornem svetu
               razlagi kaj naj govorijo in kaj naj ne govorijo. Programski del je eno, nadzorni svet
               pa je drugo. Saj vsi vemo, da gre za dva različna organa, ampak zagotovo je poročilo
               nadzornega sveta odvisno tudi od delovanja programskega sveta, zato ker se ve kakšno
               je, potem plačilo naročnin nenazadnje in tudi prihodkov prihaja iz komercialnih bom
               rekla reklam ali česar drugega. Tukaj verjetno stanje ni najboljše in bi se dalo tudi
               kaj narediti. Ne vem zakaj se ne bi financiralo komercialno tudi kakšno strokovno
               oddajo. Če ima tako pomembne nagrade kot je bilo prej povedano bo pa verjetno bil
               interes večji, da se financira ali pač ne ali pač te nagrade niso merilo?</p>
               <p>Mi tudi ne vemo… Ali veste zadnjič je na seji odbora kolega poslanec zelo dobro
               povedal. Prosil je za eden konkreten podatek. Komercialno televizijo pa javno
               radiotelevizijo. Javno, spoštovani, ki je plačana, še enkrat, s strani
               davkoplačevalcev. Koliko stane poročevalec iz ZDA? Na komercialni televiziji je dobil
               podatek nemudoma od javne TV ga ne dobi že tri leta. Zakaj ne smemo vedeti koliko nas
               stane eden poročevalec v primerjavi z neko drugo komercialno televizijo, ki se prav
               tako oglaša, da vidimo, potem malo pri teh stroških dela in vsega ostalega, kar sodi
               zraven. Seveda ste nanizali, da 39 ljudi, če sem razumela, je pod minimalnem. Saj v
               sektorju pa kje drugje jih je še več. Jaz nisem rekla, da je to prav, nikakor ne,
               ampak je treba gledati kakšno je stanje v državi. Jaz mislim, da še vedno teh
               pogodbenih delavcev preveč, če gledamo, da na drugi strani je podatek, da so pa
               nekateri demotivirani. Potrebno se je vprašati zakaj. Višja kot je gledanost več
               ljudi bo zainteresiranih za plačevanje tudi tega obveznega RTV prispevka. Samo tukaj
               smo pa tudi malo pri <stage type="mag"/> (Nadaljevanje)
               programskih vsebinah. Oprostite, jaz bom pa dala zdaj podatek ven, pa tudi, če bom,
               ne vem, deležna nekega napada, če že grem na vsebino. Ne grem v vsebino. Govorim o
               tem, zakaj so potem ljudje nezadovoljni, zakaj pač eni priklapljajo drugam. Poglejte,
               ena od statistik. Informativnem, dveh obeh informativnih programih je en predvolilni
               dogodek, če rečemo, da je zdaj nekako že čas takega predvolilnega dogodka, imam
               primer stranke SD, bilo namenjeno več časa, ko je bilo predstavljeno šestnajstih
               javnih predstavitev programa Slovenske demokratske stranke v letih 2017 in 2018
               skupaj. Poglejte, to so minutaže izmerjene. / oglašanje iz ozadja/ Več časa za en
               prispevek kot za druge predstavitve skoraj v letu in pol. To je izmerjeno, poglejte.
               Da ne bomo sploh o tem diskutirali, ampak samo za primerjavo, to pa je
               uravnoteženost, bomo rekli. Potem, če ima nekdo oziroma sedi v programskem svetu
               človek, ki lepo lajka po Twitterju, prej smo povedali kako močna so socialna omrežja,
               da je potrebno enega od novinarjev RTV Slovenija, Jožeta Možino povoziti na prehodu
               za pešce. Oprostite no, imamo pa jasno navedeno, kdo lahko sedi v programskem svetu,
               minister. Če to pripomore k delovanju in okrepitvi ugleda javne Radiotelevizije,
               potem bog nam pomagaj. Povejte mi tudi, na eni strani, spoštovani direktor, kje je
               nasprotje oddaje, na primer, Studio City, ob istem terminu. Ne ob enajstih pa ob dveh
               zjutraj. Ampak v prime time terminih. Ga ni. Ga ni. Ni ga. Ampak to je
               uravnoteženost, veste, in takrat bo tudi kdo drug pogledal kam drugam, na kaj. 55
               plus je starostna meja. Mene zanima, v redu, imamo otroške programe. Še jaz jih rada
               kdaj pogledam, ampak imamo statistiko kakšna je gledanost teh programov, kulturni.
               Govorim o pač točno generacijah, govorim potem o generacijah. Zakaj? Zato, da bi
               začeli pridobivati tudi drugo populacijo. Ali pa programa, ne vem, kulturnih vsebin,
               spet, imamo koliko mlajših, na primer gleda te oddaje, ravno zato, da bi naredili
               nekaj na tem, kako spremeniti tudi strukturo gledanosti, ki zdaj obsega 55 plus. To
               je nekako izračunano, da je pač povprečen gledalec v tej starosti. Potem je bilo
               rečeno, da je bilo nekaj več stroškov zaradi predvajanja športnih programov. Ja, če
               pa športni programi niso več tržni pa zanimivi, ja potem pa tudi ne vem, ali smo
               naredili vse, d bi dobili tukaj kaj več.</p>
               <p>Zdaj, je, poglejte, povezava med programskim svetom pa nadzornim svetom. Je. Je.
               Zadnjič je direktor razlagal, kako težko se bori za to, ker ima varnostnika oziroma
               pač dvoje vrata ponoči odprta in ne ve kako zmanjšati zaposlenost pri varnostniku na
               vratih. Ja, lepo vas prosim no. Potem bi pa gradili. Poglejte, to boste gradili
               babilonski stolp, zato ker si sploh nobeden ne razume, tisoč jezikov je tam notri,
               vsak drugače govori. Ne gradite babilonskega stolpa, ampak direktor, lotite se dela.
               60 % za stroške dela je previsok strošek, pa mi je, poglejte, če hočete, da bodo
               tisti zaposleni, ki delajo dobro, morajo biti tudi zato dobro nagrajeni in plačani.
               Tisti, ki delajo slabo ali pa so nepotrebni, žal, poglejte, pač je trg dela, je pač
               možnost drugje, ampak tudi vi se morate nekako začeti bolj osredotočiti na to, da
               delujete kot dober gospodar. Mi samo mislimo, če je nekaj javnega, da saj ni pomembno
               kako se sredstva porabijo, saj bo javna. <stage type="mag"/>(nadaljevanje) Ne, ne, to je denar vsakega državljana iz njihovih
               žepov in težko, prej sem navedla podatke, zelo težko to plačujejo in nočejo plačevati
               več in iščejo načine kako bi prišli do tega, da sploh ne bi bilo več naročnine. Celo
               tako daleč gredo v tem, pač ne gledajo teh programov, ampak ne govorim samo o tistih
               programih, ki so točno namenjeni določeni populaciji in prav je, da so, ampak tudi
               drugih programov ne in danes še enkrat povem in to kar sem povedala tudi na
               programskem, na Odboru za kulturo, oprostite, jaz imam včasih občutek, ko gledam
               informativno oddajo, da sem tisti otrok izpred 30 let nazaj, ko je poročila bral
               pokojni Tomaž Terček. Res, mislim, glejte nek zakrnel sistem, ne inovativen,
               velikokrat glejte tudi dolgočasno prikazan, mislim glejte, tukaj gre, tukaj ni vedno
               samo ta denar koliko stane kakšen program, ampak kako so motivirani ljudje, da dajo
               svojo idejo pa koliko se jim sploh dovoli, tukaj smo pa spet potem pri uredništvih,
               koliko se jim sploh dovoli, da so inovativni, mene zanima koliko prispevkov porežejo
               zato, ker ni v redu, verjetno kar nekaj, ker, če se pojavi oddaja na Radio televiziji
               Slovenije o nekdanji JLA, agresorski vojski na Slovenijo, ja oprostite, odletijo
               ljudje. Ko se naredi intervju z nekim pevcem iz sosednje Hrvaške, odletijo ljudje,
               tukaj pa imamo predstavnike programskega sveta, ki se strinjajo s tem, da je treba
               povoziti ljudi, ali pa imeli smo programskega, predstavnika programskega, ki je take
               pisal po Twitterju, da ni za nikamor. Da je božič pa dan državnosti nekaj istega, ker
               oboje ne obstaja. Spoštovani, pljuvati po lastni državi pa biti predstavnik
               programskega sveta, minister za to ste pa vi krivi, seveda, ste, seveda ste in jih
               potem na podlagi predlogov seveda koalicija potrdi, ja seveda, seveda glejte. Ne bi
               bilo tako, ko se potem vsi javno prijavijo in tako naprej, natančno se ve na kakšen
               način se odloča v Državnem zboru, z večino, saj tudi vemo kakšna je struktura. Dajte
               nehate, glejte to pač govorite kje drugje, ampak natančno vemo na kakšen način ste se
               lotili vseh teh svetov, ne samo vi, na splošno in kakšno je razmerje povsod, ampak
               pustimo to. Kakorkoli je že imenovan takšen človek več ne bi smel sedeti takoj, ko to
               počne, ker s tem pa res ne dvigujemo ugleda. In delate škodo tudi zaposlenim,
               nekateri so zelo dobri in jim je do tega, da bi Radio televizija delal dobro in
               učinkovito, samo glejte slaba luč se pa meče, ker se ne reagira takrat, ko je za
               reagirati, zelo hitro se pa reagira, ko je kaj drugega v igri, tukaj smo pa daleč od
               neodvisne RTV Slovenija, ampak še kako odvisne, tako, da glejte bolj kot, da
               polemiziramo z nadzornim svetom, jaz se zahvaljujem, da smo imeli pač zdajle tudi
               nadzorni svet, ki je nalil čistega vina, čeprav je sam dajal številne ukrepe že vmes
               med mandatom, nekatere stvari je tudi zaviral, da ni prišlo do rebalansov in tako
               naprej, ampak tukaj gre predvsem na vodstvo RTV. In gospod Kadunc, glejte, dobri ste,
               da ob takih številkah še vztrajate, jaz bi v dobro RTV na vašem mestu storila vse kaj
               drugega kot, da bi na tej funkciji ostala.</p>
            </sp>
            <sp xml:id="SDT7-KZNJF-redna-54-2018-04-11.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika gospa Julijana Bizjak Mlakar.</p>
            </sp>
            <sp xml:id="SDT7-KZNJF-redna-54-2018-04-11.sp30">

               <speaker>MAG. JULIJANA BIJZAK MLAKAR (PS DeSUS):</speaker>

               <p>Hvala lepa.</p>
               <p>Gospa kolega Anja Bah Žibert, to narobe ste me razumeli, ker nikoli nisem rekla, dala
               predloga ali pa mnenja, da bi se dvignila naročnina, pač pa sem opozorila na to, da
               težko sodimo o tem, da je delež stroškov previsok, če nimamo vseh podatkov, ker
               namreč, povedala sem tudi kateri vsi podatki manjkajo<stage type="mag"/> (nadaljevanje) in tudi zato, da se človek izrazi v nekaterih
               drugih finančnih podatkih, sem menila, da bi morali počakati potem, da vidimo kaj se
               bo zgodilo na seji nadzornega sveta 25. aprila in da dobimo potem celovite tudi
               ostale podatke in da zaradi tega ne bom izražala svojega mnenja, ker namreč vemo, da
               so notranje rezerve še možne, da, najbrž a ne, tudi tukaj imamo še izgradnjo
               Komenskega 5, nisem seznanjena kaj se zdaj s to investicijo dogaja, hkrati pa me
               skrbijo te redukcije programov, ki so v javnem interesu in to ni dobro. Pomeni
               seveda, da bo treba razmisliti tudi o tem, pa naj vzamem v bran še ministra za
               kulturo, ki res nima ničesar s programskimi pristojnostmi po zakonu, ničesar. Se pa
               strinjam s tem, da programski svet ne bi smel biti politično imenovan in to smo tudi
               v tisti strategiji, ki sem jo takrat, pripra… ki smo jo pripravljali, ko sem bila še
               na ministrstvu, torej smo izrecno navedli v strategiji, torej da ne bi smel biti ta
               programski svet politično imenovan, ker res, ko gre za programe, pa nima politika kaj
               iskati v tem delu.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-54-2018-04-11.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p> Postopkovna?</p>
            </sp>
            <sp xml:id="SDT7-KZNJF-redna-54-2018-04-11.sp32">

               <speaker>ANJA BAH ŽIBERT (PS SDS):</speaker>

               <p>Ja.</p>
            </sp>
            <sp xml:id="SDT7-KZNJF-redna-54-2018-04-11.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, gospa Anja Bah Žibert.</p>
            </sp>
            <sp xml:id="SDT7-KZNJF-redna-54-2018-04-11.sp34">

               <speaker>ANJA BAH ŽIBERT (PS SDS):</speaker>

               <p>Bom zelo kratka…</p>
            </sp>
            <sp xml:id="SDT7-KZNJF-redna-54-2018-04-11.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne, ne, samo ne jo na tej komisiji, mora biti postopkovna.</p>
            </sp>
            <sp xml:id="SDT7-KZNJF-redna-54-2018-04-11.sp36">

               <speaker>ANJA BAH ŽIBERT (PS SDS):</speaker>

               <p>Bo postopkovna, ker ne želim, da bi bilo karkoli narobe, tudi za to, kar je povedala
               gospa Julijana Mlakar. Glejte, jaz sem to povezala, ko ste govorili z gospodarsko
               rastjo, in povedali ste koliko, ali se je kaj spremenila naročnina, bomo pa potem, se
               vam opravičujem, bomo pa…</p>
            </sp>
            <sp xml:id="SDT7-KZNJF-redna-54-2018-04-11.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Kaj je postopkovno?</p>
            </sp>
            <sp xml:id="SDT7-KZNJF-redna-54-2018-04-11.sp38">

               <speaker>ANJA BAH ŽIBERT (PS SDS):</speaker>

               <p>…videli v magnetogramu.</p>
            </sp>
            <sp xml:id="SDT7-KZNJF-redna-54-2018-04-11.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Kaj je postopkovno?!</p>
            </sp>
            <sp xml:id="SDT7-KZNJF-redna-54-2018-04-11.sp40">

               <speaker>ANJA BAH ŽIBERT (PS SDS):</speaker>

               <p>Da se opravičujem in da bomo videli v magnetogramu kako je bilo rečeno.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-54-2018-04-11.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Glejte, zdaj poteka razprava tako, da ne bo kakšnih, ne bom rekel, zadev, da bi se
               kdo kakorkoli počutil, da ne bo mogel povedati vsega.</p>
               <p>Po poslovniku imajo replike poslanci in poslanke, vabljeni ne. Tudi postopkovnih
               nimajo vabljeni, imajo izključno poslanke in poslanci, ta Poslovnik velja že 20
               let.</p>
               <p>Javil se je gospod Škoberne, za njim naj bi bil jaz.</p>
               <p>Gospod Škoberne mora iti na neko nujno zadevo, zato se sam prijavljam zdaj k
               razpravi. Potem bom dal besedo gostom, tako da boste lahko vsi govorili in odgovorili
               na tisto, kar dejansko je.</p>
               <p>Tako, da s tega zornega kota bi seveda jaz najprej, bom rekel, sem nekoliko začuden
               zdaj tukaj na tej komisiji, pravzaprav glede samih odnosov med nadzornim svetom,
               ministrstvom in upravo.</p>
               <p>Glejte, nadzorni svet nekaj reče in uprava mora to izvršiti. Takšna so pač pravila.
               Mi zdaj tukaj razpravljamo kaj bi lahko nadzor, uprava naredila pa kaj je naredila na
               pol pa kaj zamuja pa kaj ne zamuja in tako naprej, pa nadzorni svet še enkrat in tako
               naprej. Takšna so pravila in nikjer ne piše, da je v kakšnem javnem zavodu, tudi če
               je posebnega družbenega pomena in ne vem kakšnega, da ta pravila ne veljajo. Zdaj,
               tukaj imamo seveda tudi ustanovitelja, to je vlada, na nek način, najbrž je še kdo
               drug, ampak imamo predstavnika vlade tukaj, če ne drugače, precej močnega, tistega
               glavnega, ki ima nek vpliv, bom rekel, vsaj lahko na nadzorne svete, ne govorim na
               kaj drugega, in seveda če uprava ne izvrši tistega, kar reče nadzorni svet bi morala
               vsekakor vlada dati nek odziv na to. Zdaj, če je tukaj še programski svet, v redu,
               programski svet, se o programih govori, ampak glejte, veljajo neka splošna pravila,
               da če uprava ne reagira na nadzorni svet ali da sploh ne izvršuje tistega, glejte,
               potem je treba nekaj narediti. Tako je v vseh družbah, ne glede ali so v javnem
               interesu, ali so zavodi, ali niso zavodi ali kdorkoli že je. Pa zgleda, tukaj imamo
               zdaj ta javni interes in 1. člen Zakona o RTV govori o posebni instituciji in tako
               naprej in javnem interesu. Če govorimo o javnem interesu, kdo zdaj določa ta javni
               interes. Zakon pravi, ja, de jure, kaj pa de facto. Kdo določa javni interes in ali
               je tisti, ki <stage type="mag"/> (nadaljevanje) določi
               javni interes res to javni interes, če gledanost RTV pada. Katera javnost je potem?
               Ali samo večinske ali tudi manjšinske? Tu se jaz strinjam, tudi manjšinske, do katere
               mere. Ker če je sedaj javni interes v tem, da bo RTV delala pač neke oddaje, ki ne
               bodo imele gledalcev ali pa zelo malo gledalcev, bomo na koncu prišli do tega, da bo
               delala oddaje zato, ker sploh ne bodo imele gledalcev, po tej logiki. Ali je javni
               interes v tem, da gledalci ne gledajo oddaj? In seveda, kje so sedaj te meje, ker
               kakorkoli že mi lahko seveda de jure gledamo, da je to javni interes, ampak de facto
               ga nekdo mora določiti vsako leto in ta javni interes mora biti zastopan, mora biti
               gledan, če želite z drugimi besedami, ker ta javnost za to plačuje. In plačuje tam
               okoli 150 evrov na leto, kar ni tako malo. To je približno toliko, kakor se da za
               zvezke pa knjige za kakšen šolski razred. Zato da gleda, kaj? CNN, FOX TV, ne vem,
               POP TV. Tu se je treba vseeno vprašati ali gre ta javni interes nekam v, bom rekel, v
               vesolje, kjer je popolnoma neviden. Ta javni interes v okviru teh oddaj. Ker sedaj,
               seveda, te oddaje pa potem dejansko povzročijo neke stroške, kakršnekoli že, in te
               stroške potem plačajo ti davkoplačevalci, bom tako rekel, ti, ki dejansko plačujejo
               ta prispevek za oddaje, ki jih ne gledajo in za oddaje, ki jih nihče ne gleda ali pa,
               ki jih gleda zelo malo ljudi. Sedaj boste rekli, mogoče je to pač neka druga logika,
               ampak poglejte, to je logika enostavno, da se sploh ta javni zavod ali pa katerikoli
               drug javni zavod lahko vrti, ker je nekega posebnega pomena, ker naj bi informiral in
               tako naprej in bil neodvisen in avtonomen in seveda v tej zgodbi. V redu, to je treba
               seveda dokazovati vsakič. Tudi z različnimi anketami. Pač te ankete pač kažejo, da
               morda pa ni. Pa se ne gleda samo po številu oddaj, ampak tudi kdaj so tisti glavni
               termini, ko se kakšna oddaja dejansko prikazuje. Veste, povsod problem lobijev
               takšnih in drugačnih, ne samo pri nas, ker se bo verjetno oddaje o slabi hrani se
               bodo prikazovale ob dveh ponoči, tudi na evropskih televizijah se. Zakaj? Ker jih
               ljudje takrat ne gledajo. Še zmeraj bodo pa rekli, ja, saj je v javnem interesu, da
               se tako gleda. Težava RTV je, da sploh nima nočnega programa. Ena izmed redkih. O tem
               sem jaz govoril že velikokrat, pa enostavno ga nima. Verjetno ni javnega interesa ali
               pač. Ga imajo druge televizije, kjer pa vidijo, da je javni interes tudi za nočni
               program, kakršenkoli že. Tukaj pač ga enostavno nima.</p>
               <p>Jaz se tu ne morem strinjati s kolegico Bizjak Mlakar, ki pravi, da nimamo podatka,
               mednarodnega podatka o tem, koliko je delež stroškov vseh stroških. Kolega Matić je
               rekel 40 %, da je bila pač neka analiza. Da je to nek gospod iz same RTV o tem
               govoril. Jaz mislim, da ima RTV vse te stroške. Te stroške se lahko dobi na
               internetu. In sedaj, če je javni interes, k tem so seveda tukaj, in govorimo o
               mladih, imamo seveda tukaj podatke, recimo, o spremljanju, tukaj verjetno je to nekdo
               naredil, zakaj je tako izbral, spletnih strani v zadnjih treh letih, govorimo za leto
               2015, 2016, 2017, in vidimo RTV Slovenija v primerjavi s Siol.net pa 24ur.com na
               tretjem mestu. Če bi še koga drugega dali bi verjetno vprašanje katero mesto bi tu
               bilo. Saj so podatki, na spletu jih dobite. In ne moremo se pogovarjati o stroških,
               če se zraven ne pogovarjamo o<stage type="mag"/>(nadaljevanje) gledanosti. Oprostite, kakšna je gledanost RTV, kakšna je
               gledanost televizije, tudi v primerjavi s komercialnimi televizijami, tudi v
               primerjavi s katerimikoli drugimi televizijami, ali pada ali ne, pač, tu imamo spet
               neke podatke, da vsekakor od leta 2015 ne raste. Glejte, boste vi povedali, ali
               raste. Boste povedali, ali raste in na katerih področjih raste, vendar ne samo ene
               oddaje dati, pa potem reči, to pa raste. Tako iz tega zornega kota, poglejte, je ta
               zadeva takšna, kakršna dejansko je. Tu se pač o RTV pogovarjamo na tej komisiji več
               ali manj o istih zadevah in iste zadeve rešujemo. Pred petimi leti smo se že
               pogovarjali o avtorskih pogodbah in takrat je bilo to zveličavno, kako je to fino. In
               takrat je bilo tudi rečeno, da se tega ne bo dalo rešiti in da bo to rešeno v enem
               letu. Pa že lansko leto je bilo rečeno, da bo tudi to že rešeno in da ni več
               težava.</p>
               <p>In zdaj drugo vprašanje je še naslednja zadeva, ali, direktor, vi vodite RTV ali ne,
               ker imam občutek včasih, da se pač ukvarjate s tem, kako se ljudje »štempljajo«, po
               domače povedano, v tej družbi, da imate s tem zelo veliko dela, na drugi strani so pa
               strateška vprašanja odprta, plan do leta 2022 je odprt, tisto, kar vam pravi nadzorni
               svet, dejansko niso opravljene naloge. Tako tu zdaj ne vem, prej sem govoril seveda o
               odnosih, ki morajo biti medsebojno usklajeni med nadzornim svetom, upravo, delavci in
               tako naprej. Jaz nisem proti temu, ampak mora pa vsaj svojo vlogo odigrati. In jaz se
               bojim, da tu vsi ne odigravate svoje vloge. Kdo vodi RTV? Kdo vodi RTV in kdo ga
               upravlja? Ker če bi bile te zadeve zelo razčiščene, potem tudi ne bi bilo vprašanja
               stroškov, ki niso v skladu z načrtom, stroškov, ki presegajo načrt, stroški, o
               katerih je govorila kolegica Anja Bah Žibert. Potem bi se vse vedelo, kdo je za kaj
               odgovoren, in lahko bi se enkrat taka zadeva zgodila, glede stroškov. Omenjena je
               bila Ema, lahko bi se enkrat zgodilo in nikoli več, ne mislim samo enkrat pri Emi,
               samo pri eni oddaji, če bi vsak opravljal svojo vlogo ali pa če bi vodstvo opravljajo
               svojo vlogo in tudi odgovorno ravnalo pri takih zadevah. Tu imam pa jaz, oprostite,
               zelo čudne občutke, kdo vodi to RTV. Govorim o finančno-organizacijskem-kadrovskem
               smislu. Ne bom šel na programski del, imam pa tudi svoje mnenje, kdo programsko vodi
               RTV, ampak to bo najbrž, če bom šel kdaj h kolegu Matiću na Odbor za kulturo. /
               smeh/</p>
               <p>Izvolite, zdaj se je najprej minister javil, potem gospod Grašič in potem direktor.
               Minister, izvolite.</p>
            </sp>
            <sp xml:id="SDT7-KZNJF-redna-54-2018-04-11.sp42">

               <speaker>ANTON PERŠAK:</speaker>

               <p>Hvala.</p>
               <p>Nekaj stvari bi rad rekel zelo, kako bi rekel, potrpežljivo, ki jih je vendar treba
               upoštevati, tudi ko govorimo ali pa obsojamo javno RTV. Najprej je treba reči, glede
               na to, da je bil izpostavljen programski svet z zelo različnih vidikov. Programski
               svet in izbira programskega sveta, članov programskega sveta je določena z zakonom.
               Ministrstvo za kulturo nima popolnoma nobene vloge, niti pri izbiri niti pri
               imenovanju. Kot vemo, razpiše izbiro in pozove predlagatelje Mandatno-imunitetna
               komisija Državnega zbora, selekcijo dela pač Državni zbor, kakorkoli jo že dela,
               oziroma jo delajo poslanske skupine in imenujete jih v Državnem zboru. <stage type="mag"/>(nadaljevanje) In mi niti najmanjšega
               mnenja ali česarkoli pri tem nimamo. Tako da kadar govorite o programskem svetu, ne
               gledati na ministrstvo.</p>
               <p>Rad bi rekel še to, zgolj v razmislek. Zdaj je zelo lahko govoriti o problemu, kot
               pravim, zaposlenih pa števila zaposlenih ali pa zunanjih in tako naprej. Govorimo pač
               o nekem specifičnem javnem zavodu, ki ima določene komponente programa, za katere bom
               jaz rekel, da je celo v kakšnem primeru bolje, da jih delajo zunanji sodelavci.
               Zakaj? Zaradi tega, ker se določene stvari delajo enkrat, dvakrat, mogoče trikrat na
               leto in zahtevajo relativno specialne sodelavce, ki bi bili v velikem delu leta
               mogoče neizkoriščeni. To je en vidik. In ne gre kar tako pavšalno reči, da je dobro
               to, da je veliko zunanjih ali pa da jih je malo. Pri zunanjih sodelavcih pomeni tudi
               to, da obstaja tudi zunaj RTV neka stroka, kjer je fino, da se razvija in živi, in
               tako naprej, temu so namenjene določene zakonske določbe celo, da je treba nek del
               programa dati ven delat zaradi tega, da… in tako naprej.</p>
               <p>Drugo, kar bi rad rekel. Te številke, ob katerih smo vsi nekako zaskrbljeni, ko
               govorimo o 60 % sredstev za zaposlene, pa vendar je treba upoštevati, da, kot ste
               rekli, plačuje RTV prispevek v Sloveniji 600 tisoč zavezancev približno, v Avstriji
               ga plačuje že štirikrat več, recimo, ali pa nekje drugje. RTV, samo televizija dela
               pet programov, primerljivo. Določeni projekti zahtevajo enako število sodelavcev tako
               v Ljubljani kot na Dunaju. In če ena javna RTV v neki državi zbere štirikrat, petkrat
               več sredstev, pa dela, recimo, primerljivo število programov, je jasno, da je
               odstotek za zaposlene lahko nižji. Naš problem je pač ta. Tako je vendar treba tudi
               ta vidik gledati in ga vzeti v zakup, da pač tako kot v kakšnem drugem primeru, ko je
               slovenski trg, recimo, nekajkrat manjši od trga v kakšni drugi državi, pač določene
               stvari na takem trgu ne morejo živeti samo na trgu in potrebujejo javno pomoč.</p>
               <p>Zakon - prosim, da zakon pogledate enkrat - vse kompetence v zvezi z javno RTV ima
               Državni zbor, tudi nadzor nad javno RTV ima Državni zbor in zato nadzorni svet poroča
               Državnemu zboru, ne pa Vladi ali pa Ministrstvu za kulturo. In tako naprej.</p>
               <p>Veliko se problematizira vprašanje javnega interesa. Javni interes se ugotavlja.
               Seveda se ne ugotavlja samo z anketami, ker bi bilo najbrž precej dezavuirano, če bi
               se. Javni interes je zelo kompleksen pojem in z njim imajo probleme tudi v drugih
               državah, pa vendar je več ali manj povsod soglasje, da je to neka rezultanta med tem,
               kaj ocenjujejo stroke s posameznih področij, in tem, kaj je ta najširši javni
               interes. Zato, ker javni interes ali pa interes skupnosti ni seštevek posamičnih
               interesov, ker če bi bilo to tako, potem ne bi izdajali ne filozofskih knjig ne
               znanstvenih knjig, ne leposlovnih knjig, ne bi imeli resne glasbe, ne bi imeli
               ničesar, zato ker je pač manjše število, kot pa je konzumentov, <stage type="mag"/>(nadaljevanje) kot pri kakšni drugi stvari. Ampak v
               javnem interesu je tudi to, da kakšno oddajo, ki je zelo specialna, gleda mogoče sto
               ljudi, ki so mnenjski voditelji in ki s svojim delom imajo neko vlogo v skupnosti,
               mogoče pa je v manjšem javnem interesu neka oddaja, ki jo gleda sto tisoč ljudi, ker
               je pač… in tako naprej, čeprav seveda mora biti oboje. In javna RTV je ravno zaradi
               tega - prej sem rekel, manjšine, o katerih govorimo, so različne, najmanj tri vrste
               manjšin so, od tako imenovanih narodnosti, narodnostnih manjšin pa jezikovnih do
               posebnih skupin s posebnimi potrebami, ki jih mora pokrivati, do skupin, ki so
               profilirane po poklicnih, strokovnih in tako naprej merilih. Ker javne institucije so
               dolžne vse te interese zadovoljevati. In javni interes je tudi interes otrok, ne
               glede na to, ali jih gleda tolikšen del generacij ali ne. Seveda, in hvala bogu, RTV
               išče tudi pot do tistih, ki sprejemajo informacije samo še preko pametnega telefona
               ali pa po kakšnem drugem mediju, ampak tudi tisto so gledalci RTV, ki preko tablic
               gledajo kakšno oddajo, preko multimedijev in tako naprej, tudi tisti je konzument
               RTV. Saj jaz razumem, kako gre taka debata, ampak Državni zbor je prvi, ki mora
               videti javni interes. In ki mora videti skupnost kompleksno, ne samo na podlagi, bom
               tako rekel, recimo temu, anket, ki so lahko tudi neprofesionalno delane. Najboljša
               anketa je bila narejena v Švici, kar se tiče javne RTV. In tam se je pokazalo, da so
               mogoče tudi kakšni ljudje, ki zelo redko ali celo nikoli ne gledajo kakšnih oddaj
               javne RTV, prepoznali, da je javna RTV pomembna.</p>
            </sp>
            <sp xml:id="SDT7-KZNJF-redna-54-2018-04-11.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Na referendumu…</p>
            </sp>
            <sp xml:id="SDT7-KZNJF-redna-54-2018-04-11.sp44">

               <speaker>ANTON PERŠAK:</speaker>

               <p>Ja.</p>
            </sp>
            <sp xml:id="SDT7-KZNJF-redna-54-2018-04-11.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Saj, bom predlagal.</p>
            </sp>
            <sp xml:id="SDT7-KZNJF-redna-54-2018-04-11.sp46">

               <speaker>ANTON PERŠAK:</speaker>

               <p>In tudi ljudje, glejte, Prešerna, ki je izdal svojo pesniško zbirko, je bralo nekaj
               deset ljudi. A je bila to podlaga za to, da bi rekli, da Prešeren ni pomemben in da
               ga je treba pozabiti? Ali pa, koliko ljudi se je ukvarjalo s tem, kaj dela Jožef
               Stefan, recimo, pa je delal v javnem interesu, gotovo. In bi najbrž bilo, ne vem,
               težko bi našli mogoče tisti moment 10 % ljudi, ki bi rekli, da je to pomembno in da
               je treba dati toliko in toliko denarja za to. Zato se mi zdi, ne glede na vse imam
               jaz kot oseba, ne kot minister, kot minister nimam te kompetence, da je veliko kritik
               na račun RTV, na račun nekaterih programov in tako naprej. Ampak tega, da je ta javni
               zavod ključnega pomena, tako z vidika informiranja kot z vidika - to je največji
               kulturni javni zavod v Sloveniji, daleč največji. Žal, ne dela velikokrat v skladu s
               tem. Je največji javni zavod, ki posreduje poljudnoznanstvene vsebine. Določenih
               vsebin v Sloveniji sploh ne bi bilo, če ne bi bilo javne RTV. Ljudje ne bi imeli
               dostopa do njih, razen tistih specialcev, ki bi iskali to po kakšnih drugih…
               Izobraževanje, koliko je izobraževalnih oddaj?<stage type="mag"/>(nadaljevanje) In ljudje, seveda, velikokrat niti ne pomislijo na to,
               da imamo – s tem bom končal – po drugi strani na desetine komercialnih medijev, ki
               nimajo niti ene take oddaje, kaj šele, da bi jih imeli več, da bi jih imeli vsak
               teden, in tako naprej. Zdaj si predstavljajte skupnost brez določenih segmentov, ne
               glede na internet in družabna omrežja, in tako naprej.</p>
               <p>Hvala.</p>
            </sp>
            <sp xml:id="SDT7-KZNJF-redna-54-2018-04-11.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod minister.</p>
               <p>Zdaj, gospod Grašek, jaz bom tukaj repliciral gospodu ministru zaradi tega, ker sem
               jaz govoril o javnem interesu in moram pač nekatere stvari v zvezi s tem
               pojasniti.</p>
               <p>Gospod minister, jaz ne govorim o ekstremih, jaz govorim o tem, do kam je ta javni
               interes, ki se financira iz javnega denarja, še javen in kdo to določa. O tem sem jaz
               govoril. Kajti, kakorkoli že, tudi javni interes ali pa delanje oddaj v javnem
               interesu in vi seveda tukaj lahko zelo smelo izbirate skupine, ki gledajo določene
               oddaje, in tako naprej in so tudi njim namenjene in jih je, kot pravite, lahko samo
               sto, in tako naprej, in se za to oddajo potroši nekaj milijonov ali pa milijon ali pa
               nekaj sto tisoč evrov ali pa deset tisoč, saj je vseeno koliko, ima potem to nek
               smisel. Ja, ampak tukaj morajo biti ti kriteriji, kakorkoli že, tudi zelo jasni in
               tudi zelo določljivi. Samo filozofsko določanje je premalo, ker se potem dejansko
               tukaj izgubimo in ne vemo več, kam dejansko gremo. O tem sem jaz govoril. Javni
               interes je javen tudi toliko, kolikor ga javnost potem prepozna. Seveda, določene
               skupine, se popolnoma strinjam, hkrati pa tudi večina, ker mi zdaj govorimo samo o
               nekih oddajah za določene skupine ljudi, katerekoli že, ne govorimo pa o tistih, ki
               so za večino, pa ki niso sprejemljive, ker jih večina ne gleda. O tem je seveda zdaj
               ta zadeva, da ne bi bil napačno razumljen, kar ste zdaj govorili. Ampak ta javni
               interes je omejen z denarjem, ker ta javnost plačuje za ta javni interes. To morate
               vedeti – ta javnost plačuje, vsak mesec na leto 150 evrov in tudi oni gledajo svoj
               javni interes prek denarnice, večina. Je pa treba poskrbeti tudi za tisto manjšino in
               za tiste specifike, tukaj se pa najbrž strinjam z vami.</p>
               <p>Gospod Grašek, izvolite.</p>
            </sp>
            <sp xml:id="SDT7-KZNJF-redna-54-2018-04-11.sp48">

               <speaker>PETER GRAŠEK:</speaker>

               <p>Hvala lepa.</p>
               <p>Jaz bi želel samo eno pojasnilo glede na to, kar je gospa Bizjak Mlakarjeva navedla
               glede domnevnega vmešavanja nadzornega sveta v program. Lahko vam zagotovim, kar je
               razvidno tudi iz zapisnikov, da se tudi enkrat v zadnjih štirih letih nadzorni svet
               ni spuščal v program. Edini stik s programom je bila moja prisotnost na sejah
               programskega sveta, kjer sem razlagal o ekonomski situaciji, o realnosti, in tako
               naprej. Zakaj pa spremljamo? Morda od tod izhaja to vaše napačno razumevanje.
               Gledanost spremljamo iz dveh razlogov. Prvi je to, kar je bilo večkrat tudi povedano
               glede javnega interesa in da je pač vseeno treba doseči nek razumen korpus gledanosti
               za program, ki ga dela RTV Slovenija. Drugi, morda še pomembnejši razlog iz vidika
               nadzornega sveta, ki je zadolžen za gospodarnost poslovanja, pa je, da 12 % prihodkov
               prihaja od oglaševanja, 14 milijonov. Če tega ne bi upoštevali in na nek način tudi
               zahtevali od vodstva, da se zagotovi neka ustrezna gledanost, bi morali vsako leto
               poleg prispevka, ne vem, ali iz povečanja prispevka ali iz drugih virov zagotoviti v
               letošnjem letu 14 milijonov evrov. To je samo toliko v pojasnilo.</p>
               <p>Druga zadeva, glede Komenskega, ste vprašali, v kakšni fazi je zadeva. S tem
               Komenskim se je ta nadzorni svet – pač, bivši – ukvarjal <stage type="mag"/>(nadaljevanje) dve leti. Začeli smo tako, da nam je tedanje
               vodstvo reklo: »Saj, to je bilo že odobreno leta, ne vem, 2013, 2012.« Smo rekli:
               »Okej, želimo videti investicijski elaborat.« Dobili smo na mizo nekaj kar ni
               investicijski elaborat, kot ga določa Uredba o enotni metodologiji za pripravo in
               obravnavo investicijskih dokumentov na področju javnih financ. Dobili smo samo nek
               idejni načrt ali pa gradbeni elaborat, se pravi samo za gradbeni del in še ta je bil
               nepopoln. Porabili smo leto in pol, Odbor za investicije in nadzorni svet se je s tem
               ukvarjal na mnogih sejah, da so posodobili ta gradbeni del in ko smo ga dobili, je
               vodstvo pričakovalo, da bomo o tem odločali. Zahtevali smo kompletni elaborat zaradi
               tega, ker je manjkal celoten tehnološki del, manjkali so procesi, kaj se bo tam
               delalo, kakšni bodo efekti za RTV Slovenija in tega do zaključka mojega mandata nismo
               dobili na mizo. Neizvršen sklep nadzornega sveta je, da bo to nadzorni svet
               obravnaval, ko bo ta elaborat dopolnjen tako, kot zahteva uredba, ki sem jo
               navedel.</p>
               <p>Toliko v pojasnilo.</p>
            </sp>
            <sp xml:id="SDT7-KZNJF-redna-54-2018-04-11.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospod Kadunc, izvolite.</p>
            </sp>
            <sp xml:id="SDT7-KZNJF-redna-54-2018-04-11.sp50">

               <speaker>IGOR KADUNC:</speaker>

               <p>Ja, hvala za vso diskusijo. Mislim, da je bilo notri precej pomembnih zadev, nekaj je
               pa mogoče vendarle treba korigirati.</p>
               <p>Ne da bi bil kdo užaljen, ampak na RTV, kadarkoli vprašam, se vsi spoznajo na
               televizijo, raje kot na radio, tako da je treba upoštevati, da so stvari zelo
               kompleksne. Jaz moram reči, da sem že leta 2013 napovedal, da bo v RTV v težavah, v
               katerih je zdaj. Takrat sem, ko sem pet let tukaj delal in ko sem jo dvakrat ali
               trikrat (?) rešil, spoznal delovanje te hiše in kako se stvari delajo. Bistveno je
               to, da se malo gleda naprej, da se vidi, pa tudi za nazaj, za kakršne stvari
               nastanejo. Zaradi tega smo mi že naredili pro memorio (?), gospa Mlakarjeva, ki kaže
               nazaj točno zgodovino, kje so nastali problemi. Treba je namreč povedati, da RTV
               nikoli ni prodal ene delnice za to, da bi pokril izgubo, ampak se je vedno prodajalo
               delnice zato, ker je bilo to načrtovano za to, da se je lahko delal program, kot se
               je delal. Verjetno ga je bilo preveč, ampak na to smo se nekako navadili in zdaj, ko
               dejansko v zadnjih letih tega ne delamo več, že lansko leto ni bila prodana nobena
               delnica, prejšnje leto pa samo za zmanjševanje števila zaposlenih in prekarce, se
               seveda to pozna in zato so nastale težave. Prej so bile težave latentne, se jih je
               skrivalo in ne reševalo. To je odgovarjalo mnogim, tudi politikom, ker se z RTV ni
               bilo treba ukvarjati, z RTV prispevkom. Ja, enak je iz leta 2012. Tako da, če je bila
               zdaj inflacija upoštevana v RTV prispevku, bi imel RTV štiri milijone in pol na leto
               več denarja. Če vidite, da nam manjkata dva in pol, vidite, da je situacija v bistvu
               prezentna, da tako rečem.</p>
               <p>Zaradi tega je tudi to vprašanje, kako naprej. Tukaj sta dve poti. Ali se bo
               zagotovilo financiranje delovanja RTV v tem obsegu in tukaj je Ustavno sodišče reklo,
               da to mora biti nekje, obseg pa ni definiran, zato jaz pravim, da se bo morala ta
               diskusija v tej hiši voditi. Kakšna bo javna RTV? To so vsi pomisleki, ki jih ima
               predsednik, in pomisleki, ki jih ima minister. Stvar ni enostavna, kaj naj bi javna
               televizija delala, kaj bi morda lahko opustila, ali je vse, kar zdaj dela, potrebno
               ali kaj ni. Tisto, kar pa je bistveno, pa je to, da se je poslušanost radia Vala 202,
               kjer so se močno angažirali, da bi se stvari popravili, zvišala iz 11,0 na 12,4 in da
               se je tudi televiziji zvišala gledanost iz 2,7 na 3 odstotke in delež gledalcev iz 14
               na 16. Hvala bogu, tako da se tudi tukaj vidi, da kriza ni tako globoka. Ob tem se
               to, kar se meri na pametnih aparatih, ne meri. To se pravi, to, kar zdaj vlagamo
                  napore,<stage type="mag"/> (Nadaljevanje) da bo to
               dostopno na vseh aparatih, ni zajeto v teh statistikah. Mi želimo, da bomo, omenili
               ste MMC, če se ne motim, mislim da se res ne, MMC je med javnimi televizijami v
               Evropi z največjim deležem, to se pravi, najboljši javni servis MMC v Evropi je naš,
               zato ker se je v to precej vlagalo in se tudi zdaj vlaga. Seveda zamujajo z željami,
               ampak recimo tudi zdaj prenova bo.</p>
               <p>Poglejte, dostikrat sodelujem z drugimi, pravijo da ne bi bil noben problem plačati
               tistih, ne vem, pol centra več kolikor bi bilo, pač je stvar ljudi kako to dojemajo,
               kaj gledajo, ampak ne pozabiti, da zdaj smo prišli do tega, da tudi POP TV plačujejo
               ljudje in plačujejo drago. In POP TV ni, da bi želeli to plačevati, ampak je to zdaj
               s tem, ko se je v bistvu edina možnost, da kupiš, da gledaš televizijo v mestu je, da
               kupiš paket in notri ta paket vsebuje eno vrsto programov, ki dobivajo od tega denar.
               Ni izbire, da bi gledal samo TV Slovenija, nimaš več, zato se borimo, da bi to
               vzpostavili. Zdaj, ja, seveda imamo probleme tudi s plačevanjem. Mi precej ljudi
               oproščamo. Jaz redno podpisujem tudi odpuste, da tako rečem, iz sodnih postopkov, ko
               gredo v osebne stečaje, stečaje firm, ampak mi si prizadevamo, da bi zajeli čim več
               tistih ljudi, ki plačujejo in zato tudi to redno delamo in podatki, kot ste videli,
               na tem delamo. Zdaj ljudje, ni problem tukaj, da ne bi bili zadovoljni s programom,
               ko ne plačajo. Praviloma so nezadovoljni, to da nimajo v denarnici denarja za plačati
               ali pa pozabijo ali pa kaj takega. Tako da, je to zelo pomembno in potem pridemo do
               glavne zadeve, ki meni res ni jasno, ker sem že tolikokrat povedal, pa bom zdaj še
               enkrat. Zelo natančno vemo, da so se primerjave, ki se delajo na evropsko povprečje
               za RTV Slovenija popolnoma, ampak res popolnoma neprimerljive. Ko sem bil jaz tam,
               prvič tukaj smo naredili natančno analizo koliko lastnega programa delamo, ker to je
               tisto kar stane in pokazalo se je, da smo bili zelo učinkoviti in tudi zapolniti, saj
               ljudje, ki so zaposleni, delajo program tudi če je to, ne vem, pobiranje RTV
               prispevka. To je del programa. Brez tega program ne bi mogel funkcionirati. In ni v
               Evropi primerljive televizije, ki bi jo vzel ena-ena. Ni tako majhnega naroda
               praktično za toliko razvito javno televizijo, kot smo mi, se pravi, toliko programov,
               zato bomo mi šli v poglobljene analize, obiskali tudi podobne oddaje, da bomo videli
               koliko je dela tam v uredništvu koliko jih dela pri nas. To je to kar smo rekli,
               benchmarking, ki ga moramo narediti pa normativi, zato na tem, v tem trenutku delamo.
               In zdaj če pridemo še do tega, kdo vodi, ja, poslovno in organizacijsko vodi RTV
               generalni direktor, jaz, in mislim, da ga vodim še zmeraj dosti solidno, da mi ni
               treba odstopiti, sicer me bo pa odstavil programski svet, ki je tisti organ o katerem
               je bilo prej govora. To se pravi, programski svet je tisti, ki pravzaprav mora
               skrbeti za vzdržno delovanje hiše na eni strani programi na drugi finance. Tudi
               finančni načrt, prvo mnenje oblikuje programski svet, tako da nadzorni svet seveda je
               izjemno pomemben organ in mislim, da je tukaj sodelovanje z njim dobro in upam, da bo
               tudi boljše. Namreč problem je ta, da vsega se v kratkem času ne da narediti. Težave
               so se res nakopičile in ja, imam probleme, da mi ga dol v podpalubju dostikrat kaj
               pobiksajo, ampak Eme se pa pod mojo komando ne bo zgodilo, če bi se pa slučajno kaj
               takega zgodilo, pa seveda bom jaz takoj šel. Ker to kar se je zgodilo, je za mene,
               sem jasno napisal v materialu, ki sem ga dal, nedopustno, tako da tukaj se strinjam
               in takih ekscesov ne sme biti.</p>
               <p>Hvala. <stage type="mag"/>
               </p>
            </sp>
            <sp xml:id="SDT7-KZNJF-redna-54-2018-04-11.sp51">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo razpravljati? Ugotavljam, da ne.</p>
               <p>Glejte, tukaj bom jaz počasi zaključil. Glede na sklepe, ki jih je sprejel Odbor za
               kulturo, glede na to, da je tisto, kar sklene nadzorni svet, bom rekel, za upravo bi
               moralo biti 100 % izvršljivo, jaz ne predlagam, da komisija neke posebne sklepe.
               Zaradi tega, ker je najprej treba izvršiti te sklepe, ki jih je sprejel odbor za
               kulturo in bo tudi komisija spremljala, vsaj jaz, zato jaz nimam nobenega
               predlaganega sklepa, razen tega, da smo se seznanili. To je seznanitveni sklep.</p>
               <p>Želi kdo predlagati kakšen sklep? Ne.</p>
               <p>Potem zaključujem to točko dnevnega reda in to sejo Komisije za nadzor javnih
                  financ. <title>Seja je bila končana 11. aprila 2018 ob 11.41.</title>
               </p>
            </sp>
         </div>
      </body>
   </text>
</TEI>
