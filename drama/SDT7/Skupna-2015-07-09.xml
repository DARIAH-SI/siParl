<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2015-07-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <title>Odbor za zunanjo politiko</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2015-07-09.OZFIMP">A9AA7A5A234B778EC1257E7500447B15</idno>
               <idno type="custom" subtype="session" corresp="#SDT7-Skupna-2015-07-09.OZZP">E559BE477E4DF764C1257E7500451BFD</idno>
               <idno type="custom" subtype="session" corresp="#SDT7-Skupna-2015-07-09.OZZEU">6B282C856CBBD800C1257E750045F548</idno>
               <idno type="custom" subtype="day" corresp="#SDT7-Skupna-2015-07-09.OZFIMP">B7BC9377B8ED5C7AC1257EAF0026B29C</idno>
               <idno type="custom" subtype="day" corresp="#SDT7-Skupna-2015-07-09.OZZP">2AC9362CCC39780CC1257EAF0026C6F8</idno>
               <idno type="custom" subtype="day" corresp="#SDT7-Skupna-2015-07-09.OZZEU">79ECCEF303622B33C1257EAF0026CB27</idno>
               <idno type="URI" corresp="#SDT7-Skupna-2015-07-09.OZFIMP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B7BC9377B8ED5C7AC1257EAF0026B29C</idno>
               <idno type="URI" corresp="#SDT7-Skupna-2015-07-09.OZZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2AC9362CCC39780CC1257EAF0026C6F8</idno>
               <idno type="URI" corresp="#SDT7-Skupna-2015-07-09.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=79ECCEF303622B33C1257EAF0026CB27</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2015-07-09.OZFIMP" n="32">
               <name>nujna seja</name>
               <date when="2015-07-09"/>
            </setting>
            <setting who="#SDT7-Skupna-2015-07-09.OZZP" n="25">
               <name>nujna seja</name>
               <date when="2015-07-09"/>
            </setting>
            <setting who="#SDT7-Skupna-2015-07-09.OZZEU" n="15">
               <name>nujna seja</name>
               <date when="2015-07-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2015-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2015-07-09.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                     <org xml:id="SDT7-Skupna-2015-07-09.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="SDT7-Skupna-2015-07-09.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">32. nujna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">25. nujna seja</stage>
            <stage type="title">ter REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">15. nujna seja</stage>
            <stage type="date">(9. julij 2015)</stage>
            <stage type="chairman">Skupno sejo so vodili Urška Ban, predsednica Odbora za finance in monetarno
            politiko, Jožef Horvat, predsednik Odbora za zunanjo politiko ter Kamal Izidor Shaker,
            predsednik Odbora za zadeve Evropske unije.</stage>
            <stage type="time">Skupna seja se je začela ob 8.03.</stage>


            <sp xml:id="SDT7-Skupna-2015-07-09.sp1">

               <speaker>PREDSEDNIK JOŽEF HORVAT:</speaker>

               <p>Dober dan želim. Spoštovane kolegice in kolegi, spoštovani vabljeni na seji.
               Spoštovani predstavniki medijev, drage kolegice in kolegi.</p>
               <p>Začenjam 25. nujno sejo Odbora za zunanjo politiko.</p>
               <p>Med nami lepo pozdravljam in sem hvaležen za navzočnost predsedniku Vlade, dr. Miru
               Cerarju. Pozdravljam ministra za zunanje zadeve Karla Viktorja Erjavca, pozdravljam
               ministra za finance, dr. Dušana Mramorja, državno sekretarko na Ministrstvu za
               finance gospo Ireno Sodin, ostale predstavnike vlade, predstavnika Urada predsednika
               republike in predstavnike medijskih hiš.</p>
               <p>Obveščam vas, da imam dve pooblastili, in sicer: člana odbora za zunanjo politiko
               Janeza Janšo, nadomešča kolegica Suzana Lep Šimenko, člana odbora dr. Milana Brgleza
               pa nadomešča kolegica Vojka Šergan.</p>
               <p>Besedo dajem kolegici Urški Ban, predsednici Odbora za finance in monetarno
               politiko.</p>
            </sp>
            <sp xml:id="SDT7-Skupna-2015-07-09.sp2">

               <speaker>PREDSEDNICA URŠKA BAN:</speaker>

               <p>Hvala lepa. Tudi sama vse prav lepo pozdravljam in vam želim dober dan.</p>
               <p>Začenjam 32. nujno sejo Odbora za finance in monetarno politiko.</p>
               <p>Obveščam vas, da se današnje seje ne more udeležiti poslanec Roberto Battelli. Na
               seji pa namesto Branka Zormana sodeluje poslanec Simon Zajc in namesto Maruše Škopac
               Kamal Izidor Shaker.</p>
               <p>Še enkrat vse navzoče, predsednika Vlade dr. Mira Cerarja,  finančnega ministra dr. Dušana Mramorja in
               zunanjega ministra Karla Viktorja Erjavca prav lepo pozdravljam. Pozdravljam tudi vse
               ostale prisotne s strani ministrstev, medijev in vse ostale. Še enkrat vsem lep
               pozdrav in dajem besedo gospodu Shakerju, predsedniku Odbora za zadeve Evropske
               unije. Izvoli.</p>
            </sp>
            <sp xml:id="SDT7-Skupna-2015-07-09.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa, spoštovani predsednica. Spoštovane kolegice, spoštovani kolegi.</p>
               <p>Začenjam 15. nujno sejo Odbora za zadeve Evropske unije.</p>
               <p>S kolegoma smo se dogovorili, da bom to skupno sejo danes vodil jaz. Hkrati vas
               obveščam, da bo Andreja Čuša na tej seji nadomeščala gospa Nada Brinovšek in gospo
               Andrejo Potočnik bo na tej seji nadomeščal gospod Marko Ferluga. Tudi v imenu Odbora
               za zadeve Evropske unije pozdravljam predsednika Vlade, oba ministra in pa seveda vse
               ostale navzoče.</p>
               <p>Prehajamo na določitev dnevnega reda seje odbora. S sklicem seje ste ga tudi ker v
               poslovniškem roku nismo prejeli predlogov za njegovo spremembo je določen takšen
               dnevni red, kot ste ga prejeli.</p>
               <p>Prehajamo na <title>1. TOČKO DNEVNEGA REDA – VPLIV DOLŽNIŠKE KRIZE HELENSKE REPUBLIKE
                  NA PRIHODNOST EVRA, EU IN SLOVENIJE.</title> Poslanska skupina Nove Slovenije –
               Krščanskih demokratov je 30. 6. 2015 na Odboru za zadeve Evropske unije, Odboru za
               finance in monetarno politiko in Odboru za zunanjo politiko naslovila zahtevo za
               sklic nujne seje odborov z navedeno točko dnevnega reda.</p>
               <p>Kot gradivo k tej točki ste prejeli zahtevo Poslanske skupine Nove Slovenije –
               Krščanskih demokratov za sklic nujne seje omenjenih odborov s predlogi sklepov, z dne
               30. 6. 2015 informacijo Vlade Republike Slovenije o aktualnem stanju v Grčiji po
               neuspelih pogajanjih o podaljšanju pomoči in potencialni izpostavljeni Slovenije z
               dne 1. 7. 2015. Na sejo so bili povabljeni predlagatelj zahteve Poslanske skupine
               Nove Slovenije – Krščanskih demokratov, predsednik Vlade Republike Slovenije dr. Miro
               Cerar, Karl Viktor Erjavec, minister za zunanje zadeve, dr. Dušan Mramor, minister za
               finance, Zdravko Počivalšek, minister za gospodarski razvoj in tehnologijo, Vlada
               Republike Slovenije, Ministrstvo za zunanje zadeve, Ministrstvo za finance,
               Ministrstvo za gospodarski razvoj in tehnologijo, Urad predsednika republike in pa
               veleposlanik Grčije v Republiki Sloveniji, ki se je tudi opravičil.</p>
               <p>Prehajamo na obravnavo navedene zadeve. Želi spoštovani predsednik Vlade oziroma se
               opravičujem, želi predstavnik predlagatelja uvodno besedo? Izvolite. Spoštovani
               gospod Horvat.</p>
            </sp>
            <sp xml:id="SDT7-Skupna-2015-07-09.sp4">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik Odbora za zadeve Evropske unije. Spoštovani gospod
               predsednik Vlade, gospoda ministra, ostali predstavniki Vlade, predstavnik Urada
               predsednika republike, drage kolegice in kolegi.</p>
               <p>Zaradi neuspelih pogajanj o podaljšanju pomoči in potencialne izpostavljenosti
               Slovenije, smo se v Poslanski skupini Nove Slovenije – v prejšnjem tednu odločili, da
               bi bilo dobro za Slovenijo, da se dobimo v tej sestavi, si izmenjamo aktualne
               informacije in pogledamo tudi, kako se bo razvijalo pogajanje z Grčijo naprej. Kakšne
               morebitne posledice lahko ima trenutna situacija za euroobmočje za Evropsko unijo in
               seveda predvsem za Slovenijo. To ni tipična opozicijska zahteva za sklic nujne seje
               treh odborov. To je potreba, da pravzaprav vrh slovenske politike javno spregovori o
               nastali situaciji in oceni, kakšne so perspektive in oziroma kakšne so možnosti
               izhoda iz nastale situacije. Naj spomnim, da je aprila 2010 grški premier George
               Papandreou zaprosil za aktiviranje mehanizma finančne pomoči Evropske unije in
               mednarodni denarni sklad pri reševanju grškega dolga. Leta 2009 je grški
               javnofinančni primanjkljaj dosegel dramatičnih 15,4 % grškega bruto družbenega
               produkta. Poglabljanje grške krize je vplivalo tudi na trgovanje na svetovnih
               tržiščih. Tečaj evra se je glede na dolar znašel na najnižji ravni. Toliko morda in
               še enkrat o tem, kdo je pravzaprav, koga zaprosil za pomoč. To so dejstva.</p>
               <p>Kot začasni mehanizem za reševanje krize članic držav v območju evra je bil junija
               2010 ustanovljen evropski instrument za finančno stabilnost.  EFSF. Ta je zagotovil finančno pomoč za
               Irsko, Portugalsko in Grčijo. Pomoč je bila financirana z izdajo obveznic in drugih
               dolžniških instrumentov na kapitalskih trgih. Slovenija je bila vedno solidarna z
               grškim ljudstvom, je solidarna tudi danes in bo solidarna tudi v prihodnje, saj je
               solidarnost ena najpomembnejših vrednot Evropske unije. Evropska unija smo države in
               narodi, ki nas združujejo, ki nas povezujejo, skupne vrednote. In smo na ta način
               pravzaprav najboljša združba držav na svetu. Če v situaciji, ko so Grčijo izropali
               Grki, Evropska unija Grčiji ne bi pomagala, bi se začel postopki razpad Evropske
               unije. Odločitev o nadaljnjem reševanju Grčije morajo upoštevati evropske vrednote,
               zato gre za politične odločitve par excelons. Slovenci pričakujemo, da bo grška vlada
               razumela, kaj mi razumemo z načelom čisti računi, dobri prijatelji. In na današnjo
               sejo smo povabili tudi veleposlanika Grčije v Republiki Sloveniji. Nismo ga povabili
               na zatožno klop. Ponavljam, nismo ga povabili na zatožno klop. Povabili smo ga zato,
               ker veleposlanik Grčije v naši državi ima gotovo informacije iz prve roke in gre in
               šlo je predvsem za željo po izmenjavi teh informacij iz prve roke. Finančni ministri
               območja evra v soboto 27. junija 2015 niso podaljšali programa pomoči Grčiji, potem
               ko je grški premier Alexis Tsipras napovedal referendum o pogojih mednarodne pomoči.
               Evropska centralna banka je v nedeljo, 5. 7. odtegnila dodatno likvidnostno pomoč
               grškim bankam, zaradi česar so banke v Grčiji praktično še vedno zaprte. V veljavo pa
               so stopile tudi kapitalske omejitve. Vrh Evropske unije načelu s predsednikom
               Evropske komisije Jean Claudom Junckerjem je v ponedeljek jasno povedal, da bo
               nedeljski referendum v Grčiji pomenil glasovanje za ali proti evru. Referendum je
               najširši demokratični instrument odločanja ljudstva in mi ga seveda spoštujemo.
               Rezultat referenduma spoštujemo. Slovenija je v zapletih pri vračanju grškega dolga
               močno izpostavljena, saj je Grčiji pomagala z denarno pomočjo in poroštvi v višini
               3,2 % bruto družbenega produkta, kar je največ, poudarjam največ med vsemi državami
               članicami evra, absolutna številka naše pomoči pa je okoli 1,5 milijarde evrov.
               Morebitna grška opustitev evra bo pustila posledice tudi na slovenske izvoznike, ki
               predstavljajo gonilo rasti slovenskega bruto družbenega produkta.</p>
               <p>Danes z zadovoljstvom ugotavljamo, da gospod Tsipras tudi sam priznava, da Evropska
               unija, evroobmočje, skupna valuta evro, da so prevelike dragocenosti, da bi jih
               Grčija zapustila. Danes torej nihče, tudi Grčija ne govori o tem, da bi zapustila
               evroobmočje ali Evropsko unijo. Kar zadeva naše gospodarske izmenjave je potrebno
               poudariti, da je Slovenija lani izvozila v Grčijo za 45,6 milijonov evrov izdelkov,
               uvoz iz Grčije pa je znašal 32,9 milijona evrov. Leta 2013 je blagovna menjava med
               Slovenijo in Grčijo znašala 165 milijonov evrov. Izvoz v Grčijo je znašal 63,2
               milijona evrov, izvoz pa 102,2 milijona evrov. Slovenija v Grčijo največ izvaža
               farmacevtske izdelke, ki znašajo približno 20 % izvoza, električne stroje in opremo.
               V luči morebitnega izstopa Grčije, ki je danes zelo malo verjeten, hvala bogu in
               izstopa iz evrska sistema, ki bi v Evropi zagotovo povzročil  nepredstavljivi vihar, se zato pojavlja
               več vprašanj.</p>
               <p>Kaj je morebitna opustitev evra? Opustitev evra s strani Grčije pomeni za slovenske
               javne finance in gospodarske, kakšne ukrepe ima Republika Slovenije pripravljene, da
               zaščiti svoje interese, kako bo Slovenija pomagala slovenskim državljanom, ki živijo
               in delajo v Grčiji ter slovenskim podjetnikom, ki poslujejo z Grčijo? Ali Grčija
               glede na določila pogodbe o Evropski uniji in pogodbe o delovanju Evropske unije
               sploh lahko zapusti evroobmočje na željo drugih članic, kaj v tem primeru
               predvidevata omenjeni pogodbi? Kot predlagatelji nujne seje glede na relativno
               kaotične razmere pričakujemo tudi nekatera pojasnila s strani grškega veleposlanika,
               morda jih bomo dobili v pisni obliki.</p>
               <p>Za današnjo smo predlagali sprejem treh sklepov. Odbor za zadeve Evropske unije,
               Odbor za finance in monetarno politiko in Odbor za zunanjo politiko odpirajo
               nadaljnje pogajanje med mednarodnimi institucijami in grško vlado.</p>
               <p>Drugič, odbori predlagajo Vladi Republike Slovenije, da je vključena v vsa
               pogajanja.</p>
               <p>Tretjič, odbori pozivajo Vlado Republike Slovenije, da sprotno obvešča Državni zbor o
               rezultatih pogajanj. Naj na tem mestu povem, da je danes znanega nekoliko več kot
               takrat, ko smo pisali zahtevo za sklic nujne seje, smo seveda odprti za kakšne druge
               sklepe in bomo o njih, o njihovi podpori tudi razmislili. Spoštovane kolegice in
               kolegi, odlični gostje, hvala lepa za vašo pozornost. Toliko za uvod.</p>
            </sp>
            <sp xml:id="SDT7-Skupna-2015-07-09.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Preden pa dam besedo predsedniku Vlade, pa vas obveščam, da
               gospoda Janija Möderndorferja na tej seji nadomešča mag. Alenka Bratušek. Zdaj bi pa
               kar prosil predsednika Vlade za dodatna pojasnila. Izvolite, imate besedo.</p>
            </sp>
            <sp xml:id="SDT7-Skupna-2015-07-09.sp6">

               <speaker>DR. MIROSLAV CERAR:</speaker>

               <p>Hvala za besedo. Spoštovani predsedniki odborov. Spoštovani predstavniki kabineta
               predsednika države, spoštovane poslanke, poslanci. Spoštovani vsi drugi prisotni.
               Hvala za možnost, da vam spregovorim o tematiki, ki jo je uvodoma že predstavil
               gospod Horvat, torej kot predlagatelj in naj rečem, da sem tukaj danes z dvema
               ministroma; ministrom za zunanje zadeve, ministrom za finance in tudi sam zato, ker
               tudi sam štejem, da gre za izjemno pomembno problematiko, ki ima velik pomen za
               celotno Evropsko unijo in seveda za vse članice evroskupine, med katere sodi tudi
               Slovenija. Jaz bom v tej uvodni predstavitvi najprej podal nekaj ključih dejstev,
               potem bom besedo prepustil najprej finančnemu ministru, ki bo moral, mislim, da ob 9.
               uri zapustiti to sejo in iti na neko drugo sejo odbora v Državnem zboru in zato je
               smiselno, da spregovori on in da ga lahko tudi o čem povprašate, potem predlagam, da
               spregovori še zunanji minister, in na koncu, če bo potrebno tudi povem še kaj sam.
               Torej, kot veste, smo že vsaj pol leta v intenzivnih pogajanjih za Grčijo, glede
               vprašanj, ki so bila predstavljena. Po vseh teh intenzivnih pogajanjih se je povsem
               nepričakovano zgodilo, da je grška vlada konec junija enostransko zapustila
               pogajalsko mizo, nekaj kar ni zelo običajno in takoj za tem sklicala referendum, o
               katerem ni obvestila nobenega od nas, ki smo sedeli za pogajalsko mizo. Torej niti ne
               predstavnike ministrov, članic evroskupine, niti ne predstavnike vlad in držav, držav
               članic v evroskupini oziroma članic Evropske unije. Ne bi veliko govoril o tem
               referendumu, mislim, da ste ga vsi spremljali, vsekakor je bil sklican zelo na hitro.
               Bilo je malo časa, da bi se lahko tako kompleksni materiji ljudstvo v resnici zelo
               dobro seznanilo, izid je znan in takoj za tem smo se v torek sestali najprej
               predstavniki evroskupine, to se pravi ministri držav članic evroskupine in proti
               večeru tudi vrh evroskupine, to se pravi predstavniki držav evroskupine.  Ko so se sestali ministri, in
               tukaj me bo verjetno dopolnil naš finančni minister Mramor, ni bilo na mizi nobenega
               predloga, tudi grški predstavnik, novi finančni minister, ni prišel na sejo z nobenim
               predlogom. Tako da pravzaprav ni bilo mogoče o ničemer odločati. Zgodba se je
               ponovila tudi na vrhu evro skupine, kjer predsednik grške vlade Aleksis Cipras ni
               predložil nobenega dokumenta. Kljub temu pa menim, da je bila razprava na vrhu evro
               skupine pomembna.</p>
               <p>In naj vas na kratko seznanim z ugotovitvami te razprave. Najprej naj povem, da sem
               sam zastopal stališče, da Slovenija je bila, je in bo solidarna z grškim ljudstvom,
               državljani in državo. Prav tako bo tudi izkazala ustrezno humanitarno držo, tudi
               pomoč, če bo potrebno, za premostitev težke situacije, ki dejansko zelo močno
               prizadene mnoge grške državljane. Izpostavil sem tudi to, da je Slovenija najbolj
               izpostavljena članica EU glede pomoči Grčiji in da ima za to vse legitimno pravico
               pričakovati, da polno sodeluje v razpravi. Izrazil sem tudi že prej, ne na vrhu evro
               skupine, zdelo se mi je neprimerno, ampak za vašo vednost bi tole ponovil, nekoliko
               svoje presenečenje, da do sedaj niti predsednik grške vlade, niti finančni minister,
               niti ne veleposlanik niso prišli do predstavnikov naše države in nas informirali o
               stanju, še manj se z nami kot z najbolj izpostavljeno državo želeli pogovarjati o
               nadaljnjih korakih o naših pogledih na grško krizo in podobno. Mislim, da sta
               odsotnost dialoga ni dobra, pa kljub temu se trudimo, da to ne bi vplivalo na naša
               stališča kot jih vlada predstavlja. Še vedno ostajamo solidarni s humanitarno noto in
               izražamo skupno skrb, delimo skupno skrb Evrope glede nadaljnje usode evro skupine
               članstva Grčije v njej in tudi tega, kako ta kriza vpliva na celotno EU.</p>
               <p>Naj povem, da smo imeli na seji vrha evro skupine zelo odkrito, direktno razpravo.
               Seveda je potekala za zaprtimi vrati, zato vas tu ne morem na odprti javni seji
               obvestiti o vseh podrobnostih. Lahko pa povem, da smo se praktično vsi voditelji
               držav izrekli v prid načelu solidarnosti. Vsekakor vsi smo soidarni z grškimi
               državljani, z grškim ljudstvom in tudi bomo ukrepali humanitarno, če bo potrebna v
               prihodnjih dneh ali tednih kakršnakoli premostitvena pomoč. Hkrati pa smo nekateri v
               bolj mili, drugi v zelo ostri obliki izražali kritiko do drže in načina postopanja
               grške vlade. Bolj ali manj smo vsi ugotovili,da se je doslej obnašala marsikdaj
               neodgovorno, tako vizavi torej nasproti EU, vseh nas, ki smo že mesece in mesece
               udeleženi v srečanjih z njo in pogajanjih, da bi ji pomagali, kot tudi ne nazadnje do
               svojih lastnih državljanov. Kajti, ocenili smo posamično, vendar lahko rečem, da je
               bila to dokaj skupna ocena, da s stališča EU, Evropske komisije in drugih instuticij,
               tudi držav članic, grškemu ljudstvu niso bila niti celovito niti ne korektno
               predstavljena. Nasprotno, v retoriki, ki se pač ponavadi pojavlja na pred
               referendumom in se je pojavila tudi v napetem vzdušju pred grškim referendumom, so
               bile izrečene s strani vladnih predstavnikov Grčije nekatere zavajajoče trditve, tudi
               neresnice, tudi grobe besede. In to ni dobro naše skupno nadaljnje sodelovanje, tako
               pri iskanju rešitve za ta problem, kot tudi naprej v EU. Pa vendar, s polnim
               razumevanjem, tudi z neko politično zelo zahtevno situacijo kolega Ciprasa smo potem
               ugotavljali kako naprej.</p>
               <p>Če sedaj na kratko povem tisto bistveno. Vsi skupaj smo ugotovili, da  Kljub naši veliki želji, da
               Grčiji pomagamo, da ostane v evroskupini, ostaja tako imenovani plan B, to se pravi,
               možnost tudi grškega izhoda iz evroskupine, še vedno možna in realna opcija. Te
               opcije več nihče ni zanikal kot možne, torej kot nečesa, kar moramo vzeti resno v
               obzir. Skupaj s kolegom Ciprasom smo določili, da bo Grčija do danes, torej do
               četrtka, predložila nov program ukrepov, reformnih ukrepov, vključno s predlogi
               strukturnih reform, ki jih bodo potem nemudoma, v sodelovanju s predstavniki grške
               vlade, proučile tri institucije, Evropska komisija, Mednarodni monetarni sklad in
               Evropska centralna banka, pripravili o tem poročilo, po potrebi se seveda še
               usklajevali z grško vlado. In v poročilu sporočili ministrom evroskupine, ali je ta
               program prepričljiv, ali je to tisto, na kar se lahko opremo. In oceno o tem programu
               bodo v soboto na izrednem sestanku evroskupine izrekli ministri evroskupine, tudi naš
               finančni minister, gospod Dušan Mramor bo tam sodeloval. Potem pa je sklicana tudi
               seja vrha evroskupine oziroma, se opravičujem, narobe sem povedal, celo seja vrha
               Evropske unije, v nedeljo, tako velik pomen dajemo temu vprašanju. Kjer bomo v
               primeru, če ne bi že ministri v soboto sprejeli za Grčijo ugodne odločitve, če to ne
               bi bilo možno na podlagi poročila treh institucij in razprave v evroskupini, morali o
               tem dokončno sprejeti odločitev predstavniki držav Evropske unije. Praktično vsi moji
               kolegi, predsedniki vlad in držav Evropske unije, so izrazili stališče, da
               pričakujejo, da bomo v nedeljo to razpravo zaključili, da bo padla dokončna
               odločitev. Osebno sicer po svojem političnem občutku ocenjujem, da ni nemogoče, da ne
               bi v primeru, če bi se ugodni odločitvi za Grčijo, ki jo vsi iščemo, približali do
               zelo velike mere, pa bi zmanjkalo mogoče še nekaj energije, nekaj malih, bi rekel,
               naporov, lahko to razpravo tudi podaljšali za kakšen dan, dva ali kaj podobnega.
               Ampak kljub temu verjamem, da ocenjujemo vsi, da smo prevečkrat že prihajali proti
               cilju, pa bili potem izigrani ali na kakšen drug način razočarani, tako da zdaj
               štejemo vsi to za dokončni rok. In tako je tudi kolega Cipras, grški premier,
               potrdil, da razume to in da se bodo zelo potrudili, da do danes predložijo predlog
               reform in da tudi on razume, da v nedeljo mora pasti odločitev.</p>
               <p>Naj samo še za konec povem, potem bi prepustil besedo ministru, najprej Mramorju,
               potem tudi ministru Erjavcu, ministru za zunanje zadeve. Naj povem še to, da se po
               eni strani vsi voditelji držav, tudi ministri članic evroskupine, pa tudi Evropske
               unije zelo močno zavedamo, da bi morebitni grški izhod iz evroskupine vse skupaj
               postavil pred različna vprašanja. Seveda bi bil to dramatičen dogodek, prvi takšne
               vrste. Vendar pa hkrati smo bili obveščeni tudi s strani komisije, da ima
               pripravljeno strategijo za kakršenkoli izhod, ki se bo ponujal po nedeljskem
               srečanju. Tako sta tako plan A kot plan B, če se izrazim nekoliko diplomatsko, že
               izdelana, torej, na nek način noben načrt, nobena opcija ni več presenečenje, na
               vsako moramo biti pripravljeni. In končno, kot veste, če bi se odločili skupaj, torej
               Slovenija skupaj z ostalimi članicami evroskupine, da odobrimo Grčiji tretji program
               pomoči, kajti drugi program je zaključen, v okviru tega drugega programa se ni mogoče
               več pogovarjati o ničemer – in naj tudi izrecno poudarim, da smo vsi nasprotovali
               kakršnikoli možnosti odpisa dolga, vsi predstavniki vrha evroskupine smo bili proti
               možnosti odpisa grškega dolga. V primeru, da bi pa torej šli v  nek tretji program pomoči, bi pa zagotovo
               o tem moral sprejeti odločitev v Sloveniji tudi Državni zbor, ker to zahteva tudi
               zakonsko spremembo. In zagotovo bo Vlada o dogodkih v prihodnjih dneh sproti
               obveščala Državni zbor. In če bo potreba, da se ta sestane, boste takoj obveščeni in
               seveda tudi obveščeni o vseh nujnih podrobnostih.</p>
               <p>Hvala lepa za besedo. In predlagam, kot sem rekel, da morda zdaj spregovori naš
               finančni minister, da ga lahko potem kaj povprašate, kajti res bi bilo škoda, ker
               mora iti na drugo sejo, da ne bi bilo to izkoriščeno. Hvala.</p>
            </sp>
            <sp xml:id="SDT7-Skupna-2015-07-09.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovani predsednik. <stage>/ oglašanje v ozadju/</stage> Sem vas videl, dr.
               Trček, izvolite, imate proceduralno.</p>
            </sp>
            <sp xml:id="SDT7-Skupna-2015-07-09.sp8">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Začel bom tu, kjer je končal premier - pozdravljam vse skupaj! – <q>"odločitev bo moral
               sprejeti Državni zbor."</q> Rekli ste, da o tem, kaj ste se pogovarjali na evroskupini,
               seveda ne morete povedati na odprti seji. Zdaj bom najprej en citat prebral:
               "Evroskupina…</p>
            </sp>
            <sp xml:id="SDT7-Skupna-2015-07-09.sp9">

               <speaker>PREDSEDNIK KAMAL IZIDOR SHAKER:</speaker>

               <p>Prosim, da se osredotočite na proceduralni predlog…</p>
            </sp>
            <sp xml:id="SDT7-Skupna-2015-07-09.sp10">

               <speaker>DR. FRANC TRČEK (PS ZL):</speaker>

               <p>Ja, ja, saj sem zelo osredotočen, moram ga vsebinsko…</p>
            </sp>
            <sp xml:id="SDT7-Skupna-2015-07-09.sp11">

               <speaker>PREDSEDNIK KAMAL IZIDOR SHAKER:</speaker>

               <p>Ni še razprave, zato bi vas prosil…</p>
            </sp>
            <sp xml:id="SDT7-Skupna-2015-07-09.sp12">

               <speaker>DR. FRANC TRČEK (PS ZL):</speaker>

               <p>Ni razprava, ampak moram prebrati za proceduralno. Prosim, da me ne prekinjate.
               <q>"Evroskupina je neformalna skupina, zato je ne omejujejo pogodbe, le pisna pravila.
               Čeprav običajno teži k soglasju, pa predsednika evroskupine k temu ne zavezuje nobeno
               izrecno pravilo."</q> To je odgovor evroskupine zdaj že bivšemu finančnemu ministru
               Varufakisu, zakaj so ga izključili proti njegovi volji iz ene od zadnjih zaprtih
               debat. Seveda, mi se ne moremo odločati v Državnem zboru na način tega, kar bomo
               prebrali čez medije. Ker nosite odgovornost - imate pač določene informacije, ki jih
               ne morete z nami deliti na odprti seji -, je moj proceduralni predlog, da se za 15
               minut prekine sejo in na zaprtem delu seje nam poveste informacije, ki ste jih dobili
               na sestanku evroskupine, ker brez teh informacij jaz kot poslanec seveda ne bom mogel
               odločati, ko bom potisnjen v vlogo odločanja. Zato predlagam, da glasujemo o mojem
               proceduralnem predlogu. Hvala za besedo.</p>
            </sp>
            <sp xml:id="SDT7-Skupna-2015-07-09.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam za ta proceduralni predlog. Glede na to, da je danes samo
               informacija o tem, kakšen bo vpliv te dolžniške krize na evro, na celotno EU in na
               Slovenijo, menim, da o tem, kar ste navedli, ne bomo še danes odločali. In verjamem,
               da bomo na to temo zagotovo še kdaj sedeli oziroma imeli tudi kakšno sejo. In pred
               odločanjem o tem vprašanju bomo zagotovo razpravljali tudi bolj podrobno na kakšni
               izmed zaprtih sej vseh treh odborov ali katerega posameznega. Tako mislim, da glede
               na to, da so predsednik Vlade in oba ministra precej zaposleni, glede na to, da je
               četrtek in da je seja Vlade, da so časovno omejeni, predlagam, da ne vlečemo te seje,
               ker namreč, če želimo vsa podrobna pojasnila, mislim, da bi bilo škoda, da nam
               finančni minister, ki nas bo moral zapustiti, ne bi pojasnil določenih stvari,
               povezanih s tem vprašanjem oziroma s to točko dnevnega reda. Predlagam, da te seje ne
               zapiramo. Če pa vztrajate, bom dal pa ta predlog na glasovanje. Izvolite.</p>
            </sp>
            <sp xml:id="SDT7-Skupna-2015-07-09.sp14">

               <speaker>DR. FRANC TRČEK (PS ZL):</speaker>

               <p>Glejte, jaz že 20 let vem, da je ob četrtkih seja Vlade. Vi ste umestili sejo tega
               trojčka odborov v časovnico, v katero ste umestili. Gospod Cerar je rekel, da
               Evropska komisija ima izdelane plane za izhod, in jaz kot poslanec hočem slišati
               informacijo o teh planih in zato tudi zahtevam, da glasujemo o mojem predlogu. Se
               zavedam, da bom preglasovan, ampak to mora iti tudi v magnetogram, da se vidi, kakšna
               je pač pozicija določenih partij v tej sestavi Državnega zbora glede tega. Zato
               vztrajam, da glasujemo o mojem proceduralnem predlogu. Hvala za besedo.</p>
            </sp>
            <sp xml:id="SDT7-Skupna-2015-07-09.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Preden bom dal na glasovanje ta predlog, dajem besedo še predsedniku Vlade.</p>
            </sp>
            <sp xml:id="SDT7-Skupna-2015-07-09.sp16">

               <speaker>DR. MIROSLAV CERAR:</speaker>

               <p>Hvala lepa.</p>
               <p>Samo eno pojasnilo. Na tem vrhu evroskupine, ki je bil zaprt za javnost, se ni pisalo
               nobenega uradnega zapisnika. Ko sem rekel, da bi lahko povedal kaj več, moram reči,
               da v tem primeru bi šlo za moja osebna zapažanja, osebna občutja ob tem, ko sem
               poslušal druge predsednike vlad ali držav. Tako da to  bi bila mogoče neka dodatna informacija, vendar
               pa vam lahko zagotovim, vsem prisotnim, da vse ključne podatke in ugotovitve sem vam
               prenesel. Tudi, recimo, glede tega, ali imamo plan B razdelan, je bilo rečeno zgolj
               to, da je Evropska komisija pripravljena na vsako opcijo, tudi na plan B. In od tu
               dalje se potem nismo pogovarjali. Je pa res, da smo, kot sem rekel, zavezali grško
               stran, da zdaj ona, ki je na potezi, predloži nek prepričljiv program. Vsi čakamo in
               razprava bo tekla dalje. Želim, da to veste, da sem vas obvestil o vseh relevantnih
               dejstvih. In s tega vidika ocenite potem, ali je treba sejo zapreti. Hvala lepa.</p>
            </sp>
            <sp xml:id="SDT7-Skupna-2015-07-09.sp17">

               <speaker>PREDSEDNIK KAMAL IZIDOR SHAKER:</speaker>

               <p>Še proceduralno?</p>
            </sp>
            <sp xml:id="SDT7-Skupna-2015-07-09.sp18">

               <speaker>DR. FRANC TRČEK (PS ZL):</speaker>

               <p>Ja.</p>
               <p>Gospod Cerar, gre predvsem za vašo odgovornost, ne za vaša občutja. To, da ste le
               povedali, da ni bilo zapisnika, zgolj potrjuje to, kar sem prej citiral, da na zelo
               neformalni obliki nek klub, kot bi rekel Mastnak, šarlatanov upravlja naša življenja.
               Jaz še vedno vztrajam pri proceduralcu, opravimo glasovanje in gremo vsebinsko
               naprej. Hvala za besedo.</p>
            </sp>
            <sp xml:id="SDT7-Skupna-2015-07-09.sp19">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Predsednik Vlade želi še dopolniti.</p>
            </sp>
            <sp xml:id="SDT7-Skupna-2015-07-09.sp20">

               <speaker>DR. MIROSLAV CERAR:</speaker>

               <p>Hvala lepa.</p>
               <p>Mislim, da ni primerno biti tako žaljiv. Ampak bom to ignoriral in rekel, da je
               evropski vrh izdal uradno pisno izjavo, verjetno ste jo prebrali, ker spremljate
               zadeve, in v njej je točno povzel tista ključna dejstva, ki sem jih danes povzel tudi
               jaz. So objavljena in mislim, da zadostujejo. Jaz pa sem jih povzel in še nekoliko
               okrepil z dodatnimi komentarji in pojasnili. Tako se točno ve, kaj je bila odločitev
               vrha evroskupine. Mislim, da imate na voljo vse relevantne informacije tudi za
               nadaljnjo razpravo. Hvala lepa.</p>
            </sp>
            <sp xml:id="SDT7-Skupna-2015-07-09.sp21">

               <speaker>PREDSEDNIK KAMAL IZIDOR SHAKER:</speaker>

               <p>Besedo dajem še predlagatelju te točke dnevnega reda.</p>
            </sp>
            <sp xml:id="SDT7-Skupna-2015-07-09.sp22">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. </p>
               <p>Kolegice in kolegi, mislim, da bo na tej točki večja dodana vrednost, če podpremo
               tretji sklep, ki pravi: <q>"Odbori pozivajo Vlado Republike Slovenije, da sprotno
               obvešča Državni zbor o rezultatih pogajanj."</q> Glede na to, kar je povedal predsednik
               Vlade, mislim, da ta trenutek nima smisla seje zapirati, želimo pa biti poslanke in
               poslanci sprotno relevantno informirani o tem, kar se dogaja. To pa so seveda lahko
               informacije interne narave, v zaprtih kuvertah, torej na zaprtih sejah ali odprtih.
               Hvala lepa.</p>
            </sp>
            <sp xml:id="SDT7-Skupna-2015-07-09.sp23">

               <speaker>PREDSEDNIK KAMAL IZIDOR SHAKER:</speaker>

               <p>Dr. Trček, imate proceduralno?</p>
            </sp>
            <sp xml:id="SDT7-Skupna-2015-07-09.sp24">

               <speaker>DR. FRANC TRČEK (PS ZL):</speaker>

               <p>Ne vem, očitno ne govorim slovensko. Ampak, gospod predlagatelj, to, kar ste prebrali
               kot sklep, točno jaz ubesedujem, da se na tej seji izvrši.</p>
               <p>Glede <q>"biti žaljiv, ne biti žaljiv"</q>, verjetno imam talenta za marsikaj, ampak jaz ne
               znam biti tako žaljiv, kot je bila žaljiva evroskupina do Varufakisa. Hvala za
               besedo. Ne bom se več oglašal. Proceduralno zahtevam glasovanje.</p>
            </sp>
            <sp xml:id="SDT7-Skupna-2015-07-09.sp25">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. </p>
               <p>Sicer je moje mnenje sledeče, da bi bilo zelo koristno tudi za slovensko javnost, da
               ve, kakšna je situacija pri tej točki dnevnega reda oziroma v tej krizi, ki se je
               pojavila v zadnjih mesecih. Ampak ne glede na to bom ta trenutek prekinil sejo za 15
               minut in bomo glasovali o tem proceduralnem predlogu. Prekinjam sejo za 15 minut… <stage>/
               oglašanje v ozadju/</stage> Za 5 minut? Okej. V skladu s 101. členom moramo to glasovanje
               opraviti brez navzočnosti javnosti. Zaradi tega moram to sejo prekiniti za 5 minut.
               Nadaljujemo ob 8.45.</p>
               <stage type="time">(Seja je bila prekinjena ob 8.40.)</stage> 
               <stage type="time">(Seja se je nadaljevala ob 8.55.)</stage>
            </sp>
            <sp xml:id="SDT7-Skupna-2015-07-09.sp26">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi. Nadaljujemo s sejo treh odborov. Na tej točki
               vas obveščam, da mag. Bojana Kranjca na tej seji nadomešča mag. Aleksander Kavčič.
               Dve pooblastili ima tudi kolegica iz financ. Izvolite.</p>
            </sp>
            <sp xml:id="SDT7-Skupna-2015-07-09.sp27">

               <speaker>PREDSEDNICA URŠA BAN:</speaker>

               <p>Hvala lepa. Tudi jaz vas obveščam, da namesto poslanca Bojana Kranjca  na seji odbora sodeluje
               Aleksander Kavčič in namesto Dušana Verbiča mag. Branislav Rajić.</p>
            </sp>
            <sp xml:id="SDT7-Skupna-2015-07-09.sp28">

               <speaker>PREDSEDNIK KAMAL IZIDOR SHAKER:</speaker>

               <p>Sedaj besedo dajem finančnemu ministru, dr. Dušanu Mramorju. Izvolite.</p>
            </sp>
            <sp xml:id="SDT7-Skupna-2015-07-09.sp29">

               <speaker>DR. DUŠAN MRAMOR:</speaker>

               <p>Hvala. Spoštovani. </p>
               <p>Osredotočil se bom na to kakšni so učinki tega dogajanja v Grčiji na Slovenijo. Pri
               tem glede na to, da imam res premalo časa bom izpustil pojasnila glede te naše
               izpostavljenosti, ker je bilo kar nekaj vprašanj koliko je dejansko naša
               izpostavljenost in na kakšen način se to računa državni sekretarki Sodinovi. Se bom
               predvsem osredotočil na to kakšni so sedaj učinki.</p>
               <p>Kot sem večkrat poudaril je Slovenija smatrala kot država, ki je na obrobju in ki je
               bolj ranljiva za velike šoke kot je ta grški šok in to se je pokazalo predvsem na
               trgih, predvsem dolžniških trgih, kjer so donosi na slovensko obveznico v primerjavi
               v začetku junija se zvišali za 45 bazičnih točk to je približno pol odstotka. To zelo
               niha. Volatilnost trga je ogromna. Že včeraj je bilo 53. Pri drugih državah, ki so
               tudi lahko smatrale kot delno vsaj tako imenovane periferne obrobne države Španija,
               Italija na primer, so bila ta nihanja bistveno manjša. Tako da Slovenija, ki je imela
               nižje obresti na svoje dolgove glede na to kako se je gibalo povpraševanje in ponudba
               na trgu sedaj prešla Španijo in Italijo in ima sedaj višje obresti. Če pa gledamo
               začetek marca so pa narasle kar za 129 bazičnih točk, se pravi, za 1,3 % naše
               obrestne mere. Toliko malo za občutek. To bi bilo približno 220 milijonov evrov več,
               če bi se cel naš dolg za toliko dvignile obrestne mere. Seveda se je samo dvignilo na
               ta zadnji dolg. V Španiji in Italiji je bilo pod 100 bazičnih točk. To pomeni, ne
               samo za državni proračun, ampak tudi za podjetja drugačne pogoje zaposlovanje, težje
               zadolževanje in tudi višje obrestne mere. Pozna se tudi pri dobaviteljih in drugje.
               Skratka, zato je izjemno pomembno kaj Slovenija dela na svoji finančni stabilnosti in
               gospodarski stabilnosti, da bi bila čim manj smatrala kot ta obrobna in tvegana
               država.</p>
               <p>Za prebroditev te grške krize smo sedaj bolj pripravljeni kot je bilo ob njenem
               izbruhu, leta 2010, 2009, saj so se ekonomski temelji po uvedbi bolečih a potrebnih
               strukturnih reform zboljšali kar me drugim potrjuje naslednja dejstva. Uspešno je
               bila opravljena dokapitalizacija bank ter izboljšanje njihovega upravljanja,
               precejšnja razdolžitev podjetij. Podjetja v Sloveniji niso več nadpovprečno
               zadolžena, ampak so že podpovprečno. Močno pozicijo računa tekoče plačilne bilance,
               tukaj imamo močan presežek okoli 6 % BDP skoraj vsako leto zadnjih let. Visoka
               likvidnost enotnega zakladniškega računa tako imenovano predfinanciranje. Mi imamo
               relativno udobno likvidnostno pozicijo 5,2 milijardi oziroma 14 % BDP-ja, kar seveda
               omogoča, da zaostrene tržne razmere lahko prebrodimo in počakamo na čas boljših
               razmer, ko je situacija jasnejša. Trenutno so trgi zelo volatilni in bi bilo zelo
               težko po nekih pametnih pogojih dobiti posojila. Imamo izboljšanje kreditne bonitete
               države in ponovno gospodarsko rast. Neposredna izpostavljenost slovenskega bančnega
               sistema do Grčije je majhna, to poznate. Instrumenti za obvladovanje krize območja
               evro so mnogo boljši kot pred izbruhom krize. Eno poglavitnih tveganj, ki ga ta
               prinaša je trajno povečanje stroškov financiranja za državo, za RS in privatni
               sektor, vendar velja poudariti, da bi povečani nivoji obrestnih mer vplivali na novo
               zadolževanje ne pa na obstoječi portfelj dolga z vidika obrestnih izdatkov. To je
               seveda dobra stran. Tako smo se pripravljali na take šoke, da ne bi prišli v
               situacijo, v kateri smo bili v začetku leta 2013, ko praktično nismo imeli dostopa do
               finančnih trgov.</p>
               <p>Ne glede na to, se vlada zaveda, da je potrebno še precej narediti. Med
               najpomembnejše naloge sodi dokončanje fiskalnih reform in doseganje z njimi povezanih
               ciljev, saj bo to pomagalo ohranjati zaupanje v Slovenijo. Med drugim se to nanaša na
                   sprejetje fiskalnega
               pravila, nadaljevanje procesa privatizacije, izboljšanje korporativnega upravljanja.
               Tukaj tudi ta strategija upravljanja z državnimi naložbami in izboljšanje
               investicijskega okolja. Prav tako je potrebno prestrukturiranje gospodarstva po
               sanaciji bank, čeprav smo podpovprečno zadolženi v sektorju gospodarstva, pa seveda
               so določeni deli tega še vedno prezadolženi in v težavah. Predvsem moramo to
               prestrukturiranje opraviti preko proaktivnega in celovitega pristopa. K tem
               prestrukturiranje podjetij, sanirane banke potrebujejo za kreditiranje podjetja z
               dobrimi programi, prestrukturiranje gospodarstva, predvsem spreminjanje strukture
               financiranja podjetij je ključno za izboljšanje bančnih bilanc in posledično finančne
               stabilnosti. Mi ne smemo več priti v situacijo, da bo Slovenija smatrana kot tvegana
               država in če pride do šoka, kot je lahko pri Grčiji, še huje bi bilo, recimo, če se
               šoki iz Kitajske prenesemo predvsem preko ZDA k nam, da bi bili smatrani tako tvegana
               država, da bi se nam zaprl dostop do finančnih trgov. To bi bilo za gospodarstvo zelo
               slabo, seveda, bi nam gospodarska rast vpadala, če ne bi bila celo negativna, je
               zaposlenost padla in z vsem ostalim, kar smo že videli v preteklosti.</p>
               <p>Povrnitev dolgoročne vzdržnosti in dobičkonosnosti bank, ki so bile deležne državne
               pomoči, moramo zagotoviti tako, da bo bančni sektor opravljala svojo narodno
               gospodarsko funkcijo finančnega posredovanja na dolgoročno vzdržen način. To je
               sposobnost obstajati na trgu brez pomoči države. Povečati moramo učinkovitost
               poslovanja bank, to je dobičkonosnost in nadaljevati privatizacijo bank. Skratka,
               pred nami so velike naloge v tej julijski seji Državnega zbora, imamo precej teh
               nalog in jaz plediram za to, da se v bistvu ta naloga opravi, ker drugače bodo zelo
               težko te šoke nevtralizirali.</p>
               <p>Sedaj pa mogoče en širši pogled, kjer bomo mi sodelovali tudi v graditvi bolj
               odpornega celega evro sistema. Če pride do izstopa Grčije iz evroobmočja, kar je še
               vedno možno. Kot veste smo sedaj na evroobmočje dobili samo to prošnjo v kateri se
               prosi za nov program iz evropskega stabilizacijskega mehanizma, kjer so v bistvu tri
               področja, ki jih je potrebno nasloviti in ugotoviti ali ta prošnja ima podlago v
               predpisi ESM ali ne. To se pravi ali je to, kar se dogaja v Grčiji tveganje za
               finančno stabilnost evroobmočja in Grčije. Potem je treba ugotoviti ali je ta javni
               dolg Grčije vzdržen ali ne. In tretja stvar, da je potrebno v bistvu ugotoviti kakšne
               so dejanske potrebe financiranja Grčije. V kolikor se to potrdi s strani treh
               institucij, potem se šele pristopi k drugemu delu, to je pregled programa, ki ga mora
               do danes ponoči predložiti grška vlada. Pregled programa, pregled njegove ustreznosti
               in potem ocena in pogajanja glede tega programa, ali je ta program takšen, da bo
               zagotovil vzdržno gospodarsko stanje in zmožnosti Grčije v bistvu poravnavati svoje
               obveznosti. V primeru izstopa, se pravi, Grčije, ker to je še vedno druga možnost, to
               je ta GreekSid ali plan B, bi bil potreben ukrep hitrega odziva in napovedi povečanja
               integracije evroobmočja tudi skladno s poročilom štirih oziroma petih predsednikov,
               kar bi pomenilo pospešitev bančne unije, prenos direktive v sanacije in reševanju
               bank. To je ta BRRD, ki jo moramo opraviti do konca leta, ratifikacija <stage>/
               nerazumljivo/</stage> tudi to moramo opraviti do konca leta, skupni shemi za jamstva vlog, to
               je ponovno bilo govora o instrumentih rekapitalizacije bank, da bi se lahko pospešilo
               njegovo uporabo. Skratka, to je drug del, ki ga moramo opraviti. In razprava na evro
               skupini in na EU bo o tem poročilu štirih, petih predsednikov. Jaz vam svetujem, da
               ga pogledate.</p>
               <p>Če pride do izstopa, če pride do plana B, obe možnosti sta odprti. Prostovoljen
               izstop Grčije iz evroobmočja je možen in se ga ne ovira. Pač boljša rešitev bi bil
               miren prostovoljen izstop. Sicer lahko pride do velikih nestabilnosti. Preprečiti je
               potrebno, da bi se razširila tveganja in negativne posledice možnih špekulacij glede
               izstopa ostalih držav in druge zunanje šoke.  Tukaj je posebej pomembno to za Slovenijo. Toliko,
               mogoče, z moje strani, kakšna je ta slika. Sedaj se bom pa moral opravičiti, grem na
               drugi komisijo DZ. Državna sekretarka, Irena Sodin, je še bolj notri kot sem jaz,
               moram reči, tako da ste v dobrih rokah.</p>
            </sp>
            <sp xml:id="SDT7-Skupna-2015-07-09.sp30">

               <speaker>PREDSEDNIK KAMAL IZIDOR SHAKER:</speaker>

               <p>Hvala, dr. Mramor, za ta pojasnila. Želim uspešen dan. Besedo dajem zunanjemu
               ministru gospodu Karlu Viktorju Erjavcu. Izvolite.</p>
            </sp>
            <sp xml:id="SDT7-Skupna-2015-07-09.sp31">

               <speaker>KARL VIKTOR ERJAVEC:</speaker>

               <p>Hvala za besedo. Tudi z moje strani vsem, lep pozdrav. Veliko je bilo že povedano s
               strani predsednika Vlade in ministra za finance. Glede na to, da ni grškega
               veleposlanika bi mogoče predstavil kakšna so zadnja stališča Grčije, ki smo jih
               dobili preko Ministrstva za zunanje zadeve.</p>
               <p>29. junija 2015 je bil izredni briefing za vse veleposlanike akreditirane v Grčiji.
               Ta briefing je opravil minister za zunanje zadeve Kocias, ki je povedal, da Grki
               želijo, da se pogajanja nadaljujejo. Da razumejo referendum kot del demokratičnega
               procesa odločanja in tudi kot del pogajanj z vsemi tremi institucijami. Zlasti so
               izpostavili na Ministrstvu za zunanje zadeve Grčije, da je najbolj moteče to, da
               ukrepi, ki se jih predlaga Grčiji temeljijo zgolj na varčevalnih ukrepov kot je
               znižanje plač v javnem sektorju, pokojnin, itd., in da ne vidijo v teh ukrepih
               rešitev za izhod iz tega položaja.</p>
               <p>Glede na ta, da je bilo v planu A veliko povedanega, da bomo v naslednjih dneh
               videli, v katero smer bo šla vsa zgodba, ali proti planu A, če bo neki konkreten,
               realen program. Tudi če bo se bo, potem postavljalo vprašanje implementacija tega
               programa. Tako, da se ta zgodba nebo končala v tistem trenutku, ko bo poslan program,
               ki bi ga sprejele vse tri institucije, ker potem ga je potrebno izvesti in ga
               implementirati.</p>
               <p>Glede plana B mogoče nekaj besed. Moram povedati, da ta plan B pušča veliko odprtih
               vprašanj. Zlasti pušča vprašanje kaj to pomeni za nadaljnji razvoj EU. Kaj to pomeni
               za posamezne članice evroobmočja. Na vse ta vprašanja seveda še nimamo eksaktnih
               odgovorov. Gotovo izstop iz evroobmočja, ki pa ni enostaven razen, če bi bil
               prostovoljen, kar je pa, po naših informacijah, tudi manj verjeten. Grki so nekako na
               stališču, da morajo ohraniti evro, vsaj iz Ministrstva za zunanje zadeve smo
               pridobili takšne informacije in mislim, da so tudi v javnosti bile dane te
               informacije, da Grki želijo ostati v evroobmočju. Pogodba EU ne ureja izstopa iz
               evroobmočja, ampak izstop iz EU. To je 50. člen. Izstop iz EU pomeni avtomatični
               izstop iz evroobmočja.</p>
               <p>Jaz bi morda opozoril na varnostni vidik. Potrebno je vedeti, da Grčija po svojem
               geostrateškem položaju leži v tem trenutku, kjer je več kriz. Imamo to krizo v južnem
               Sredozemlju: Libija, bližnji vzhod. Problematika je tudi migrantov. Vemo, da je
               Grčija ena od vstopnih točk. Nenazadnje ne smemo zanemariti kontekst zahodnega
               Balkana. Vemo, da v tem trenutku je zelo napeta situacija zlasti, kar se tiče
               notranje politike v Makedoniji in vemo relacije Makedonija Grčija, da je bilo tukaj
               veliko ovir, ko je šlo za reševanje imena, ko je šlo za odpiranja vrat Makedoniji
               proti evroatlantskim integracijami. Taka kriza, če bi šla po planu bi  gotovo imela tudi močne
               učinke na samo varnostno politično situacijo in marsikaj bi se verjetno tudi
               spremenilo v mednarodnem pravnem smislu.</p>
               <p>Toliko morda z moje strani. Glede na to, da o planu A, bilo veliko povedanega. Mislim
               pa, da v nedeljo bo stvar bolj jasna. Če ne v nedeljo pa vsaj v ponedeljek ali to
               torka, nekako je tisti končni rok glede odločitve s strani EU kako naprej z
               Grčijo.</p>
            </sp>
            <sp xml:id="SDT7-Skupna-2015-07-09.sp32">

               <speaker>PREDSEDNIK KAMAL IZIDOR SHAKER:</speaker>

               <p>Hvala, gospod minister. Besedo dajem še gospodu državnemu sekretarju na Ministrstvu
               za gospodarski razvoj in tehnologijo.</p>
            </sp>
            <sp xml:id="SDT7-Skupna-2015-07-09.sp33">

               <speaker>ALEŠ CANTARUTTI:</speaker>

               <p>Hvala lepa, predsedujoči. Spoštovani. Samo, res, nekaj kratkih besed o trgovinskem
               oziroma blagovnem poslovanju med Slovenijo in Grčijo in kakšni bodo morebitni
               učinki.</p>
               <p>Jaz pravzaprav na to, da Grčija ni bila ali pa ne sodi med pomembnejše blagovne
               partnerice Slovenije pa vendarle vsak trg je pomemben, to je potrebno poudariti, ne
               pričakujem kakšnih hujših učinkov, vsaj gledano s tega vidika grške krize. Pravzaprav
               se ta kriza odraža že kar nekaj zadnjih let v zmanjšani blagovni menjavi, ki že tako
               ali tako ni bila velika. Seveda smo v stikih s podjetji tudi preko zbornic oziroma
               združenj. Opažajo kot povedano zmanjšanje povpraševanja blaga, tukaj govorimo o naših
               največjih izvoznikih, ki delujejo na tem trgu. Zmanjšano je podvprašanje oziroma
               investicijske aktivnosti. Nekaj podjetij je bilo v preteklosti vključenih, določene
               investicije tudi s področja energetike še nekaterih drugih branž. Razumljivo torej,
               da teh aktivnosti sedaj v Grčiji ni. Kljub temu so tudi pozitivni primeri. Morda ste
               pred dnevi lahko o tem brali tudi v medijih prav na področju zanimivo investicijskega
               sodelovanja med slovenskim in grškim podjetjem. Ta izkušnja je pozitivna, da tam,
               kjer je resen interes tudi težav s plačili ni. Kot povedano, podjetja vsaj po naših
               informacijah so previdna, tisto poslovanje, ki je dodatno zavarovano v večini
               primerov. Kot povedano pa nekih resnih učinkov vsaj na to neposredno blagovno menjavo
               Slovenije ob sedanjem dogajanju v Grčiji ne pričakujemo. Hvala.</p>
            </sp>
            <sp xml:id="SDT7-Skupna-2015-07-09.sp34">

               <speaker>PREDSEDNIK KAMAL IZIDOR SHAKER:</speaker>

               <p>Hvala. Odpiram razpravo. Pri tem vas, prosim, da se držimo točke dnevnega reda in da
               ne zahajamo na področja, ki niso, prvič, primerna in drugič, ki se ne tičejo te točke
               dnevnega reda. Prvi se je k besedi prijavil mag. Šircelj.</p>
            </sp>
            <sp xml:id="SDT7-Skupna-2015-07-09.sp35">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovani predsednik in predsednica odbora. Spoštovani predsednik vlade.
               Ministri. Državni sekretarji. Kolegi in kolegice.</p>
               <p>Jaz sem od poročil, kij ih je dal predsednik vlade in ministri pričakoval nekoliko
               več. Pričakoval sem strategijo, kako se bo Evropa odzvala na to krizo in kakšne so
               posledice take ali drugačne odločitve. Poleg tega sem pogrešal še dejansko kakorkoli
               že mnenje banke oziroma mnenje Centralne banke oziroma Evropske centralne banke. Jaz
               mislim, da ima Evropska centralna banka zelo veliko vlogo pri tem, pri reševanju
               Grčije ali pri ustvarjanju politike Grčije. Jaz se strinjam s predsednikom vlade, da
               bo Slovenija imela humanitarno držo, mislim da je bilo to dvakrat poudarjeno. Ja,
               ampak humanitarna drža ni isto kot ekonomska in finančna drža. Tukaj je potrebno
               ločiti med humanitarno, socialno držo, ekonomsko in finančno držo. Sedaj stanje je
               naslednje. Evropski monetarni sistem ni stabilen. V Frankfurtu imamo Evropsko
               centralo banko, ki skrbi za varnost in stabilnost evropskega monetarnega sistema.
                   V enem delu
               evropskega monetarnega sistema ni možno dvigovati svojih depozitov. Banke ne
               delujejo.</p>
               <p>Tu bi vas rad opozoril na statut Evropske centralne banke in 7. člen, ki pravi:
               <q>"Evropska centralna banka niti nacionalne centralne banke, pa tudi noben član
               njihovih organov odločanja pri izvajanju svojih pooblastil ter opravljanju nalog in
               dolžnosti po tej pogodbi in tem statutu ne smejo zahtevati ali sprejemati navodil od
               institucij ali organov skupnosti,"</q> mišljena je evropska skupnost, <q>"vlad držav članic
               ali katerihkoli drugih organov. Institucije in organi skupnosti ter vlade držav
               članic se obvezujejo, da bodo to načelo spoštovali in ne bodo poskušali vplivati na
               člane organov odločanja ECB ali nacionalnih centralnih bank pri opravljanju njihovih
               nalog."</q> To pravi 7. člen statuta Evropske centralne banke. 14. člen, tretji odstavek,
               glede te zadeve - samo še to, ne bom več bral statuta, ampak mislim, da je včasih
               treba pogledati, v kakšnem pravnem okviru dejansko smo – pa določa, med drugim, 14.
               člen, tretji odstavek: <q>"Nacionalne centralne banke so sestavni del evropskega sistema
               centralnih bank in delujejo v skladu s smernicami in navodili ECB,"</q> Evropske
               centralne banke. Svet ECB stori vse potrebno za zagotovitev upoštevanja smernic in
               navodil ECB ter zahteva, da se mu dajo vse potrebne informacije. Skratka, želim
               poudariti, da ne želim imeti odgovora kogarkoli tukaj, <q>"saj je grška centralna banka
               odgovorna za to."</q> Tu imamo Evropsko centralno banko, ki, se sprašujem danes, ali
               deluje ali ne deluje. Ali gospod Draghi sprejema ukrepe ali jih ne sprejema. Imamo
               nestabilen finančni sistem v Evropi, v delu Evrope. In tu ni vprašanje politike, tu
               ni vprašanje, da bo gospod Draghi čakal na odločitev evroskupine, čeprav je stalno
               prisoten na tej politični asociaciji, kakršnakoli že je. Stalno je tam in stalno so
               tam njegovi svetovalci. Kaj je Evropska centralna banka naredila za zagotovitev, da
               bo sistem stabilen oziroma da bo varen ta sistem. Veste, tu ne gre za politiko, tu
               gre enostavno za ukrepe, za tehniko. Če banka, poslovna banka v okviru evropskega
               sistema centralnih bank in poslovnih bank ne more izplačevati tega, tega in tega,
               nastopijo takšni in takšni ukrepi. Ali se zagotovi likvidnost ali se banko pošlje v
               stečaj ali katerikoli drug postopek, ki se nanaša na likvidnost. Treba je sprejemati
               odločitve in ne čakati. In zaradi tega mene, gospe in gospodje, seveda čudi, da
               Evropska centralna banka tu ne naredi ničesar. Je samostojna, je neodvisna, večkrat
               poslušamo, ko dajemo mnenje za kakršnokoli spremembo zakona, <q>"ne, banke so pa
               neodvisne, ne, to pa ni odgovorna državnemu zboru, to pa ni odgovorno nikomur,"</q>
               morda, ne vem, je odgovorna bogu ali še temu ne. Skratka, kaj je storila Evropska
               centralna banka za to, da se je zagotovilo stabilnost in varnost celotnega sistema.
               In, seveda, kako to vpliva na celoto. Tu pričakujem od banke, da sprejme odločitev,
               neodvisno od politike. Samostojna je, neodvisno od politike, in hoče biti samostojna.
               In naj bo, naj pokaže zdaj, da je! Kajti jaz mislim, da nedelovanje evropskih
               institucij nas pelje samo še v kaos, v še večjo zmedo. Evropska centralna banka nima
               kaj čakati, nima kaj čakati nedelje. Je samostojna in neodvisna in tu ima statut in
               to stalno poudarja. In Draghi in vsi ostali naj začnejo sprejemati rešitve! Mene tudi
               čudi, da bodo neke rešitve sprejete šele v četrtek. Se opravičujem, danes bodo dali
               nek program, Grčija bo danes dala nek program, nek zadnji program in potem bo
               evroskupina o tem razpravljala, predsedniki vlad bodo o tem razpravljali in tako
               naprej. In seveda, kot je, če se zdaj vrnem  na ministra Mramorja, dejal, <q>"najprej bodo proučili,
               ali to obstaja, ali na podlagi tega programa obstaja tveganje za evro."</q> Glejte, jaz
               vam že danes povem, in vsi pravijo, da obstaja tveganje za evro. Že danes obstaja
               tveganje za evro. Drugo vprašanje, o katerem bodo razpravljali, ki ga je omenil
               minister Mramor, ali je javni dolg Grčije vzdržen. Glejte, IMF pravi, da ni vzdržen.
               IMF pravi, da do leta, ne vem, 2030 ta dolg ni vzdržen. Na podlagi njihovih analiz.
               Kaj bodo potem ti gospodje delali v nedeljo tam? In tretje, kolikšna je potrebna
               pomoč. Ne vem, tudi tu se vrti po medijih številka 50 milijard, 60 milijard in tako
               naprej. In potem se bo seveda šele ugotovilo, ali so ti ukrepi pravi ali ne. In potem
               se bo to nadaljevalo še v ponedeljek, torek, sredo in tako naprej. Ampak, gospe in
               gospodje, še enkrat poudarjam, evropski monetarni sistem danes ne deluje. Del
               monetarnega sistema ni stabilen in ni varen. In seveda to ima vpliv tudi na
               Slovenijo. In to ima vpliv tudi na stabilnost celotne valute. Mi imamo eno valuto v
               Evropi. In tu jaz dejansko ne vem, kaj Evropska centralna banka dela. Seveda, drugo
               je politika. Politika lahko razpravlja in tako naprej o vsem tem.</p>
               <p>In zdaj, kaj se lahko tu z Grčijo dejansko zgodi. Glejte, štirje scenariji so. En
               scenarij je ta, da bo pač Grčija ostala v evrosistemu in da bo imela evro še naprej,
               da bo dobivala toliko in toliko milijard – tu je že zaprosila, imamo že neke
               številke, za koliko je poseben sklad že zaprosila, tako da tu tudi niso nobene…
               Mislim, da gre za 27 milijard, iz mehanizma za stabilnost. Do 20. 7. 2015 mora vrniti
               3 milijarde in pol. Vse to je že jasno, več je jasno dejansko v časopisih, tudi v
               mednarodnih, kot smo danes tu izvedeli, kaj se bo zgodilo in kaj se dogaja. Tako mi
               je zelo žal, da moram to ugotoviti. Ja, prvi scenarij je ta, da bo imela še naprej
               evro. Drugi scenarij je, da bo ostala v evrosistemu, vendar bo imela paralelno
               valuto. Tretji scenarij je, da bo na nek določen način zapustila evrosistem. In
               četrti scenarij je, da bo v popolnosti zapustila evrosistem in uvedla svojo neko novo
               drahmo. Gospe in gospodje, to obstaja v literaturi, malo si poglejte po internetu. In
               pri stvari gre samo za odločitev. Zgleda, da se tu pač nekdo ne zna, noče, ne more,
               ne upa odločit. In tudi popolnoma znani so ekonomski pokazatelji, znani so finančni
               pokazatelji, kaj to pomeni, in tako naprej.</p>
               <p>Tu bi apeliral tudi na predsednika Vlade, na ministra, da enostavno spodbudijo tudi
               ostale kolegice in kolege, da se glede Grčije odločijo. Mislim, da ne bodo imeli v
               nedeljo več podatkov, kot jih imajo danes, ker mislim, da je tudi program, ki ga bo
               Grčija predložila, predvidljiv.</p>
               <p>So pa druga vprašanja, kjer je verjetno bolj minister Erjavec pristojen za te zadeve.
               Kaj se bo zgodilo, če zapusti Grčija evrosistem? Kaj se bo zgodilo, če zapusti
               evroobmočje v celoti? Geostrateško, kakšna bo vloga tukaj Kitajske? Kakšna vloga bo
               ameriških oporišč v Grčiji? Kakšno vlogo bo imel Nato? To so relevantna vprašanja za
               to območje. Verjetno so finančniki izčrpali svoje argumente in protiargumente.
               Nastopajo drugi argumenti, geostrateški in geopolitični. In kako se bo enostavno svet
               strateško prelevil v nekaj drugega in interesna območja lahko bodo od nekoga drugega.
               In kar je povedal tudi minister Erjavec, kakšno območje to je, Sirija, Libija,
               zahodni Balkan in tako naprej. Skratka, gre za prvovrstno geostrateško območje. In o
               tem se danes razmišlja.  In o tem se najbrž razmišlja in pogovarja, ko Obama kliče
               Junckerja. Ampak Evropska centralna banka je neodvisna, še enkrat, to piše v njenem
               statutu, po pogodbi. In zaradi tega je tisto, kar pričakujemo od evropskih
               voditeljev, kamor vključujem tudi slovenske voditelje, odločitve, gospe in gospodje,
               ker bolj bomo podaljševali te odločitve, mislim, da slabše bo. Hvala lepa.</p>
            </sp>
            <sp xml:id="SDT7-Skupna-2015-07-09.sp36">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>K besedi se je javil mag. Branko Grims. Izvolite.</p>
            </sp>
            <sp xml:id="SDT7-Skupna-2015-07-09.sp37">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem prav lep pozdrav!</p>
               <p>Če smo kaj pričakovali od te seje, so to zagotovo odgovori, ne postavljanje,
               oprostite, smešnih vprašanj, ki zgledajo približno tako, kot da je kdo z lune
               priletel in to na glavo, v stilu, <q>"ali sedanje stanje in dogajanje v Grčiji pa tisto,
               kar namerava narediti, ogroža evro."</q> To je treba ugotavljati. Ja, pa ne se zafrkavat!
               Gospe in gospodje, nič v tem trenutku bolj ne ogroža evra, Grčije in Evropske unije v
               celoti kot skrajni levičarji, ki počnejo to, kar počnejo. In v Grčiji…</p>
            </sp>
            <sp xml:id="SDT7-Skupna-2015-07-09.sp38">

               <speaker>PREDSEDNIK KAMAL IZIDOR SHAKER:</speaker>

               <p>Mag. Grims, jaz bi vas prosil, da se držite dnevnega reda in se ne…</p>
            </sp>
            <sp xml:id="SDT7-Skupna-2015-07-09.sp39">

               <speaker>MAG. BRANKO GRIMS (PS SDS):</speaker>

               <p>Saj točno to je dnevni red!</p>
            </sp>
            <sp xml:id="SDT7-Skupna-2015-07-09.sp40">

               <speaker>PREDSEDNIK KAMAL IZIDOR SHAKER:</speaker>

               <p>… da se ne obmetavamo s političnimi floskulami…</p>
            </sp>
            <sp xml:id="SDT7-Skupna-2015-07-09.sp41">

               <speaker>MAG. BRANKO GRIMS (PS SDS):</speaker>

               <p>Ja, pa saj točno to je dnevni red, gospod predsednik. Točno to je bistvo zgodbe. Bom
               ponovil, da boste razumeli - nič bolj ne ogroža evra, nič bolj ne ogroža Grčije in
               nič bolj ne ogroža Evropske unije kot celote, pa če želite, še kvalitete življenja
               vseh nas, ki živimo v Evropski uniji, kot skrajni levičarji. To je bistvo te zgodbe.
               In račun za svoje početje želijo izstaviti vsem. In mevžast odgovor Evropske unije,
               ki smo ga lahko razbrali tudi danes tukaj, je strahovita napaka. Je napaka, ki jo
               bomo plačali večkratno. In na to smo pričakovali odgovore danes tukaj. Ne samo, da
               ogroža tisto 1,6 milijarde evrov, kolikor je Slovenija izpostavljena proti Grčiji, v
               različnih mehanizmih in zaradi lahkomiselno poslanih finančnih sredstev takrat v
               tisti prvi šarži, ko je bila vlada tranzicijske levice pod vodstvom Boruta Pahorja.
               Takrat je bilo celo rečeno, da posojamo denar zato, da ga bomo dobili z obrestmi, s
               koristjo nazaj, da bo profit iz tega. Zdaj bi pa res rad videl ta profit. Drugo, kar
               je, izgubili bomo ne samo finančnih sredstev, ampak izgubljamo večkratno vsi skupaj,
               Evropska unija kot celota in kot člani evra. Zakaj? Evro bo padel, evro bo
               razvrednoten. In naj ne pride kdo zdaj z zelo enostavno logiko, da, ja, fino, bomo pa
               lažje izvažali. Tako kot se je včasih v jugi to reklo, ko se je prikrivalo s tem, kaj
               vse to potegne za seboj. Dolgoročno to pomeni tudi to, da bo evro izgubil bitko, ki
               jo je komaj začel malo dobivati, zato da bi se uveljavil tudi v širšem prostoru kot
               neka svetovna valuta. V nekaterih primerih mu je to doslej uspevalo, zdaj lahko
               verjamete, da bo tega v hipu konec, kar je še en dodaten udarec in še ena težava. In
               kar je najhujše, in o tem danes sploh ni bilo ene besede, to, kar se tu postavlja,
               gospe in gospodje, to ogrožanje evra, življenja ljudi, Grčije in Evropske unije kot
               celote s strani skrajnih levičarjev, postavlja mehanizem, ki bo veljal za celo
               Evropo. Napake, ki jih bo zdajle naredila Evropa, nedelovanje njenih institucij, bodo
               zgled za vse ostale, ki imajo podobne apetite. In če želimo, da se odnosi znotraj
               Evropske unije ne spremenijo v eno samo medsebojno izsiljevanje in izstavljanje
               računov, mi bomo zapili, vi pa zdaj plačujte naš račun pa nam odpišite vse, po domače
               povedano, kajti točno to je tisto, s čimer smo danes soočeni, potem bi morali pač tem
               stvarem zelo jasno povedati odgovore, ki morajo biti skladni z mednarodnim pravom in
               z uveljavljenimi pravili igre. Eno je humanitaren mehanizem, vsi smo za pomoč, da si
               medsebojno pomagamo. Ampak drugo pa je, da mora biti tu načelo, če malo parafraziram
               prej uvodničarja, je rekel, čisti računi, dobri prijatelji.  Samo računica skrajnih levičarjev je pa, čisto
               nam plačajte račune…</p>
            </sp>
            <sp xml:id="SDT7-Skupna-2015-07-09.sp42">

               <speaker>PREDSEDNIK KAMAL IZIDOR SHAKER:</speaker>

               <p>Mag. Grims…</p>
            </sp>
            <sp xml:id="SDT7-Skupna-2015-07-09.sp43">

               <speaker>MAG. BRANKO GRIMS (PS SDS):</speaker>

               <p>…pa bomo vaši dobri prijatelji…</p>
            </sp>
            <sp xml:id="SDT7-Skupna-2015-07-09.sp44">

               <speaker>PREDSEDNIK KAMAL IZIDOR SHAKER:</speaker>

               <p>…jaz vas še enkrat prosim…</p>
            </sp>
            <sp xml:id="SDT7-Skupna-2015-07-09.sp45">

               <speaker>MAG. BRANKO GRIMS (PS SDS):</speaker>

               <p>…tisto o čemer smo soočeni tukaj.</p>
            </sp>
            <sp xml:id="SDT7-Skupna-2015-07-09.sp46">

               <speaker>PREDSEDNIK KAMAL IZIDOR SHAKER:</speaker>

               <p>Še enkrat vas prosim, da ne uporabljate izrazov skrajna levica, skrajna desnica.
               Prosim, da se držite…</p>
            </sp>
            <sp xml:id="SDT7-Skupna-2015-07-09.sp47">

               <speaker>MAG. BRANKO GRIMS (PS SDS):</speaker>

               <p>Ja, kdo pa je na oblasti v Grčiji?</p>
            </sp>
            <sp xml:id="SDT7-Skupna-2015-07-09.sp48">

               <speaker>PREDSEDNIK KAMAL IZIDOR SHAKER:</speaker>

               <p>…točke dnevnega reda.</p>
            </sp>
            <sp xml:id="SDT7-Skupna-2015-07-09.sp49">

               <speaker>MAG. BRANKO GRIMS (PS SDS):</speaker>

               <p>Zeleni marsovci, ali kdo? Siriza, ki ima…</p>
            </sp>
            <sp xml:id="SDT7-Skupna-2015-07-09.sp50">

               <speaker>PREDSEDNIK KAMAL IZIDOR SHAKER:</speaker>

               <p>Siriza ima ime, lahko jo navajate…</p>
            </sp>
            <sp xml:id="SDT7-Skupna-2015-07-09.sp51">

               <speaker>MAG. BRANKO GRIMS (PS SDS):</speaker>

               <p>…Združeno levico v Sloveniji, pa ima v Španiji svoj podaljšek, pa še kje. In sedajle
               je to v zgled za vse ostale. Ali lahko izsiljuješ, izstavljaš račune drugim, ali pa
               moraš delati z nekimi normalnimi mehanizmi, tako kot to velja za vse ostale. In zato
               pravim, da nič bolj ne ogroža EU kot celote in njenega blagostanja, kot to, kar se
               sedajle dogaja, ker bo to zgled. To bo mehanizem za vse naprej. Jaz upam,da se tega
               vsi zavedajo, ki v tem postopku sodelujejo. Kajti, mlahav, mlačen, nikakršen odgovor
               EU na to, kar se doli dogaja, nedelovanje nekaterih institucij, od banke, o čemer je
               gospod Šircelj že tako lepo povedal, pa če želite, po mojem mnenju, tudi preostalih
               institucij, to v danem primeru dolgoročno spodkopava same temelje EU. To ni samo
               nekaj s čimer se soočamo. Tam je neka kriza, pa bo malo pomagati treba, pa ne bo več
               problema. To, kar se sedajle postavlja je mehanizem za naprej. In to je problem. In
               to je problem, ki lahko v končni fazi pripelje do tega, da bo uresničeno tisto, kar
               nekateri v tujih medijih že pišejo, pri nas pa ne. Kakršenkoli že bo konec te zgodbe
               po izsiljevanju skrajnih levičarjev v Grčiji EU, pa kakršenkoli že bo konec te
               zgodbe, ne bo nikdar več taka, kot je bila.</p>
            </sp>
            <sp xml:id="SDT7-Skupna-2015-07-09.sp52">

               <speaker>PREDSEDNIK KAMAL IZIDOR SHAKER:</speaker>

               <p>Proceduralno se je javil dr. Trček.</p>
            </sp>
            <sp xml:id="SDT7-Skupna-2015-07-09.sp53">

               <speaker>DR. FRANC TRČEK (PS ZL):</speaker>

               <p>Hvala za besedo. Jaz nimam nobenih težav, da tovariš Grims uporablja termin radikalna
               levica. Bi pa rad, da ga definira, da vemo o čem se pogovarjamo. Tudi zato sem
               zahteval zaprtje te seje, da bi se malo bolj resno pogovarjali, ne pa da imamo tu,
               kot bi rekli moji študentje, trole. Moram pa jasno reči, da je moje osebno mnenje in
               mnenje Združene levice, da bi tovrstne debate morale potekati javno, tako v Bruslju,
               kot tudi kje drugje. Pragmatično tranzicijska domoljubna žlahtna desnica SDS je pa
               bil na oblasti ne Združena levica, ko se je zgodila tista poglobljena zadolžitev
               Slovenije in pregrevanje in tako naprej, zgolj da se ve.</p>
               <p>Moj proceduralni predlog je pa seveda, da če smo vsi poslanci tu enaki v Državnem
               zboru, da se po istih vatlih tudi merimo. Če bi jaz tako začel bi mi že gotovo
               prilimali opomin. Hvala za besedo.</p>
            </sp>
            <sp xml:id="SDT7-Skupna-2015-07-09.sp54">

               <speaker>PREDSEDNIK KAMAL IZIDOR SHAKER:</speaker>

               <p>Mag. Grims je bil opozorjen. Jaz bi vas prosil, še enkrat, kot sem vas na začetku, da
               se držimo točke dnevnega reda, ker namreč s tako razpravo kot se je začela sedaj ne
               bomo mogli slovenski javnosti predstaviti tistega, kar smo se danes namenili
               predstaviti, kakšen je vpliv dolžniške krize Helenske republike na prihodnost evra,
               EU in seveda Republike Slovenije, katero zastopamo tu notri. Mislim, da je to bistvo
               te seje. Ker namreč, če se bomo začeli obmetavati kot smo se začeli sedaj, ne bomo
               dosegli namena, niti ne bomo končali te seje in jo bomo mogli nadaljevati naslednjič
               zaradi seje Državnega zbora, ki bo začela ob 11. uri.</p>
               <p>K proceduralnemu predlogu se je prijavil gospod Kuka Mesec.</p>
            </sp>
            <sp xml:id="SDT7-Skupna-2015-07-09.sp55">

               <speaker>LUKA MESEC (PS ZL):</speaker>

               <p>Hvala za besedo. Res je, gospod Grims je bil opozorjen, ampak je po vašem opozorilu
               je svoje žalitve ponovil oziroma je proti njim celo protestiral. Zato predlagam, da
               se mu izreče opomin in da mu izrečete opomin vsakič, ko bo naslednjič ponovil ta svoj
               gostilniški diskurz.</p>
            </sp>
            <sp xml:id="SDT7-Skupna-2015-07-09.sp56">

               <speaker>PREDSEDNIK KAMAL IZIDOR SHAKER:</speaker>

               <p>Dobro, hvala lepa. Naslednji proceduralni…<stage>/ oglašanje iz klopi/</stage> Toliko imam
               proceduralnih predlogov, da morate tudi za to na vrsto počakati, spoštovani mag.
               Grims. Proceduralni predlog ima mag. Alenka Bratušek.</p>
            </sp>
            <sp xml:id="SDT7-Skupna-2015-07-09.sp57">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala. Jaz predlagam spoštovani trije predsedujoči, če se poslanci nismo
               sposobni osredotočiti na temo, o kateri naj bi govorili, z nami je predsednik Vlade,
               z nami je minister, en minister je moral v petih minutah povedati to, za kar bi si
               lahko vzeli več časa. In če se mi nismo sposobni  postaviti na to, da se pogovarjamo tako, kot je treba
               o tem, kaj bo vse to, kar se dogaja na evropski ravni pomenilo za Slovenijo, da
               prekinete sejo, se mi vsi skupaj zresnimo oziroma tisti, ki se gredo v to, naj se
               zresnijo in naslednjič to sejo nadaljujemo. Jaz verjamem, da ima tako predsednik kot
               minister kaj bolj pomembnega za delati kot poslušati obkladanje z leve in desne o
               neresnosti ob tako zelo resni situaciji in to je moj resen proceduralni predlog. Jaz
               sama na taki seji ne bom sodelovala, ker to obkladanje res nikamor ne pelje.</p>
            </sp>
            <sp xml:id="SDT7-Skupna-2015-07-09.sp58">

               <speaker>PREDSEDNIK KAMAL IZIDOR SHAKER:</speaker>

               <p>Zelo se strinjam z vami, pa vendar mislim, da prekinitev seje ne bo rešila oziroma
               streznila te debate, zato na tej točki ne bomo še prekinili seje. Zdaj pa se je k
               proceduralnemu predlogu prijavil mag. Branko Grims.</p>
            </sp>
            <sp xml:id="SDT7-Skupna-2015-07-09.sp59">

               <speaker>MAG. BRANKO GRIMS (PS SDS):</speaker>

               <p>Spoštovani gospod predsednik, jaz vam predlagam, zelo resno, da začnete voditi sejo
               skladno s poslovnikom. Nič od tega, kar sem govoril jaz ni bilo do kogarkoli žaljivo.
               To so dejstva, o katerih govori vsa Evropa. Lahko prinesem katerikoli tuji časopis,
               pa boste to sami prebrali. In, če se ne bomo pogovarjali o dejstvih, o razlogih za
               nastalo krizo, seveda potem je nemogoče iskati tudi rešitve. In je tudi nemogoče
               realno oceniti ogrožanje, ki ga predstavlja to za državo Slovenijo. In, če vi kot
               predsedujoči to ovirate, potem seveda grobo kršite poslovnik in onemogočate delo
               parlamenta. Niste pa opozoril tam predstavnika Združene levice, ki je navedel
               popolnoma neresnično izjavo, da je zadolževanje javni dolg Republike Slovenije
               narasel v času Vlade Janeza Janše in da je bilo to največje povečanje, kar ga je
               bilo, približno tako je on to rekel. Dejstva so ravno nasprotna. V času od 2004 do
               2008 je bilo edino obdobje, ko se je javni dolg v določenem obdobju celo zmanjšal, to
               je tisti dolg, za katerim stojimo davkoplačevalci. Gospe in gospodje. Potem pa sta
               bili dve vladi tranzicijski, levice, ki sta naredile za več kot 20 milijard evrov
               neto novega dolga in izstavili svoj račune seveda slovenskim davkoplačevalcem.</p>
            </sp>
            <sp xml:id="SDT7-Skupna-2015-07-09.sp60">

               <speaker>PREDSEDNIK KAMAL IZIDOR SHAKER:</speaker>

               <p>Mag. Grims, prosim…</p>
            </sp>
            <sp xml:id="SDT7-Skupna-2015-07-09.sp61">

               <speaker>MAG. BRANKO GRIMS (PS SDS):</speaker>

               <p>To je pa uspešnost levičarjev…</p>
            </sp>
            <sp xml:id="SDT7-Skupna-2015-07-09.sp62">

               <speaker>PREDSEDNIK KAMAL IZIDOR SHAKER:</speaker>

               <p>… da zaključite in podate…</p>
            </sp>
            <sp xml:id="SDT7-Skupna-2015-07-09.sp63">

               <speaker>MAG. BRANKO GRIMS (PS SDS):</speaker>

               <p>tudi v državi Sloveniji.</p>
            </sp>
            <sp xml:id="SDT7-Skupna-2015-07-09.sp64">

               <speaker>PREDSEDNIK KAMAL IZIDOR SHAKER:</speaker>

               <p>… postopkovni predlog.</p>
            </sp>
            <sp xml:id="SDT7-Skupna-2015-07-09.sp65">

               <speaker>MAG. BRANKO GRIMS (PS SDS):</speaker>

               <p>Lahko prosim, moj postopkovni predlog, da naredite en pregled in ga daste kot dodatno
               gradivo zdaj na klop, koliko se je javni dolg povečal v času katerekoli vlade, tam od
               leta 2000 naprej ali pa zaradi mene tudi do osamosvojitve. Bo izjemno zanimivo in
               poučno branje glede na vedno znova ponovljene neresnice, ki se ponavljajo v teh
               prostorih.</p>
            </sp>
            <sp xml:id="SDT7-Skupna-2015-07-09.sp66">

               <speaker>PREDSEDNIK KAMAL IZIDOR SHAKER:</speaker>

               <p>Glede na to, da sem predsedujoči in da sam tolmačim poslovnik, sem mislim, da pri tej
               seji zelo korekten do vseh. In ne kršim poslovnika in tudi sam vodim to sejo in zato
               tudi prevzemam odgovornost.</p>
               <p>Postopkovno ima gospod Miha Kordiš.</p>
            </sp>
            <sp xml:id="SDT7-Skupna-2015-07-09.sp67">

               <speaker>MIHA KORDIŠ (PS ZL):</speaker>

               <p>Hvala predsedujoči. V Združeni levici vztrajamo pri tem, da kolega Grims prejme
               opomin, prvič zaradi svojih predhodnih izvajanj, zmerjanj o tem, kako imamo opravka z
               neko skrajno levico, drugič pa pač zaradi tega, kar si je ravno privoščil zlorabo
               postopkovnega, zlonamensko zlorabo postopkovnega za svoje manipulacije. Neke serije
               laži, ki smo jih slišali od njega, pa pač ne bom komentiral, ampak vztrajamo pri
               opominu, celo pri dveh, dva opomina zahtevamo.</p>
            </sp>
            <sp xml:id="SDT7-Skupna-2015-07-09.sp68">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Nadaljujemo razpravo. K besedi se je prijavil gospod Nemec. Proceduralno,
               gospod Luka Mesec.</p>
            </sp>
            <sp xml:id="SDT7-Skupna-2015-07-09.sp69">

               <speaker>LUKA MESEC (PS ZL):</speaker>

               <p>Enako kot kolega Kordiš zahtevam dva opomina za gospoda Grimsa. Prvič, zaradi
               gostilniškega diskurza, ki se tej inštituciji ne pritiče. Nismo v gostilni, ampak smo
               na treh odborih o zelo pomembnem vprašanju.</p>
               <p>In drugič, zaradi zlorabe postopkovnega, ki si ga je privoščil za svoje manipulacije.
               Prosim, da mu izrečete opomin. Hvala.</p>
            </sp>
            <sp xml:id="SDT7-Skupna-2015-07-09.sp70">

               <speaker>PREDSEDNIK KAMAL IZIDOR SHAKER:</speaker>

               <p>Vsi na tej seji zlorabljate institut postopkovnega, zato bomo nadaljevali z razpravo.
               Postopkovno gospod dr. Trček.</p>
            </sp>
            <sp xml:id="SDT7-Skupna-2015-07-09.sp71">

               <speaker>DR. FRANC TRČEK (PS ZL):</speaker>

               <p>Nekako ste predsedujoči preslišali, da je imela gospa Bratuškova nek predlog, moj
               postopkovni predlog je, da se glasuje o njenem predlogu. Hvala za besedo.</p>
            </sp>
            <sp xml:id="SDT7-Skupna-2015-07-09.sp72">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. K besedi se je prijavil gospod Matjaž Nemec. Izvolite. 
               </p>
            </sp>
            <sp xml:id="SDT7-Skupna-2015-07-09.sp73">

               <speaker>MATJAŽ NEMEC (PS SD):</speaker>

               <p>Hvala lepa predsednik. Spoštovani premier, spoštovani minister, spoštovani
               gostje.</p>
               <p>Mislim, da smo Evropa v malem.</p>
            </sp>
            <sp xml:id="SDT7-Skupna-2015-07-09.sp74">

               <speaker>DR. FRANC TRČEK (PS ZL):</speaker>

               <p>Postopkovno.</p>
            </sp>
            <sp xml:id="SDT7-Skupna-2015-07-09.sp75">

               <speaker>MATJAŽ NEMEC (PS SD):</speaker>

               <p>Postopkovno. A mi dovolite, da nadaljujem ali bomo…</p>
            </sp>
            <sp xml:id="SDT7-Skupna-2015-07-09.sp76">

               <speaker>PREDSEDNIK KAMAL IZIDOR SHAKER:</speaker>

               <p>Gospod dr. Trček, lepo vas prosim, če se obnašate na tej seji kot poslanec Državnega
               zbora…</p>
            </sp>
            <sp xml:id="SDT7-Skupna-2015-07-09.sp77">

               <speaker>DR. FRANC TRČEK (PS ZL):</speaker>

               <p>… <stage>/ nerazumljivo/</stage> do mojega postopkovnega…</p>
            </sp>
            <sp xml:id="SDT7-Skupna-2015-07-09.sp78">

               <speaker>PREDSEDNIK KAMAL IZIDOR SHAKER:</speaker>

               <p>… in osnove olike. Prosim, če se jih držite. Besedo ima gospod Nemec.</p>
            </sp>
            <sp xml:id="SDT7-Skupna-2015-07-09.sp79">

               <speaker>DR. FRANC TRČEK (PS ZL):</speaker>

               <p>Postopkovno.</p>
            </sp>
            <sp xml:id="SDT7-Skupna-2015-07-09.sp80">

               <speaker>PREDSEDNIK KAMAL IZIDOR SHAKER:</speaker>

               <p>Ne morete imeti postopkovnika, ker ima besedo gospod Nemec in niste dobili besede.
               Izvolite, gospod Nemec.</p>
            </sp>
            <sp xml:id="SDT7-Skupna-2015-07-09.sp81">

               <speaker>MATJAŽ NEMEC (PS SD):</speaker>

               <p>Hvala predsednik. Dober dan vsem skupaj. Najprej je bil grški problem, potem je
               postal evropski, zdaj pa postaja že geopolitičen, če sem malo ciničen, tudi problem
               tega sklica. Ampak dobro, nadaljujemo z delom. Tukaj imamo premierja, imamo ministra,
               jaz mislim, da lahko izkoristimo ta čas za kaj konstruktivnega. Namreč, po Evropi na
               eni strani vse je strah, po drugi strani se vsaj upanje, tisti, ki opozarjajo na
               anomalije preteklosti, na nek način eden na drugega kažemo, kažejo s prstom, kdo ima
               bolj prav, kdo ima manj prav. Jaz se pa sam opredeljujem, da smo vsi krivi za to,
               kjer smo. Namreč, na nek način imamo bolnika v Evropi, bilo jih je več. Za nekatere
               je to zdravilo delovalo, za druge ne, Grčiji se očita nedisciplino, Grčiji se očita
               privilegiran staž, govorim v geopolitičnem smislu, govori o tem, da sami
               maastrichtski kriteriji, ko z vstopom Grčije v Evropsko unijo so bili spregledani,
               govorim o tem, da so jo v preteklosti večkrat zavajali gospodarsko evropsko komisijo
               in evropske inštitucije. Govorim o tem, da Grčija živi oziroma je živela v
               preteklosti v iluziji nad lastnimi pričakovanji in bolje kot večina tistih narodov
               Evrope, ki so se prizadevali v skladu z evropsko filozofijo, pridnosti in
               solidarnosti in inovativnosti, na nek način krepiti svoj jaz. Evropski pa
               nacionalni.</p>
               <p>Evropa po drugi strani je izjemno nerazumna do stisk posameznikov, to predvsem se
               odraža v aroganci posameznih voditeljev, tukaj gre tudi moja kritičnost do
               predsednika komisije. Sam mislim, da ni kos dani situaciji, od gospoda, ki je 18 let
               vodil luksemburško državo, ki je v tem obdobju postala bom rekel, davčna oaza sredi
               Evrope. Na nek način oddaja bom rekel, malemu človeku videz, da se na nek način
               uteleša tista Evropa privilegijev, ki na nek način eni državi dovoljuje, da ima na
               fiskalnem, političnem področju določene privilegije. Po drugi strani pa se mi bom
               rekel bojujemo za uveljavitev Lipicanca, zaščito kranjske klobase, terana ali pa še
               česa drugega. O čem vam govorim? O reformi tako Grčije, ampak te ne more biti, preden
               ne bomo reformirali sami sebe in reformirali Evrope. Na nek način to kazanje s prstom
               enega na drugega, ne bo prinesel do ničesar. Namreč, če pogledamo, kako so se zadeve
               odvijale in kdo je sogovornik v temu, ko na nek način ljudje ne participirajo pri
               reševanju grške krize. O čem govorim? Namreč, imamo inštitucije, kot so Evropska
               centralna banka, kot je IMF, kot je sama Evropska komisija, kateri predstavljajo
               voditelji za legitimnosti, ki ni utelešena v volji ljudeh, ampak v volji kapitala.
               Grčija ima tri sogovornike, niti eden od teh nima podpore ljudi, Evropejcev, tistih,
               do katerih se dotikajo posamezni problemi. Grčija se je znašla v viharju
               brezposelnosti, govorimo kot o več 70 % brezposelnost mladih, 25 % vseh brezposelnih,
               govorim o tem, da imajo okoli 70 tisoč prosilcev za azil. V času in na mestu, kjer
               Evropa ne najde odgovorov, ne samo na žarišče grško, ampak tudi ukrajinsko-rusko, kot
               bom rekel problema begunstva. Danes smo bila priča izmenjavanju različnih mnenj na
               zelo bom rekel, neprimeren način in to reflektira celotno Evropo v dani situaciji.
               Jaz ne bom veliko polemiziral, imam tukaj pripravljeno, sicer celo vrsto bom rekel,
               možnosti, polemik in zagovarjanja nekih svojih tez. Moje sporočilo bo pa slednje.
               Dokler bo naša država in mislim, da tukaj moramo najprej govoriti o našem položaju
               znotraj velike družine. Omenjeno je bilo, da smo med bolj izpostavljenimi. Dokler bo
               naša država na nek način svoje prioritete videla v reševanju svojega položaja z neko
                   trdno vlado, kjer
               ne bomo zaradi nekih notranjepolitičnih ali pa političnih diskurzov omajali svojega
               položaja znotraj Unije in posledično to filozofijo prenašali na Evropsko unijo, ne
               bomo rešili tega problema. Rešitev je v tem, da se institucije dogovorijo z Grčijo za
               neko daljšo ročnost reševanja problemov, da priznajo, in nekatere so, da dozdajšnji
               način reševanja ni bil pravilen, vidimo v samih številkah, da smo se lotili bolnika
               zdravit na napačen način.</p>
               <p>Pozval bi k strpnosti, tako v Sloveniji kot tudi v Evropski uniji. Premierju in vsem
               ministrom bi želel veliko poguma in na nek način bi se obvaroval populizma, ker ta
               nas ne bo pripeljal nikamor, v preteklosti bi se morali od tega že kaj naučiti. In
               upam, da bomo od tega mojega poziva naprej nadaljevali v bolj konstruktivnem dialogu,
               ne pa s prekinjanjem in uveljavljanjem nekih svojih političnih interesov in
               filozofij. Hvala lepa zaenkrat, se bom pa kasneje še enkrat oglasil bolj vsebinsko.
               Hvala lepa.</p>
            </sp>
            <sp xml:id="SDT7-Skupna-2015-07-09.sp82">

               <speaker>PREDSEDNIK KAMAL IZIDOR SHAKER:</speaker>

               <p>Tudi sam se močno strinjam z vami, predvsem pa da se držimo točke dnevnega reda in
               tega, zaradi česar smo danes tukaj in zaradi česar sta z nami tudi predsednik Vlade
               in minister za zunanje zadeve.</p>
               <p>K besedi se je javil gospod Matej Tonin.</p>
            </sp>
            <sp xml:id="SDT7-Skupna-2015-07-09.sp83">

               <speaker>MAG. MATEJ TONIN (PS NSi):</speaker>

               <p>Spoštovani predsednik Vlade, minister s sodelavci, drage kolegice in kolegi!</p>
               <p>Razprava, ki jo imamo danes, je pomembna za Slovenijo in tudi pomembna za prihodnost
               Evropske unije. Če spremljate naše kolege po različnih parlamentih širom Evropske
               unije, potem lahko opazite, da je to ena izmed ključnih tematik oziroma ključnih tem,
               ki se ji posveča ogromno časa, priložnosti in možnosti. Jaz si želim, da bi danes
               morda tudi sami poslanci predstavili, kako vidimo morebitne izhode ali rešitve te
               grške dolžniške krize. Na koncu bom predstavil neko svoje videnje, kako jaz stvari
               gledam. Definitivno pa, kljub temu, da smo tik pred dopusti, da smo vsi utrujeni,
               mora tudi predsedujoči razumeti kakšno epsko širino naših razprav. Nenazadnje smo v
               demokraciji, kjer je svoboda govora ena izmed pomembnih vrednot.</p>
               <p>Mislim, da ima Grčija dolgo zgodovino finančnih kriz, od leta 1826 so bili kar
               petkrat v dolžniški krizi. V času samostojnosti so bili pa že 90 let v krizi. Torej
               so Grki na nek način že zelo vajeni raznoraznih kriz.</p>
               <p>Naj na hitro predstavim, kako vidim ekonomsko sliko v Grčiji, ki pa je podkrepljena s
               podatki, ki sem jih pridobil iz OECD in drugih organizacij, ki se s temi stvarmi
               ukvarjajo, da me ne bi kdo obtožil, da sem si te podatke sam izmislil, so pa zelo
               pomenljivi in veliko povedo o tem, v kakšnem stanju je Grčija. Po podatkih OECD 89,5,
               torej skoraj 90 % storitev in transakcij, opravljenih v Grčiji, poteka brez računa,
               torej brez zaračunanega davka, izjemna številka, za primerjavo, Nemčija okrog 3 %.
               Grški espeji, če povem po slovensko, za plačevanje kredita porabijo več, kot imajo
               prijavljenih prihodkov, tudi zelo zgovoren podatek. 10 % BDP se izgubi v korupciji,
               33 % prebivalstva je starejšega od 55 let. Ladjarji, ki ustvarjajo milijarde v
               Grčiji, so praktično neobdavčeni. Če skrajšam, ključni problemi v Grčiji so, da zelo,
               zelo slabo pobirajo davke, tu smo celo Slovenci v primerjavi z njimi izjemno dobri.
               Da imajo neučinkovito in koruptivno administracijo in neugodno demografsko sliko. To
               so trije ključni problemi, ki jih Grčija ima. Glede na ekonomsko in poslovno sliko
               Grčije po moji oceni sama Grčija nikoli niti ne bi smela vstopiti v evroobmočje.
               Mislim, da je bil njen vstop posledica sfriziranih bilančno-računovodskih poročil in
               geostrateške pomembnosti Grčije, ko so nekatere velesile pritiskale, da bi se vstop
               Grčije v evroobmočje zgodil čim prej. Da ne bo imel kdo občutka, da  kritiziram samo Grčijo, mislim, da
               je bilo tudi na strani Evrope in Evropske unije ter njenih voditeljev narejenih nekaj
               napak. Največja napaka je bila zagotovo ta, da so evropski voditelji in Evropa
               pričakovali, da se bodo Grki spremenili. Pa se niso. Evropa je dajala, Grki pa so še
               naprej trošili. In tam nekje leta 2008, 2009 je nastopil trenutek resnice in okrog
               2010 se je pa nakopičilo praktično vse od preteklih let, prekomerna potrošnja, stari
               dolgovi, kriza je prinesla svoje. Grki so zaprosili za pomoč, ki pa smo jim jo dali v
               zameno za določene spremembe. Seveda so bile te spremembe obljubljene, ne pa
               izvedene, ogromno je bilo odpora proti tem spremembam. In ko so se kakšno leto, leto
               in pol nazaj začeli kazati prvi rezultati v Grčiji, je udarila Siriza. Morda še
               kratko pojasnilo za tiste, ki problematizirate padec grškega BDP v času krize, ki se
               je skrčil za 25 %. Dobil sem listo, seznam OECD, ki je naredil seznam v 20. stoletju,
               kako se je kje skrčil BDP po posameznih krizah, vojnah in podobno. Prvo mesto na tej
               lestvici zavzema skrčenje nemškega BDP po koncu druge svetovne vojne, ko je upadel
               kar za minus 66 %. Rekel bom naslednje, da se stvari spremenijo, je potrebna tudi
               sprememba obnašanja in delovanja. Ker če tega ni, potem nam vse načrpane milijarde v
               sistem nič ne pomagajo. Marsikdo mi bo najbrž v nadaljevanju repliciral, <q>"ja, ampak
               po drugi svetovni vojni je bila Nemčija deležna Marshalovega plana."</q> Tudi Grčija je
               zdaj na nek način deležna, pod narekovaji, Marshalovega plana, samo s to razliko, da
               nekateri so bistveno spremenili svoje obnašanje in delovanje, drugi pa še vedno
               ne.</p>
               <p>Referendum. Tisti, ki so pričakovali, da se bo po referendumu spremenil svet, se ni.
               Grčija se danes sooča z istimi težavami, kot se je pred referendumom. Zaradi tega se
               samo potrjuje tista moja razprava, ki sem jo imel pred tednom dni, da so Grki
               zavedeni in da gre tu v prvi fazi predvsem za referendum za homogenizacijo Sirize in
               vlade Ciprasa, da pa se s tem problemi ne rešujejo. Težko je namreč razumeti veselje
               Grkov po referendumu, česa pravzaprav so se veselili, če pa imajo še vedno vrste pred
               bankomati, če jim še vedno grozi, da jim bo zmanjkalo denarja za plače, pokojnine in
               druge nujne zadeve. Težko je razumeti veselje, da je konec varčevanja, če pa Grki
               denar potrebujejo, praktično prosijo zanj. In ponavadi je v tem svetu tako, da tisti,
               ki prosi za denar, mora sprejeti tudi pogoje, pod katerimi se ta denar da. Če jih
               niso pripravljen sprejeti, potem dobiš denar kje drugje, kjer ti ga dajo morda pod
               ugodnejšimi pogoji, ali pa ga sploh ne dobiš. Zato je vsa zgodba v zvezi z
               referendumom nekoliko tragikomična, da tisti, ki potrebuje denar, določa pogoje, pod
               katerimi naj bi ta denar dobil. Nenavadno, resnično.</p>
               <p>Zaključim s tem, kje jaz vidim rešitev. Jaz vidim rešitev v tem, kar je pa pomembno z
               vidika tudi Slovenije, z vidika evroobmočja in celotne Evropske unije, da Evropa,
               evroobmočje vztraja na spoštovanju pravil. Če se od teh pravil odstopi, potem pade
               Evropa, še prej pa pade evroobmočje. Prejšnji ponedeljek sem se udeležil srečanja
               vodij poslanskih skupin v Bruslju, EPP-ja, kjer so bili zlasti zelo zaskrbljeni
               Španci in Portugalci, ki imajo v letošnjem letu konec leta tudi volitve. Dobesedno so
                   rotili vse
               predstavnike drugih držav evroobmočja in Evropske unije, naj striktno vztrajajo na
               spoštovanju pravil. Ker če se enkrat začne popuščati Grčiji in za Grčijo prilagajati
               pravila, potem je to precedens, ki bo potegnil za sabo celotno Evropo. Povedali so
               zelo enostavno in zelo jasno, če se bo popustilo Grčiji in Sirizi, potem je to odprta
               pot za Podemos v Španiji oziroma za drugo demagoško stranko na Portugalskem. Ko bodo
               enkrat prišli na oblast demagogi v Španiji in na Portugalskem, potem bo samo še
               vprašanje časa, kdaj bosta Španija in Portugalska zase enako zahtevali, kot terja
               Grčija. S tem, da je ekonomija in obseg Španije neprimerno večji in za stabilnost
               Evrope mnogo pomembnejši kot pa sama Grčija.</p>
               <p>Skratka, mislim, da mora biti stališče Slovenije in naših vladnih predstavnikov
               absolutno, da je treba vnaprej znana pravila spoštovati in jih upoštevati; če
               odstopimo od tega, se zgodi domino efekt.</p>
               <p>In zadnja stvar, kaj z Grki. Jaz mislim, da je za njih edina rešitev, ki jim bo
               omogočila morda nekoliko več veselja, ki so ga izkazali na referendumu, hkrati pa
               tudi razbremenila napetosti v Evropi, če enostavno gredo na svoje, uvedejo svojo
               drahmo in zadeve poskušajo rešiti po svoji poti. Seveda pa jim mora stati Evropa in
               tudi Slovenija ob strani zaradi morebitne humanitarne pomoči. Nenazadnje je treba
               paziti tudi na to, da se v Grčiji ne bi razrasli raznorazni ekstremizmi v obliki
               Zlate zore ali kaj podobnega. Hvala lepa.</p>
            </sp>
            <sp xml:id="SDT7-Skupna-2015-07-09.sp84">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Besedo ima gospod Luka Mesec.</p>
            </sp>
            <sp xml:id="SDT7-Skupna-2015-07-09.sp85">

               <speaker>LUKA MESEC (PS ZL):</speaker>

               <p>Hvala.</p>
               <p>Najprej bi se predhodniku zahvalil, da je vsaj odkrito povedal, kaj je v ozadju teh
               poskusov diskreditacije Sirize in njene vlade v Grčiji. V ozadju poskusov teh
               diskreditacij je enostavno to, da se skuša ustaviti celotno evropsko levico, ki se je
               zgradila kot demokratičen, egalitaren in solidaren odziv na krizo. Tu govorim o
               strankah, kot jih je on opisal, se pravi, Podemos v Španiji, Sinn Fein na Irskem. In
               ker se tam približujejo volitve jeseni oziroma v prvih mesecih naslednjega leta,
               poskušajo ljudje, predvsem iz Evropske ljudske stranke, ki jo neformalno vodi oziroma
               diktira njeno politiko Angela Merkel, pač na primeru Grčije pokazati, da se
               alternative ne splačajo, oziroma poskuša ponoviti tisto staro gesto Margaret
               Thatcher, alternative ni. To je v ozadju. Se pravi, dejanski spor ni tu ekonomski,
               ampak je političen. Političen, pač med alternativnim programom, ki ga predstavlja
               zdaj Aleksis Cipras, in programom stare Evrope s statusom quo, ki nas je pripeljala
               do tu, kjer smo, to pa je program Angele Merkel. In nekdo, če bomo hoteli razrešiti
               krizo v Evropi, bo moral odstopiti od svojega programa. Če odstopi Aleksis Cipras,
               bomo še naprej se kobacali kot evropska skupnost v nihanjih kratkih konjunktur in
               dolgih kriz, do bridkega konca. Če zmaga Aleksis Cipras, pa dobi tu Evropa dejansko
               priložnost, da se zgradi ponovno na nekih demokratičnih in egalitarnih temeljih.</p>
               <p>Zdaj pa grem po vrsti. Najprej bi rad pokomentiral to izjavo, ki se večkrat pojavlja,
               da je Grčija enostransko zapustila pogajanja. Ameriški mediji, ki stvar gledajo malo
               bolj objektivno, kot jo gledajo evropski, ker evropski imajo tu predvsem določen
               interes, ameriški so bistveno bolj nevtralni in so tudi jasno povedali, ameriška
               administracija, kakšne razrešitve tega konflikta si želijo, so poročali na naslednji
               način: <q>"Pogajanja med Grčijo in trojko so se končala potem, ko je Grčija v
               večmesečnih pogajanjih popuščala v ključnih točkah, in po tem, ko je trojka na zadnjo
               grško ponudbo sprva odreagirala naklonjeno, potem pa jo zopet zaostrila in Grčijo
               ponudila ultimat."</q> Tu govorim o tistem dogodku, ko so praktično finančni ministri
               evroskupine že sprejeli grške predloge kot smiselne, naslednji dan pa jih je  povozil IMF, s čimer se je
               pokazalo kdo je v bistvu takrat vodil pogajanja.</p>
               <p>Grška vlada trojkinega ultimata ni zavrnila, ampak ga je dala odločati v
               referendumsko presojo grškemu ljudstvu. Prav tako grška vlada pogajanj s tem ni
               zaključila ali jih celo zapustila, ampak je bila iz njih izločena. Kot so poročali je
               evroskupina najprej zavrnila predlog grške vlade za enotedenski premor, da bi se
               lahko posvetovala s svojimi volivci, kasneje pa se je ta ista evroskupina sestala še
               enkrat a tokrat brez grškega finančnega ministra in ga proti njegovi volji izločila.
               Na svoj protest, ko je predsednika in predstavnike evroskupine vprašal, če je to v
               skladu s pravili, pač da se enega finančnega ministra izloči iz pogajanj je prejel
               odgovor, ki ga je kolega Trček citiral že prej. Evroskupina je neformalna skupina,
               zato jo ne omejujejo pogodbe ali pisana pravila, čeprav običajno teži k soglasju pa
               predsednika evroskupine k tem ne zavezuje nobeno izrecno pravilo. Tukaj vidimo kakšna
               igra moči se v resnici odvija v Evropi, kako v bistvu brez kakršnikoli napisanih
               pravil poskušajo močnejši sedaj šibkejšega stisniti v kot, da poskusiti
               diskreditirati, osmešiti pred celo Evropo, pokazati, da alternative ni in s tem v
               bistvu zaustaviti politično alternativo, ki se v Evropi razvija. Ne vedo pa, da s tem
               ne bodo volivcev v Grčiji prepričali, da se vrnejo k starim strankam grške
               oligarhije, govorim o novi demokraciji in pa <stage>/ nerazumljivo/</stage>, ampak dejansko
               alternativa, žal mi je, da moram to povedati, dejanska alternativa tam je, na žalost,
               zlata zora. Kot je že Valter Benjamin izrazil je, da za vsakim fašizmom se skriva
               poizkus neuspele reforme in to je v Grčiji, na žalost, dejstvo. V zgodovini smo to že
               večkrat poizkusili. Kriza, ki jo imamo močno spominja na tisto 30-ih, zato tukaj
               pozivam tako poslance kot predstavnike vlade, da smo razumni in da se ne igramo z
               ognjem in da ne potiskamo stvari čez prepad, ker namreč na robu prepada smo.</p>
               <p>Druga zadeva. Premier je rekel, da je Slovenija bila, je in bo vedno solidarna z
               grškim ljudstvom. Tukaj moram, podobno kot je kolega Šircelj, prej izrazil povedati,
               da solidarnost ima več aspektov. Humanitarna solidarnost je ena stvar, tukaj
               verjamem, da v kolikor bi se kriza v Grčiji še zaostrila bi tudi Slovenija
               humanitarno pristopila k situaciji. Dejansko solidarnost, ki jo trenutno Grčija
               potrebuje je predvsem politična solidarnost, se pravi, zavedanje političnega in
               ekonomskega položaja v Grčiji. Zavedanje tega, kaj so varčevalni ukrepi in politike,
               ki jih je trojka zadnjih pet let Grčiji predpisovala tam povzročile in zavedanje o
               nujnosti alternativnega koncepta razreševanja krize v tej državi.</p>
               <p>Vsi podatki, ki so v zadnjih mesecih pronicali v javnost, zadnja dva tedna je celo
               IMF razkril svoje analize, kjer je pokazal da. Prvič, grški dolg ni vzdržen in da
               tudi, če bi vse ukrepe, ki jih trojka predpisuje ob optimističnih predpostavkah, da
               bo 4 %, da bo privatizacija trikrat hitrejša kot se sedaj odvija bi Grčija leta 2030
               še vedno imela 118 % zunanjega oziroma javnega dolga. To je nevzdržno po IMF lastnih
               kriterijih. Namreč, vzdržnost dolga je nekje na 110%. Tukaj je potrebno še opozoriti,
               da ob varčevalnih ukrepih in programu, ki ga predpisuje trojka ne morejo biti
               dosežene predpostavke 4 % gospodarske rasti, ker. Poglejte, vam bom tukaj pokazal
               graf. Tukaj so napovedi iz preteklih let, reševalnih paketov. Tukaj kaže kako si je
               IMF oziroma institucije trojke, da so si predstavljale, da bo kratkotrajna
               kontrakcija gospodarstva in potem se bo vrnila rast. To so rekli leta 2008, 2009,
               2010, 2011, 2012, 2013 in 2014. Dejansko pa je Grčija v tem obdobju izgubila 25 %
               svojega BDP, kar pomeni, če malo ilustriram, vsako četrto podjetje je zaprlo svoje
               vrata. Vsak četrti Grk je izgubil svojo službo, vsaka četrta družina je bila pahnjena
               pod prag revščine.  To pa so
               dejanski učinki teh varčevalnih politik. In zato je pač v Grčiji in na volitvah in
               sedaj na referendumu zmagala Siriza, ker pač ponuja vsaj to, da si bo v Evropi
               prizadevala za uresničitev nekega oziroma za razširitev manevrskega prostora za nek
               alternativni program razreševanja krize, da lahko končno začnejo odpravljati
               posledice napačnih politik, ki se je v Grčiji zadnjih 30 let odvijala. Se
               opravičujem, ampak ker je moja pozicija tukaj nekoliko drugačna od pozicij ostalih
               parlamentarnih strank moram poudariti kaj se je… <stage>/nemir v dvorani/</stage> Ali lahko
               zaključim oziroma nadaljujem? Moram opisati na kratko kaj se je v teh 30 letih
               dogajalo.</p>
               <p>Poglejte, pogosto se populistično predstavlja kot da je Grčija od leta 1981 naprej,
               ko je vstopila v Evropsko skupnost takratno, živela preko svojih zmožnosti, da so
               Grki pač lenarili, popivali cele dneve, sedaj pa pač plačujejo zapitek tega
               veseljačenja in seveda kot po vsaki veselici tudi po tej fiskalni in monetarni
               veselici, pač, maček malo boli. Dejansko je pa zadeva drugačna. Prvo, kar bi se
               morali vprašati je, kakšen učinek ima združevanje v Evropi povsem različno
               konkurenčnih gospodarstev v isti ekonomski in monetarni skupnosti. Namreč, v Grčiji
               se je pokazalo naslednje, kar se je ponovilo v celotni južni Evropi. Po letu 1981, ko
               je Grčija vstopila v takratno Evropsko skupnost leta 1981 so imeli manj kot 3%
               javnofinančnega primanjkljaja in 30% javnega dolga. Po letu 1981 pa so, zaradi tega,
               ker so precej nekonkurenčni, vstopili v skupnost bistveno bolj konkurenčnih držav,
               začeli beležiti zelo velike zunanje trgovinske deficite. Njihovo gospodarstvo je
               postalo toliko nekonkurenčno, da ga je lahko reševala samo država z obilnimi
               subvencijami, ki pa si jih je izposojala pri domačih bankah in na tujih trgih. In to
               so počeli naslednjih 20 let, zato da so stvari nekako držali nad vodo, da so pač
               svoje nekonkurečno gospodarstvo, ki je bilo zaradi različnih faktorjev, tako kot je
               slovensko relativno manj konkurenčno od nemškega, italijansko manj konkurenčno od
               švedskega, je pač grško tudi manj konkurenčno od severnih gospodarstev in pač so na
               ta način vzdrževali neko stabilnost. Grške elite so rešitev za to videle v vstopu v
               evropsko monetarno unijo. Ker evropska monetarna unija, to moremo vedeti, je bila
               pred krizo unija v kateri so imele vse države članice praktično enake obrestne mere.
               Se pravi, Grčija se je lahko potem zadolževala po enaki obrestni meri kot Nemčija.
               Grške banke praktično po enaki obrestni meri kot nemške. Pretok kapitala iz centra na
               periferijo pa se je takrat poveča. In zato so leta 2002 ob pomoči bank iz Wall Street
               grški oligarhi, grška kapitalistična elita, pač, s svojimi političnimi pajdaši
               skuhali svojo finančno sliko, zato da so lahko pokazali kot da uresničujejo
               konvergenčne kriterije in vstopili v evropsko monetarno skupnost, kjer se je do leta
               2009 zadolževanje zaradi razlogov, ki sem jih opisal prej, še povečalo. S tem, da so
               v nemškem Der Spiegelu opozarjali na to težavo že takrat, leta 2002, ampak so vsi
               zamahnili z rokami in so rekli, saj finančni trgi so racionalni, evropska monetarna
               unija bo pa samodejno sprovedla neko konvergenco držav v Evropi. Se pravi, mogoče bo
               Grčija še bolj povečala svoje trgovinske deficite. Ampak ker se bo k njej, ker bo pač
               v isti monetarni uniji in jo bodo finančni trgi obravnavali kot da je Nemčija, se bo
               pa k njej pač prelilo toliko več kapitala in bo država nekako že splavala. To so bile
               utopije na katerih je bila utemeljena takratna monetarna unija, čeprav so pred tem že
               30 let v ekonomski teoriji jasno poznali koncept optimalne valutne unije, ki pa v
               primeru evropske monetarne unije ne upošteva niti enega od petih potrebnih
               kriterijev. Se pravi, ni prostega pretoka ljudi, države so različno razvite, ni
               nikakršnih mehanizmov za razreševanje  potencialnih asimetričnih šokov znotraj te monetarne skupnosti in tako
               dalje. Če nadaljujem kaj se je dogajalo.</p>
               <p>Grčija je v celotnem obdobju zadnjih 20 let beležila javni dolg nekje med 100 in
               120%. Po letu 2002 so pa še tuje banke množično špekulirale v Grčiji na raznoraznih
               trgih in ko je pač leta 2008 finančna kriza, ki se je začela s temi okuženimi
               finančnimi derivati na ameriškem nepremičninskem trgu se prek medbančnega sektorja
               prenesla v Evropo in osušila kapitalske tokove, je celotna periferija, ne samo
               Grčija, ampak tudi Slovenija, Španija, Portugalska, Italija naenkrat potonila v
               breznu krize. In v Grčiji so, tako kot drugje po Evropi, da bi pač se oligarhije in
               elite rešile, krizo začeli razreševati na specifičen način. To je, po eni strani so z
               reševalnimi paketi rešili najprej francoske in nemške banke, ki so se pred krizo za
               špekulirale v Grčiji. Zadnjič je Jože P. Damjan na svojem blogu objavil poročilo
               tujih ekonomistov, ki so pokazali, da je bila Nemčija leta 2010, nemške banke, da so
               bile leta 2010 do Grčije izpostavljene za 40 milijard evrov, do leta 2012 so to
               izpostavljeno zmanjšale na 5 milijard evrov. Francoske banke so bile leta 2010
               izpostavljene 65 milijard evrov, leta 2014 samo še 3 milijarde evrov. Se pravi,
               milijarde, desetine, stotine milijard evrov so se stočile preko grške države v
               finančni sektor, ki je bil, ne tako kot v slovenskem primeru v domači lasti, ampak je
               bil tam v tuji lasti. Se pravi, je ta denar naredil samo ovinek skozi Grčijo in se
               pač prelil v države centra. ESFS je bil na ta način mehanizem s katerim so si države
               centra, ki še sedaj vodijo v bistvu pač EU, poplačale stroške zapitkov lastnih bank v
               državah periferije. Grškemu ljudstvu so pa izstavili račun in ta račun je prišel v
               obliki varčevalnih ukrepov. Učinke njih sem pa prej že opisal. Še to moram povedati,
               ko govorimo o lenih Grkih, kako so pač popivali v letih pred krizo. Poglejte, vsi ti
               obilni dolgovi, ki so se kupičili so šli v roke oligarhije. Veliko pove ta podatek,
               satelitska slika v Atenah je leta 2004 odkrila 16.500 zasebnih bazenov, ki niso bili
               prijavljenih, pa so jih imeli prebivalci tam pred hišami. V istem letu je imela
               Grčija Ginijev koeficient 33 oziroma 34, kar je bistveno nad ravnjo EU 2007-2020<stage>(?)</stage>
               oziroma ta stopnja neenakosti pritiče kakšnim državam v razvoju, nikakor pa ne
               razvitim državam. In drugič, stopnja tveganja revščine je bila v tem istem letu, ko
               so odkrili teh 18.500 bazenov je bila 31%. Do sedaj se je pa povečala na 36% zaradi
               krize. Se pravi, grško prebivalstvo je vedno živelo slabo in ni imelo nič od tega
               zadolževanja. To zadolževanje so proizvedle pač stranke oligarhije, Pasok in Nova
               demokracija, ki so še pet let po krizi nekako uspele držati hegemonijo, na žalost, z
               napačnimi ukrepi, pač, pri tem so uničili še 25% grškega gospodarstva, pahnili 25%
               Grkov v brezup in ostale na prag revščine. Vse to je šlo izključno za to, da se pač
               ta razred reši in da se pač rešijo finančni sistemi, tudi tisti v tuji lasti pač z
               javnim denarjem. Zato si Siriza pač sedaj prizadeva stvar razrešiti. Da bi jo
               razrešimo pa potrebujemo drugačen koncept reševanja. Še prej pa potrebujemo drugačen
               narativ o celotni situaciji. Namreč, pogledati je treba stvari v oči, taki kot je.
               Nehati se slepiti o lenih Grkih, ker leni Grki so samo sterotip, ki ga več ali manj
               proizvaja nemški javni prostor zato, da pač maskira napake evroobmočja, ki so
               pripeljale, in EU, ki so pripeljale situacijo tako daleč kot je. Kriza ni grška.
               Kriza je evropska. In da še jaz ponovim kaj je trenutno, recimo, najbolj očitno, pač,
               v evroobmočju, da je že na pol razpadlo. Prvič, obrestne mere se v evroobmočju ne
               računajo več oziroma finančni trgi evroobmočja ne  vidijo več kot enotnega območja, ampak Grčija plačuje
               eno obrestno mero, Nemčija plačuje drugo, Španija plačuje eno, Avstrija plačuje
               drugo. Skratka, kljub temu, da imamo skupno valuto smo v očeh finančnih trgov
               obravnavani različno, se pravi, to pomeni, da je ključna komponenta, ki bi jo
               proizvedlo valutno območje že razpadla, ampak očitno tega nihče v Evropi noče
               reflektirati in to je ključni problem. Grčija ima še vedno trgovinske deficite, ker
               ima drugačno obrestno mero in nima več prilivov in je v konstantnem krču. Na teh
               osnovah se ne more pobrati brez neke konvergence, brez neke razvojne pomoči, ki bi
               morala tukaj priti iz centra in iz Evropske centralne banke.</p>
               <p>Drugič. Evroobmočje je ob izbruhu druge recesije v Evropi leta 2012 že skoraj
               razpadlo. Veste kaj ga je rešilo? Rešilo ga je to, da se je Mario Dragi kot
               predsednik Centralne banke odločil proti lastnemu statutu kršiti pravila EU. Takrat
               je spravil čez sklep, da Evropska centralna banka lahko odkupuje obveznice držav
               članic kar njen statut de facto oziroma izredno prepoveduje v enem izmed prvih členov
               in proti statutarno je začel izvajati tako imenovano kvantitativno sproščanje, ki ga
               je FED izvajal že od začetka krize. Samo to, se pravi, ta solo akcija Marija Dragija,
               zaradi česar ga je Nemško ustavno sodišče tožilo na Evropskem sodišču v Luksemburgu
               in ta tožba se sedaj razrešuje oziroma se razrešuje v prid Marija Dragija, je rešila
               evropsko monetarno območje pred samim sabo. Ta zadeva ilustrira, da imamo pravila v
               Evropi tako slabo zapisana oziroma tako zastarana na neki način, da niso v nobenem
               pogledu zmožna razreševanja krize, v kateri smo se znašli. To je problem, ki ga
               odpira Siriza, to je problem, ki so ga poskušali predstaviti Evropi. Nenazadnje je
               bivši finančni minister Janis Varoufakis sam se pred tem akademsko več let ukvarjal
               ravno z ekonomskimi vprašanji krize v evroobmočje in možnost njene razrešitve. On ni
               prišel na pogajanja, da bi evroobmočje razbil. On je prišel na pogajanja v upanju, da
               bo našil razumne sogovornike, ki mu bodo pomagali evroobmočje in EU rešiti in jo
               prenoviti na novih demokratičnih, dejansko, solidarnih in enakostnih temeljih. To so
               izhodišča, na katerih bi morala tukaj graditi Slovenija. Kot smo slišali samega
               finančnega ministra se nekako vsi zavedamo, da smo mi prav tako kot Grčija del
               periferije evrobomočja in da nas lahko kadarkoli doleti grški scenarij. V Economistu
               in drugih svetovnih časopisih lahko že beremo, da je lahko za vrati nova recesija, mi
               pa smo na njo kot EU povsem nepripravljeni oziroma sedaj, ko imajo države enormne
               dolgove, s katerimi imamo že sedaj probleme, smo praktično tudi na ta način
               razoroženi. Pred katastrofo v Evropi, ker res, ta kriza, ki jo imamo je grozljivo
               podobna tisti iz 30-ih let prejšnjega stoletja nas lahko reši samo reformizem, da bi
               bili zmožni reformizma pa moramo najprej pogledati čez lastne planke, čez naše
               kratkoročne interese, čez to, kdo bo danes nabral politične točke. V ZL vemo, da je
               nepopularno v tem trenutku v Sloveniji zagovarjati Sirizo in se postavljati proti
               neki splošno uveljavljeni resnici o lenih Grkih. Jasno vemo, da nam bo to škodilo, ne
               vem, v javnomnenjskih anketah, ampak je vseeno. Tukaj gre za veliko večjo zgodbo od
               nas, tukaj gre za razrešitev krize v evroobmočju v Evropi in v tem, ali bomo res še
               naprej nadaljevali to tragedijo in tvegali, da vse skupaj propade. GREGZID bi bil
               dejansko, kot je zadnjič napisal Mihael B. iz enega od nemških časopisov za finance:
               <q>"Grexit bi bil tako rekoč de facto, konec evropske integracije. Po Grexit nihče ne ve
               kaj bi se zgodilo."</q> Tako kot je rekel irski finančni minister, če si predstavljamo
               mizo za biljard, Grexit bo neka krogla, ki bo ostale razbil, nihče pa ne ve na kakšen
               način, ker je kombinacij tukaj milijon. Lahko, da si s tem odpremo vrata v pekel.
               Tega bi se morali zavedati naša delegacija, slovenska delegacija  na pogajanjih Evropske unije bi pa
               morala storiti vse, da razkrijemo strukturne pomanjkljivosti evroobmočja in Evropske
               unije, pred katerimi se nikakor ne smemo po 5 letih krize več slepiti. In da storimo
               vse, da se to čim prej razreši v dobro vseh nas. In to je stališče, ki ga zagovarjamo
               v Združeni levici.</p>
               <p>Predlagam pa še dodaten sklep, in sicer, da Slovenija ne bo sodelovala pri
               izključevanju Grčije iz evroobmočja, da bo temu ostro nasprotovala in da bo izkazala
               zdaj tudi politično solidarnost z njo. Hvala.</p>
            </sp>
            <sp xml:id="SDT7-Skupna-2015-07-09.sp86">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>V skladu z ustaljeno prakso na Odboru za zadeve Evropske unije vas prosim, da ta
               sklep pripravite v pisni obliki in ga razdelite vsem poslankam in poslancem.</p>
               <p>Zdaj pa besedo za proceduralni predlog dajem gospodu Nemcu.</p>
            </sp>
            <sp xml:id="SDT7-Skupna-2015-07-09.sp87">

               <speaker>MATJAŽ NEMEC (PS SD):</speaker>

               <p>Hvala, predsedujoči. Moj predlog je namenjen predvsem vam, predsedujoči, pa kolegu
               Mescu. Namreč, imamo še dobre pol ure časa, moj predlog pa je, da se omeji izvajanje,
               namreč, predhodnik si je vzel več časa kot vsi mi pred njim.</p>
               <p>Pa še en medklic, šestkrat je kolega Mesec omenil, da govorimo o lenih Grkih. Jaz
               nisem enkrat v Državnem zboru slišal, da bi kdorkoli, tudi tisti, ki niso zagovorniki
               grške politike, imel tako dikcijo pri imenovanju grškega naroda. Smo pa govorili o
               tem, da so živeli nad svojimi zmožnostmi. Hvala lepa.</p>
            </sp>
            <sp xml:id="SDT7-Skupna-2015-07-09.sp88">

               <speaker>PREDSEDNIK KAMAL IZIDOR SHAKER:</speaker>

               <p>To sicer ni bilo v skladu s proceduralnim predlogom. Prvi del je pa tak, da, žal, na
               seji odbora v skladu s poslovnikom ne moremo omejiti razprave. Tako bi bil morda nek
               dogovor oziroma samoomejitveni moment vseh razpravljavk in razpravljavcev zelo
               zaželen, ker namreč, še enkrat ponavljam, da začenjamo sejo Državnega zbora in nas bo
               moral tudi predsednik Vlade na neki točki zapustiti.</p>
               <p>Besedo dajem v imenu predlagatelja gospodu Mateju Toninu.</p>
            </sp>
            <sp xml:id="SDT7-Skupna-2015-07-09.sp89">

               <speaker>MAG. MATEJ TONIN (PS NSi):</speaker>

               <p>Po razpravah Luke Mesca se je treba oglasiti, zaradi tega, ker Združena levica, pa
               tudi kolega Mesec zelo velikokrat razpolaga s polinformacijami in če se na te stvari
               ne odgovori, potem to postane resnica.</p>
               <p>Kot je že kolega Nemec rekel, seveda nihče ni govoril o lenih Grkih, mislim, da je to
               treba poudariti. Smo pa vsi govorili o Grkih, ki so živeli preko svojih zmožnosti. In
               sem vesel, da pa sva se s kolegom Mescem strinjala, da ima Grčija problem pri slabem
               pobiranju davkov. In da tu ne gre za oligarhijo, ampak gre za očitno stanje duha v
               državi. Da 90 % transakcij in storitev, ki se zgodijo, gre mimo računov, to ni samo
               stvar oligarhije, ampak je to stvar celotnega naroda. Tudi kar se tiče samih bazenov,
               je kolega Mesec lepo povedal, kako tam zadeve funkcionirajo. Očitno se držijo tistega
               starega jugoslovanskega reka, da ni v redu vse, če države v nekem delu ne preneseš
               naokrog. Torej, eden izmed velikih problemov, ki jih Grčija ima, je, kako izboljšati
               pobiranje davkov. In tu tudi vzornik kolega Mesca Cipras ni ponudil nobene pametne
               rešitve. Tudi ne, kako obdavčiti velekapital, kot so ladjarji, ni nobenih rešitev,
               nobenih ponudb s strani Grčije. Zato je težko razumeti, da Grčija zahteva, pod
               kakšnimi pogoji bo dobila denar, hkrati pa sama svoje domače naloge ne opravi.</p>
               <p>Še eno stvar, s katero se ogromno manipulira, je treba poudariti, kako je šlo večino
               denarja pomoči praktično za francoske in nemške banke. Ampak to se govori samo v
               zadnjem delu zgodbe, prvi del zgodbe se pa izpusti. Ta prvi del zgodbe je pa ta, da
               se je Grčija v preteklosti tudi prekomerno zadolževala in da je v čas krize okrog
               leta 2010 zapadlo tudi ogromno starih terjatev, ki jih je bilo treba poplačati. Zato
               je logično, da je Grčija del pomoči, ki jo je dobila, uporabila tudi za poplačilo
               starih dolgov. Oziroma, če potegnem analogijo s Slovenijo, spomnite se, da smo se
               tudi mi zadolževali v letih 2012 in 2013, pa ne zato, da bi ta denar polnili v svoj
               tekoči proračun, ampak zato, da smo poplačevali  stare dolgove. In tu gre za popolnoma enako analogijo.
               In zaradi tega je izrazito demagoško in nepošteno, ko se govori, da gre večino tega
               denarja za francoske in nemške banke, ob tem se pa pozabi povedati, da gre za stvari,
               ki so si jih pa Grki v preteklosti že izposodili, torej, sami poplačujejo svoje
               dolgove.</p>
               <p>O alternativnem programu, ki naj bi ga ponudila Siriza. Bom skušal biti zelo
               prijazen, pa bom raje govoril o citatih. Mislim, da je Margaret Thatcher zelo lepo
               povedala, da <q>"socializem deluje do takrat, ko zmanjka denarja tujih ljudi."</q> In očitno
               se kaže v Venezueli in še kje drugje, pa tudi v Grčiji pod Ciprasovo vlado, da
               socializem deluje do takrat, ko lahko troši neka vlada tuj denar. Ko tega tujega
               denarja zmanjka, je pravljice o alternativi konec. Če je pa alternativa to, da je
               treba čakati za 60 evrov na bankomatih v vrsti, potem pa hvala lepa za tako
               alternativo, ki jo ponujate nekateri. Pa še zelo konkreten podatek. Po zadnjih
               javnomnenjskih raziskavah kar 69 % Grkov želi ohraniti evro oziroma še boljša anketa,
               40 % ljudi na zadnjem referendumu je glasovalo za sporazum s posojilodajalci. Meni se
               rezultat Ciprasa zdi izjemno slab, da pri vsem odporu, pri vsem, skozi kar je moral
               iti grški narod v zadnjih letih, da dobi proti nekemu varčevanju zgolj 60 % ljudi, to
               je za mene slab rezultat. Na drugi strani je še vedno 40 % ljudi ohranilo neko
               treznost in se zavedajo, kaj pomeni izstop iz evroobmočja in kaj pomeni prehod na
               drahmo. Tudi gospodje, ki se zavzemajo za alternativo, glejte, če je alternativa tako
               enostavna in preprosta, Cipras in grška vlada imata prosto pot, da v svoji državi
               oblikujeta kakršnokoli alternativo želita. Imajo samo en problem – denarja nimajo. In
               za ta denar prosijo nas vse. In potem smo vsi mi krivi, ker ne pristanemo na njihove
               pogoje. Naj razume, kdor more. Jaz enostavno tega ne razumem. In tisti, ki se
               zavzemate za takšno alternativo z vidika Slovenije, povejte tudi slovenskim
               državljanom, če bo taka alternativa prišla v Slovenijo, na primer, kot zdaj prihaja v
               Grčijo, če se bodo Grkom konvertirali njihovi prihranki, ki jih imajo danes v evrih,
               v drahme, verjemite mi, da bodo zaradi visoke inflacije ogromno tega denarja
               izgubili. In težko razumem Ciprasovo vlado, da bo del bremena te krize prevalil na
               svoje državljane, namesto da bi se dogovoril z bankami. To je resnično težko
               razumeti. In veliko o tem, kaj si mislijo o drahmi in takih zadevah, pove že to, da
               so Grki v letu 2015 iz bank dvignili 45 milijard evrov. Če bi šlo za neko veliko
               zaupanje v alternativo, v drahmo, verjemite mi, da se kaj takega ne bi zgodilo.</p>
               <p>Tako bi prosil, da ko razpravljamo, povemo celotno zgodbo. Jaz sem bil tudi pošten in
               sem povedal tudi drugi del zgodbe, zakaj je nevarno popuščanje Grkom – zaradi tega,
               ker nam pade Španija, ker nam pade Portugalska. In ko bo enkrat to padlo, potem bo
               padla… Mislim, da nima smisla več razpravljati, ker kolegi živijo v svojem svetu.
               Hvala lepa.</p>
            </sp>
            <sp xml:id="SDT7-Skupna-2015-07-09.sp90">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Besedo ima gospod Janko Veber.</p>
            </sp>
            <sp xml:id="SDT7-Skupna-2015-07-09.sp91">

               <speaker>JANKO VEBER (PS SD):</speaker>

               <p>Hvala za besedo. Lep pozdrav vsem!</p>
               <p>Mogoče bi v uvodu bilo najenostavneje dobiti odgovor, in tudi zaključiti potem to
               sejo, na naslednje vprašanje: Ali in kje so bili zavarovani krediti, ki so bili
               podeljeni Grčiji, tako s strani evropskih držav kot s strani zasebnih finančnih
               institucij. Kot vse kaže, ta posojila niso bila zavarovana. In če niso bila
               zavarovana, potem je to problem med tistimi, ki so jih podeljevali pod takšnimi
               pogoji, in ta problem morajo rešiti z Grčijo. No, ampak očitno so se vsi tisti, ki so podeljevali te
               kredite brez zavarovanj, poskušali tej obveznosti izogniti na način, da preložijo del
               odgovornosti na vse ostale države, tudi Slovenija je med njimi. Nekako bi rad
               izpostavil ali pa nadgradil v enem delu tudi razpravo, ki jo je imel gospod Šircelj,
               kjer je zelo jasno izpostavil vlogo Evropske centralne banke, njeno samostojnost in
               tudi odgovornost, da odreagira, če se dogajajo ravno takšni postopki, da nekdo brez
               kritja podeljuje kredite in s tem zelo močno špekulira in izpostavlja cel monetarni
               sistem.</p>
               <p>Ampak zanimivo, da v gradivu predlagatelja za današnjo sejo, pa tudi praviloma se
               pravzaprav vsi razpravljavci doslej niso kaj dosti dotikali IMF, ampak ta je bil
               ključni igralec v trojki. Tudi IMF je, kot je bilo tudi že omenjeno v dosedanji
               razpravi, sicer v manjšem obsegu, bil ključen, da je tudi vplival na prekinitev
               pogajanj oziroma da je preprečil izvajanje ukrepov, ki jih je tudi Evropa oziroma
               Evropska unija želela udejanjiti v odnosu do Grčije. Ampak poglejte, ko se
               pogovarjamo o tem, zakaj je IMF sploh nastal. Gre za odločitev Amerike, da skozi IMF
               poskuša uveljavljati svoj interes, svoj geostrateški pogled na območja, ki so za njih
               izjemno zanimiva. Grčija in tudi že omenjeni tako zahodni Balkan kot tudi Sirija,
               Libija ali pa Evrazija, je zagotovo eno veliko interesno območje. Ampak posledice
               vsega tega, danes lahko vidimo, v največji meri nosi prav Evropa. In tudi v teh
               pogovorih, v zadnjih pogovorih se IMF pravzaprav ne pojavlja več. Torej, on je svojo
               vlogo odigral na ta način, da je pravzaprav oslabil Evropo in evropske države, da se
               same ukvarjajo s seboj in poskušajo rešiti, kar je pravzaprav nerešljivo, kar je IMF
               tudi že sam povedal – dolg je tako visok, da ga ni mogoče odplačati. Hkrati je pa ta
               IMF tudi pred časom povedal, da so pristopi, ki jih je sam imel, bili pretirani.
               Torej, politika varčevanja, ki jo je v največji meri zagovarjal in vzpostavil prav
               IMF, je bila pretirana. In to je ocena IMF-a. Posledice smo v veliki meri skorajda
               plačali tudi v Sloveniji, čeprav smo jih močno, močno tudi plačali z zelo dragimi
               obrestmi, ki smo jih plačevali, če smo želeli dobiti denar na tujih finančnih trgih.
               Torej, 6, 7 % obrestna mera je tista, ki je pravzaprav nobena država ne more
               odplačati. Ampak kljub temu, da je bila Slovenija članica evroobmočja, smo dobili
               tako hude in tako slabe pogoje. Tako bi mogoče v nadaljevanju izpostavil ravno ta del
               še. Torej, Slovenija je očitno bila vključena v ta proces reševanja v nekem
               kolektivnem, skupnem dogovoru, ker smo članica Evropske unije, smo članica
               evroskupine. Ampak spomnil bi pa še na to, tudi ob nedavnem obisku namestnika
               direktorja Evropske komisije je zelo jasno povedal, da je najpočasnejše okrevanje po
               gospodarski in finančni krizi znotraj evroskupine. Zelo pomenljivo. Torej gre za nek
               sistem, ki očitno ne funkcionira dovolj učinkovito, in premalo se ukvarjamo s tem
               vprašanjem. Če pogledamo Slovenijo, se je seveda odzvala znotraj tega mehanizma na
               način, da je sodelovala pri sanaciji Grčije in njene obveznosti so ocenjene na
               približno milijardo 200 milijonov, mogoče milijardo in pol. In če se tu navežem na
               finančnega ministra Mramorja, ki nas je jasno opredelil kot periferno državo in
               izjemno izpostavljenost Slovenije zaradi tega, ker smo periferna država, in pravi,
               moramo biti zelo previdni in se odzivati na vse, kar od nas pričakujejo, na način, da
               ne bomo imeli zaradi tega težav. Ampak če na kratko naredimo primerjavo, in pravi,
               sanirali smo banke, zmanjšali smo zadolženost podjetij. Seveda smo sanirali banke,
               4,8 milijarde smo vložili v banke in se je država za to zadolžila. Ustanovili smo
               Družbo za upravljanje terjatev bank in 70 % diskontom prenesli ali pa razbremenili
               gospodarstvo in jih prenesli na DUTB, ostanek je ostal na dolgu države.  In v praksi se nam danes
               dogaja naslednje. Če je naša obveznost do Grčije ocenjena na približno 1,2 do 1,5
               milijarde, poglejte, pred kratkim se nam je zgodila prodaja Nove kreditne banke
               Maribor. In mi smo podarili kupcu, tujemu kupcu, 1,2 milijarde evrov – povsem
               primerljiva obveznost kot z Grčijo. Ampak o tem v Sloveniji sploh ne razpravljamo. In
               bi pravzaprav človek imel občutek, da je bila to dobra poteza. Ampak zanimivo, s tem,
               ko finančni minister govori o tem, da moramo tako ravnati, kaj smo naredili –
               podarili smo 1,2 milijarde tujcu, ki prihaja iz Amerike. In kakšen vpliv bo imel
               takšen pristop na našo periferno državo, zato da ne bo več periferna država, ampak bo
               postala neposredno odvisna država od tega tujega kapitala. In to odvisnost bi lahko
               že celo opredelili kot kolonialna država potem v prihodnosti. Ali je to res naša
               prihodnost? To je tisto vprašanje, ki si ga res moramo zastaviti, ko se pogovarjamo o
               tem, da poskušamo očitno bančni sistem podrediti tudi interesu IMF-a, po drugi strani
               pa imamo zelo stroge kriterije Evrope, ki nam omejuje tudi možnost reševanja naše
               gospodarske rasti. In ključen problem reševanja Grčije in Slovenije je predvsem
               gospodarska rast. Naše omejitve z maastrichtskimi kriteriji gredo predvsem v to smer,
               da nas omejujejo pri tem, da ne dovolijo najetja kreditov, recimo, za to, da pospešiš
               investicije in s tem pospešiš gospodarsko rast in s tem tudi možnost odplačevanja
               dolgov. Mi se ta hip srečujemo celo z dejstvom, da nam Evropa pravzaprav omejuje
               pogoje, pod katerimi lahko naše banke posojajo denar, čeprav smo jih rešili. Torej,
               reševanje gre v napačno smer. Fiskalno pravilo bo pa tisto, ki nas bo postavilo v
               vlogo, da se Slovenija tudi ne bo mogla pogajati z nikomer več. Sami sebi bomo
               pravzaprav omejili kakršnokoli možnost reševanja, ob morebitni novi krizi pa tudi
               sicer reševanja zdajšnjih razmer, ker imamo še vedno 120.000 brezposelnih ali pa, če
               pogledamo realno, bi prišli do številke 150.000, kolikor ljudi pač dejansko realno
               nima zaposlitve. In to je tisto, kar nas bi v tem odnosu do Grčije moralo skrbeti.
               Mene bolj skrbi podaritev 1,2 milijarde pri Novi kreditni banki Maribor in da se o
               tem v Sloveniji sploh ne pogovarjamo, pa imamo mehanizem v svojih rokah, da to
               preprečimo. Tu smo pa pač eden od igralcev znotraj Evropske unije in poskušamo nekako
               zavarovati tisti svoj dolg ali pa obveznost, ki je nastala, ko smo reševali
               Grčijo.</p>
               <p>Ampak poglejmo, dajmo se tudi mi vprašati – to je tudi konkretno vprašanje za
               predsednika Vlade –, ali ima Slovenija vse garancije, ki smo jih dali Grčiji, in
               posojila, ki smo jih dali Grčiji, kjerkoli zavarovane in kje imamo zavarovane. To je
               ključno vprašanje, na katerega moramo dobiti odgovor. Brez tega je vse skupaj
               pravzaprav neka razprava samo o prelaganju odgovornosti, nihče noče prevzeti
               odgovornosti za neko nastalo dejstvo in se samo prelaga na nekoga tretjega, ki ga,
               recimo, potem v neki fazi mogoče celo najdemo, kot Banka Slovenije, ki pa pravi, da
               svojih podatkov ne sme razkrivati nikomur, in se zadeva ustavi.</p>
               <p>To so zelo resna vprašanja, ki so dejansko povezana in imajo skupni imenovalec
               pravzaprav, tako pri Grčiji kot v odnosu do Slovenije s strani trojke. In Mednarodni
               finančni sklad oziroma institucija, še enkrat poudarjam, je pravzaprav tisti ključni
               igralec, ki je pripravil vse te mehanizme varčevanja do te mere, da je v veliki meri
               padla gospodarska rast tudi znotraj evroobmočja. Ampak to je debata, ki bi jo
               dejansko tudi v okviru tega morali opraviti in tudi dobiti odgovor s strani naših
               predstavnikov Vlade. Hvala.</p>
            </sp>
            <sp xml:id="SDT7-Skupna-2015-07-09.sp92">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Prijavljeni so še trije poslanci, ki jih vljudno prosim, da svoje prispevke k tej
               debati skrajšajo, da se samoomejijo, zaradi tega, ker bi predsednik Vlade želel tudi
               pokomentirati to, kar je bilo danes v tej razpravi rečeno. In mislim, da bi bilo
               škoda, da predsednik Vlade 
               glede na to, da si je vzel čas in z nami sedi tukaj že tri ure, ne bi uspel teh zadev
               povezanih z Grčijo pokomentirati. Preden dam besedo naslednjemu razpravljavcu pa vas
               obveščam, da gospoda Luka Mesca na seji Odbora za zadeve EU nadomešča dr. Matej T.
               Vatovec.</p>
            </sp>
            <sp xml:id="SDT7-Skupna-2015-07-09.sp93">

               <speaker>PREDSEDNICA URŠKA BAN:</speaker>

               <p>Isto pooblastilo tudi za Odbor za finance Luka Mesca nadomešča dr. Matej T.
               Vatovec.</p>
            </sp>
            <sp xml:id="SDT7-Skupna-2015-07-09.sp94">

               <speaker>PREDSEDNIK KAMAL IZIDOR SHAKER:</speaker>

               <p>Ki ima sedaj naslednji besedo, izvolite.</p>
            </sp>
            <sp xml:id="SDT7-Skupna-2015-07-09.sp95">

               <speaker>DR. MATEJ T. VATOVEC (PS ZL):</speaker>

               <p>Hvala, predsedujoči. Tako predlagatelj kot premier sta uvodoma na nek način izrazila
               to podobo o solidarni evropski družini in o vlogi Slovenije v njej. Se pravi, da je
               Slovenija bila, bo in je tudi še vedno solidarna z Grčijo. To je seveda ena plat te
               zgodbe. Solidarna je, po mojem mnenju, recimo da načeloma v neki svoji lastni viziji
               oziroma se v nekem svojem lastnem pogledu. Ampak skozi ta diskurz te solidarnosti, se
               pravi, vse pomoči, ki je Slovenija kdajkoli in EU tudi posledično dala Grkom, stojijo
               na drugi strani <stage>/ nerazumljivo/</stage>, sicer nihče ni baje tega rekel, leni Grki, grdi
               Grki, ki so seveda živeli na veliki nogi, to pa je bilo rečeno in sedaj tega dolga
               nočejo plačati. Govorilo se je pa o tem, da je to neka stanje duha Grkov, se pravi na
               nek način, slišali smo tu danes na tem odboru, na teh treh odborih, da so pač Grki po
               naravi zapravljivi in na nek način tudi neodgovorni, ker svojih dolgov nočejo
               plačevati. In seveda tu v tej zgodbi se postavlja potem še Sirizo kot tistega
               glavnega sovražnika ali krivca za to, da se to stanje duha sploh materializira v
               nekem vsakdanjem življenju. Naj spomnim, da je Siriza prišla na oblast januarja
               letos. Se pravi, vladajo približno pol leta in sedaj nosijo odgovornost za več kot
               20, 30 let grških politik, ki so pravzaprav podpirale grške oligarhe, ki so podpirale
               odpustke podjetnikom in drugim lastnikom kapitala, ki so skušali preko tudi teh
               odpustkov priti v nek vrh privilegiranih prebivalcev Grčije.</p>
               <p>Govor je bilo tudi o zavajanju, o tem, kako je Cipras in tudi Siriza kot taka pred
               referendumom zavajala grško ljudstvo, zavajala evropsko javnost in pravzaprav vse, in
               da je celoten ta performans okoli referenduma bil en velik šov zato, da se
               konsolidira vlada. Jaz mislim, da je tu bilo na delu neko drugo bistveno bolj resno
               zavajanje. To je bilo zavajanje tako Evropske komisije, kot tudi institucij. To da so
               zaprli banke, omejili dvig gotovine na bankomatih in medijsko vojno, ki so jo vršili
               ves čas, se pravi z nekimi lažnimi formacijami v mean stream v režimskih medijih,
               tudi v Sloveniji, kako se je ustvarjala ta podoba o Grkih, ki so pač preprosto
               neodgovorni, če povzamem. Mislim, da se tu prikaže ta konflikt med to podobo
               solidarne Evrope in temi neodgovornimi Grki, ki je treba povzeti z zelo natančnim
               opisom, ki ga je dal bivši minister za finance grški Varufakis, ki je označil ta
               dejanja, predvsem s strani institucij kot terorizem. Jasno ni, da to ni nič drugega
               kot terorizem. Pet let trdih in ostrih varčevalnih ukrepov je v Grčiji, jasno
               pripeljalo do humanitarne krize. In sedaj govorimo o tem, da bo GreekSid pripeljal do
               humanitarne krize in kako bomo morali spet biti solidarni. Humanitarna kriza v Grčiji
               že obstaja, brezposelnost je na 25%, gospodarstvo se je zmanjšalo za 26% in tako
               naprej. Mislim, da moramo enkrat za vselej jasno tudi dejanske podatke prikazati in
               ne samo risati to podobo o zelo prijazni EU, ki je do sedaj naredila vse mogoče.
               Seveda je naredila vse mogoče zato, da pravzaprav spravi Grčijo na kant.</p>
               <p>Tretja točka je bila referendum, se pravi referendum kot nek odziv na to oziroma
               nekakšni izsiljevanje Grčije. Referendum je bil odziv Grčije na izsiljevanje
               institucij. Referendum je bila pravzaprav edina možna rešitev zato, da pride do
               rešitve. Zato ker danes tukaj sedimo in skušamo ugotoviti kaj se bo zgodilo. Tudi
               glede referenduma je prihajalo do zavajanja. Najbolj presenetljivo ali pa, mislim, da
               celo zastrašujoče je to, da je vrh  Evropske unije oziroma politikov Evropske unije označil ta referendum
               kot neko nerazumljivo potezo. Mislim, če govorimo o demokratični Evropi, mislim, da
               je referendum zadnje oziroma osnovno načelo neke demokracije, se pravi, glas
               ljudstvu. Tukaj pa bi imel še eno vprašanje za predsednika vlade, ki je omenil, da ni
               bilo nikakršnega dialoga s strani Grčije do Slovenije, ki je zelo izpostavljena. Me
               zanima, če je bil kakšen drugi dialog z Malto na primer, ki ima 5 % izpostavljenosti
               ali pa Estonijo ali so se pogovarjali tudi z njimi ali je pravzaprav nek vrh Evropske
               unije tista platforma, kjer se pač te stvari rešujejo? Zdaj, ta grožnja po GreekSid
               oziroma kaj se bo zgodilo iz te krize, kako bomo vplivali na njo, kaj lahko
               pravzaprav storimo, mislim, da smo spet na nekem razkolu, se pravi režima in tistega,
               kar skuša se postaviti kot nekakšna alternativa, mislim, da je jasno, da bo neka
               sprememba potrebna in da je to edina možnost, zato da rešimo to krizo, ki je tudi
               kriza Evropske unije in to so tudi po svoje tudi priznali v mednarodnem denarnem
               skladu s tistim poročilom, ki je sicer nehote pricurljal v javnost in ki jasno pravi
               na to, da Grčija potrebuje neka dodatna sredstva in sicer približno 50 milijard in
               to, da je pravzaprav njihov javni dolg nevzdržen in ga ni možno, ga ne bo možno
               poplačati in da je edina možna rešitev, vsaj delni odpis dolga. Če smo bili zmožni
               med leti 45 in 54 odpisati mislim, da dobrih 60 % dolga Nemčiji in tudi Franciji,
               mislim, da je čas, da po 70-ih letih naredi Evropa spet nek tak podoben korak in
               skuša razumeti to, da politike, ki so do sedaj vodile evropsko ekonomijo in tudi
               pravzaprav težava, ki je čisto ekonomska evra, ki ne more funkcionirati na tak način,
               kot je sedaj postavljen, da je možno samo z neko prestrukturacijo in spremembo tako
               Evropske unije kot tudi ekonomske in monetarne unije, tako da tukaj mislim, da je to
               edina rešitev in bi se morali tudi pogovarjati v tej smeri.</p>
               <p>Še kratek odziv na to, kar je kolega Tonin povedal. Mislim, da je zelo zgovorno kar
               se tiče iz nekega, bom rekel, kar psihoanalitičnega vidika, se pravi, kaj prihaja
               skozi govorice ven in to je to, ko je najprej govoril o tem, da je udarila Siriza in
               o tem, če pade Grčija, bo padla tudi Španija in tako naprej. Mislim, da se tukaj
               jasno manifestira ta skrb, ki smo jo že prej slišali, se pravi, kaj se bo zgodilo, če
               slučajno neka alternativna politika, ki bi prinesla večjo solidarnost in več
               demokracije zmagala. To seveda pomeni po drugi strani porast<stage>(?)</stage> kapitala in teh
               gospodarskih politik, ki so do sedaj bile režimske. Hvala.</p>
            </sp>
            <sp xml:id="SDT7-Skupna-2015-07-09.sp96">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam. Jaz predlagam, da damo, v kolikor ni nasprotovanja, da damo zdaj
               besedo predsedniku Vlade, pa potem nadaljujemo s to razpravo, ker namreč smo zelo
               časovno omejeni, tako da jaz bi kar prosil predsednik vlade, če se lahko odzovete na
               razpravo. Izvolite.</p>
            </sp>
            <sp xml:id="SDT7-Skupna-2015-07-09.sp97">

               <speaker>DR. MIROSLAV CERAR:</speaker>

               <p>Hvala lepa. Ker je skrb, ki ste jo izkazali vsi trije odbori do te res hude krize, ki
               nas zadeva seveda zelo močno, v različnih vidikih; političnem, ekonomskem, finančnem,
               socialnem, humanitarnem. Mislim, da je ta skrb utemeljena in zato sem na nek način
               hvaležen, da je danes prišlo do te skupne seje treh odborov.</p>
               <p>Predvsem sem seveda v tem okviru hvaležen tistim razpravljavcem, ki ste vsebinsko
               razpravljali o stvari in ponudili neke razmisleke, ki jih bo seveda upoštevala tudi
               vlada. Jaz bi rekel tako, da sklepi, ki jih je komisija sama predlagala, torej
               predlagatelj se mi zdijo nekako smiselno, če boste o njih odločali, tukaj ne vidim
               kakšnih problemov, med tem, ko predlagane točke sklepov 4., 5. in 6., ki smo jih
               dobili na mizo, kot predlog Poslanske skupine Združene levice pa štejem za
               neprimerne, nekako nesprejemljive. Toliko s strani vlade, samo na splošno.</p>
               <p>Potem bi rekel tako, da bi na specifična vprašanja, ki zadevajo finančno področje
               prepustil državni sekretarki Ireni Sodin, da odgovori na njih, ker bo to lahko naredila zelo natančno.
               Jaz bi samo odgovoril nekoliko na splošno na vprašanje poslanca gospoda Vebra, ki je
               rekel ali imamo vse garancije kakorkoli zavarovane. Torej res vprašanje je skrajno
               presenetljivo, te garancije je sprejela vaša vlada in verjetno bi takrat vi morali
               vedeti ali so za njih bila dana zavarovanja, vseeno pa predlagam, da državna
               sekretarka pojasni, torej odgovori tudi na to vprašanje, glede na vprašanje, ker gre
               še za eno tako, ki je bilo direktno naslovljeno prav name – ali je bil tudi dialog z
               Malto ali Estonijo, vam moram povedati, da sem s predsednikoma vlad obeh držav
               večkrat govoril, z Estonijo smo celo bili v bilateralnih stikih, verjetno ste
               spremljali, ko sem tudi obiskal njihovega predsednika vlade v Estoniji na njegovo
               povabilo in lahko vam zagotovim, da sta oba predstavnika vlade ogorčena nad ravnanjem
               Grčije, kar sta v izredno jasnem govoru, predvsem predstavnik Malte, tudi zelo jasno
               povedala, na zadnjem evropske vrhu, ki sem ga prej omenil, torej vrhu evroskupine,
               nekoliko milejšem v diplomatskem jeziku, predsednik vlade Estonije, pa vendar in
               lahko vam povem, da po približno 88-ih sestankih in ne vem koliko mesecih pogajanj,
               pa tudi bi rekel vseh kroženj različnih podatkov, je resnično vsa evroskupina, so
               institucije in smo vsi voditelji držav zelo dobro obveščeni o vsem, kar se dogaja,
               imamo na voljo vsa dejstva in vse interpretacije tudi različne, preden karkoli
               odločamo ali se dogovarjamo, tako da tudi v prihodnje bomo sprejemali odločitve samo
               na takih podlagah. Je pa kot rečeno in s tem bi zaključil, vsekakor, mogoče samo še
               to, seveda Slovenija je najbolj izpostavljena. Jaz sem dejal v svoji razpravi, tudi,
               ampak to je bilo samo na načelni ravni, da kolikor bi prišlo do kakršnegakoli
               reprogramiranja dolga, ko smo še govorili o drugem programu oziroma v kolikor bi
               prišlo do nove programske sheme, bo Slovenija vsekakor zavzela stališče, da bo tokrat
               med najmanj izpostavljenimi članicami, ker je to pravično, ker je to razumno, če je
               bila doslej najbolj, je sedaj prav, da je med najmanj izpostavljenimi ali pa vsaj
               nekje v sredini, tudi upoštevaje seveda našo težavno situacijo, saj sami veste, da
               tudi pri nas ljudje zelo s težavo prispevajo, mnogi k reševanju krize v Sloveniji.
               Tudi to moramo imeti pred očmi, ves čas, tako da hvala lepa, v mojem imenu še enkrat,
               da sem lahko prisostvoval tej seji in sem tudi zaradi tega odložil sejo Vlade, med
               samim potekom te seje, da bi vam lahko prisluhnil do konca in zdaj bom pa res moral
               oditi, tako da vas lepo pozdravljam in vam želim še naprej uspešno delo.</p>
            </sp>
            <sp xml:id="SDT7-Skupna-2015-07-09.sp98">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala spoštovani predsednik. Ker nas čas lovi, na tej točki prekinjam sejo
               vseh treh odborov, ki jo bomo nadaljevali predvidoma prihodnji teden. Prekinjam sejo
               in o nadaljevanju te seje boste obveščeni v tem tednu. Hvala lepa še enkrat vsem
               predstavnikom Vlade, predsedniku Vlade, ministru za zunanje zadeve, državni
               sekretarki, vsem sodelavkam in sodelavcem.</p>
            </sp>
            <sp xml:id="SDT7-Skupna-2015-07-09.sp99">

               <speaker>PREDSEDNICA URŠKA BAN:</speaker>

               <p>Samo še malo prosim. Prekinjam tudi 32. nujno sejo Odbora za finance, ki jo bomo
               nadaljevali enkrat v prihodnjih dneh in vas tudi sama lepo pozdravljam. Hvala.</p>
            </sp>
            <sp xml:id="SDT7-Skupna-2015-07-09.sp100">

               <speaker>PREDSEDNIK JOŽEF HORVAT:</speaker>

               <p>Tudi Odbor za zunanjo politiko prekinja svojo 25. nujno sejo. V imenu predlagateljev
               pa sporočam, da dopuščamo, da se bo seja zaključila izven 15-dnevnega poslovniškega
               roka. Hvala lepa in
               uspešen dan. <stage type="time">(SKUPNA SEJA JE BILA PREKINJENA 9. JULIJA 2015 OB 10.55.)</stage>
               </p>
            </sp>
         </div>
      </body>
   </text>
</TEI>