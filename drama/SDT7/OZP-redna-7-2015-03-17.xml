<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZP-redna-7-2015-03-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">04992B5055E028CBC1257DFD0031F7E3</idno>
               <idno type="custom" subtype="day">997E819F48CDA4D7C1257E130061BDED</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=997E819F48CDA4D7C1257E130061BDED</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-redna-7-2015-03-17.OZP" n="7">
               <name>redna seja</name>
               <date when="2015-03-17"/>
            </setting>
         </settingDesc>
         <particDesc>
            <listOrg>
               <org xml:id="OZP-redna-7-2015-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-redna-7-2015-03-17.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">7. seja</stage>
            <stage type="date">(17. marec 2015)</stage>
            <stage type="chairman">Sejo je vodila mag. Bojana Muršič, predsednica Odbora za pravosodje.</stage>
            <stage type="time">Seja se je pričela ob 14.00. </stage>
            


            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Vse članice in člane odbora, vabljene ter ostale prisotne, prav lepo pozdravljam.
               Pričenjamo 7. sejo Odbora za pravosodje.</p>
               <p>Obveščam vas, da so zadržani in se seje ne morejo udeležiti naslednji članice in
               člani odbora: dr. Matej Tašner Vatovec, gospa Iva Dimic, gospa Eva Irgl, ki jo
               nadomešča Žan Mahnič, gospod mag. Branko Grims, ki ga nadomešča Bojan Podkrajšek,
               gospa Maruša Škopac, nadomešča jo Erika Dekleva. Igor Zorčič nadomešča dr. Dragan
               Matić.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk je določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – TO JE OBRAVNAVA PREDLOGA PRIPOROČILA V
                  ZVEZI S POSTOPKI ZA ODPRAVLJANJE SUMA NEZAKONITOSTI PRI DELU OKRAJNEGA SODIŠČA V
                  LJUBLJANI, OKROŽNEGA SODIŠČA V LJUBLJANI, VIŠJEGA SODIŠČA V LJUBLJANI IN VRHOVNEGA
                  SODIŠČA REPUBLIKE SLOVENIJE PRI POSLOVANJU S SODNIMI SPISI IN S TEM POVEZANIM
                  SPOŠTOVANJEM 22. IN 23. ČLENA USTAVE REPUBLIKE SLOVENIJE (URADNI LIST REPUBLIKE
                  SLOVENIJE, ŠT. 33/91-I, 42/97, 66/00, 24/03, 69/04, 68/06 IN 47/13), KI DOLOČATA
                  NAČELO ENAKEGA VARSTVA PRAVIC IN NAČELO PRAVICE DO SODNEGA VARSTVA IN PODREJENIH
                  DOLOČB ZAKONA O SODIŠČIH (URADNI LIST REPUBLIKE SLOVENIJE, ŠT. 94/07) IN SODNEGA
                  REDA <stage>(URADNI LIST REPUBLIKE SLOVENIJE, ŠT. 17/95 S SPREMEMBAMI IN DOPOLNITVAMI)</stage>,</title> ki ga je Državnemu zboru v obravnavo predložila skupina poslank in poslancev, s
               prvopodpisanim Jožetom Tankom in je objavljen na spletni strani Državnega zbora v
               Poročevalcu z dnem 6. 2. 2015.</p>
               <p>Kot gradivo, objavljeno na spletni strani Državnega zbora imamo na voljo še: mnenje
               Zakonodajno-pravne službe z dnem 3. 3. 2015, mnenje Vlade z dnem 12. 3. 2015 in
               prilogi k mnenju Vlade z dnem 12. 3. 2015. V poslovniškem roku je poslanska skupina
               SDS vložila dva amandmaja.</p>
               <p>K tej točki so bili vabljeni: predstavnik predlagatelja, poslanec dr. Vinko Gorenak,
               Zakonodajno-pravna služba, Vlada, Ministrstvo za pravosodje, Vrhovno sodišče in sodni
               svet.</p>
               <p>Pričenjam drugo obravnavo predloga priporočila o kateri bomo na podlagi 171. člena v
               povezavi s 126. členom Poslovnika Državnega zbora opravili razpravo in glasovanje o
               posameznih delih predloga priporočila. Predlog priporočila vsebuje osebne podatke,
               zato vas vljudno prosim, da pri svojih razpravah ravnate v skladu s predpisi, ki
               opredeljujejo varstvo osebnih podatkov.</p>
               <p>K uvodni besedi dajem besedo Anji Bah Žibert, izvolite, beseda je vaša.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Predsedujoča, hvala lepa za besedo, lep pozdrav tudi današnjim gostom. žal mi je, da
               se niso te seje udeležili tudi tisti, ki bi po mojem v prvi vrsti morali to slišati
               in po mojem tudi nekatere zadeve pojasniti ampak to je samo eden od dodatnih dokazov,
               kakšen odnos imamo v tej državi do zakonodajne veje oblasti s strani tako imenovane
               sodne.</p>
               <p>No, predlog priporočila, ki ga predlaga Slovenska demokratska stranka sledi zahtevi
               po upoštevanju določil Ustave Republike Slovenije, ki v 22. členu določa: <q>"Vsakomur
               je zagotovljeno enako varstvo njegovih pravic v postopku pred sodiščem in pred
               drugimi državnimi organi, organi lokalnih skupnosti, nosilci javnih pooblastil, ki
               odločajo o njegovih pravicah, dolžnostih ali pravnih interesih."</q> In, naj omenim tudi
               23. člen, ki določa pravico sodnega varstva in sicer: <q>"Vsakdo ima pravico da o
               njegovih pravicah in dolžnostih ter obtožbah proti njemu brez nepotrebnega
               odlašanja"</q>, poudarjam, <q>"brez nepotrebnega odlašanja  odloča neodvisno, nepristransko in z zakonom
               ustanovljeno sodišče. Sodimo lahko samo sodnik, ki je izbran po pravilih vnaprej
               določenih z zakonom in sodnim redom."</q> Pod vprašanjem je danes ali vsa sodišča pri
               svojem delu dejansko upoštevajo Ustavo Republike Slovenije oziroma člena, ki sem ju
               navedla tre tudi 14. člen Zakona o sodiščih in 160. člen Sodnega reda.</p>
               <p>To je ne nazadnje tudi osnovni razlog naše zahteve, da se skliče ta seja matičnega
               odbora in potem opravi razprava tudi na seji Državnega zbora. Ta namen spoštovani,
               pozivam tako članice in člane koalicije kot preostalo opozicijo, če se ne motim sicer
               danes ni prisotnega nobenega drugega, da to priporočilo podprete in sicer, skupaj z
               našima amandmajema, ki nekako sledita tudi priporočilom Zakonodajno-pravne službe.
               Dovolite, da oba sklepa tega priporočila tudi preberem.</p>
               <p>Prvič: <q>"Državni zbor Republike Slovenije priporoča"</q>, tukaj predlagamo tudi črtanje
               <q>"Vladi Republike Slovenije"</q>. Se pravi: <q>"Državni zbor Republike Slovenije priporoča
               Ministrstvu za pravosodje, da zahteva pripravo poročila o domnevnih kršitvah
               predpisov v zvezi s poslovanjem s sodnimi spisi na Okrajnem sodišču v Ljubljani,
               Okrožnem sodišču v Ljubljani, Višjem sodišču v Ljubljani in Vrhovnem sodišču
               Republike Slovenije s ciljem odprave ali potrditve suma nezakonitosti pri poslovanju
               s sodnimi spisi ter v primeru ugotovitve nepravilnosti ustrezno ukrepa"</q>.</p>
               <p>In drugi sklepa tega priporočila: <q>"Državni zbor Republike Slovenije priporoča
               Ministrstvu za pravosodje, da v primeru potrditve suma nezakonitosti pri poslovanju s
               sodnimi spisi na Okrajnem sodišču v Ljubljani, Okrožnem sodišču v Ljubljani, Višjem
               sodišču v Ljubljani in Vrhovnem sodišču Republike Slovenije, skladno s šestim
               odstavkom 64. člena Zakona o sodiščih uvede postopek za razrešitev predsednika
               Vrhovnega sodišča Republike Slovenije."</q></p>
               <p>Torej, današnja seja je namenjena razpravi in upam, da na koncu tudi sprejetim
               priporočilom, ki bodo premogla k zagotavljanju in spoštovanju ustavnih določil in
               zakonov, ki veljajo v naši državi in bi jih morale najprej zagotovo spoštovati
               sodišča. In, če sem še nekoliko konkretnejša, v drugem delu predlaganega poročila
               tudi pozivamo pristojne k sankcioniranju domnevnih kršiteljev.</p>
               <p>Danes, spoštovani pravzaprav govorimo o zakonitem oziroma nezakonitem delovanju
               sodišč, ko gre za področje dodeljevanja sodnih spisov in ne nazadnje, če potegnemo
               črto govorimo o perečem stanju našega pravosodnega sistema. Na to opozarjajo tudi
               ljudje, ki so zaposleni znotraj sodne sfere in se obračajo na nas. Presenetljivo je,
               da se oglašajo sodniki tako mlajše kot starejše generacije, ki spregovorijo o
               krivicah, napakah in nepravilnostih znotraj sodnega sistema.</p>
               <p>Ne nazadnje je bila javnost o problematiki dodeljevanja spisov na Vrhovnem sodišču
               seznanjena tudi konec minulega leta, ko je Vrhovni sodnik, Borivoj Rozman pisno
               opozoril predsednika Vrhovnega sodišča Maslešo, da je bil spis napačno vpisan pod
               kazenske zadeve. Še prej pa je ta spis ležal kar leto dni v predalu Vrhovnega
               sodišča. Spis bi namreč moral biti vpisan pod upravne zadeve a tukaj zgodbe ni konec,
               dogajalo se je še več. Omenjenemu sodniku je bila dodeljena zadeva mimo vrstnega
               reda, kar pomeni, da ni bilo spoštovano načelo naravnega vrstnega reda oziroma
               naravnega sodnika, če potem potegnemo. Ko je bil spis preknjižen v upravni vpisnik mu
               je bil spis ponovno dodeljen v reševanje. Zopet mimo naravnega vrstnega reda. Kar
               seveda veleva zakonodaja in končno, če potegnemo  tudi Ustava Republike Slovenije. Šlo je seveda za
               primer pritožbe Janeza Janše na poročilo KPK, ki je pred dnevi končno, po nedopustnem
               odlašanju bilo tudi izničeno. A posledice, spoštovani, so daljnosežne.</p>
               <p>Na podlagi vseh opozoril in dejstev je še kako pomembno, da se problematiki
               dodeljevanja sodnih spisov pride do konca in se razjasni ali oziroma zakaj se na
               Vrhovnem sodišču bojda od osme ure pa nekje do petnajste ure deluje v skladu z Ustavo
               Republike Slovenije in zakoni oziroma po načelu naravnega sodnika, po 15. uri pa
               veljajo tako imenovana privatna pravila, ki nimajo prav nič skupnega z zakoni in
               ustavo.</p>
               <p>Spoštovani, kolegice in kolegi, ker nas danes spremlja tudi širša javnost je prav, da
               nekoliko pojasnim pravno definicijo naravnega sodnika. Gre za proces po katerem
               morajo vsa sodišča pripeljati posamezne sodne spise do tako imenovano naravno
               določenega sodnika. Ta sistem je vzpostavljen ravno zato, da ne bi prišlo do kakršnih
               koli zlorab ali dodeljevanja sodnih spisov po načinu lastne izbire. Kaj to pomeni
               oziroma kako to poteka v praksi? Na sodiščih morajo spise, ki jih imajo in ki ji
               knjižijo v tako imenovani vpisnik najprej zložiti po abecednem vrstnem redu strank
               oziroma pritožnikov potem pa je seveda na drugi strani še tako imenovani letni
               razpored sodnikov, ki je prav tako sestavljen po abecednem vrstnem redu sodnikov.
               Izključno po teh pravilih mora posamezni spis dobiti točno določen sodnik oziroma
               sodnik, ki pride v skladu s tem na vrsto. Ta se sicer seveda lahko potem tudi izloči
               pa vendar danes ni tema tega.</p>
               <p>Bistven problem o katerem pa danes govorimo je, da dodeljevanje sodnih spisov na
               Vrhovnem sodišču, ki naj bi, kot sem že omenila prej, ob tako imenovanem zakonitem
               procesu potekalo tudi po nekem vzporednem sistemu, ki naj bi deloval, kot rečeno po
               15. uri. Če je temu res tako in v prilogi imate tudi nekatere dokumente, govorimo o
               resnem in novem škandalu našega sodnega sistema in seveda vnovični dokaz, da imamo na
               področju nepristranskosti delovanja sodišč velike probleme.</p>
               <p>In, če za Slovenijo res drži, da smo pravna država mora ta problematika in ta problem
               zahtevati vso pozornost tako pravosodnega ministrstva kot ne nazadnje Vlado v celoti.
               Kajti, kot rečeno, opozarjamo na pojav vzporednega sistema dodeljevanja sodnih
               spisov, ki omogoča dodeljevanje spisov, kot si ga zamisli lahko sam vrh Vrhovnega
               sodišča, se pravi, z Maslešo na čelu.</p>
               <p>In, kako ta vzporedni sistem funkcionira? Gre za spiralo, ki deluje s pomočjo
               administrativnih delavk od Vrhovnega sodišča do Okrožnega sodišča in Okrajnega
               sodišča. Tako imenovana, spoštovani, prava vpisničarka natančno ve, kaj se bo s
               spisom, ki pride na sodišče po 15. uri dogajalo saj razpolaga z razporedom sodnikov
               in strank na tisti dan.</p>
               <p>Če povzamem preko vpisničarske knjige torej nadzirajo in posledično lahko naročajo
               kat eri spise in ob kateri uri je potrebno poslati iz nižjih sodišč naprej na višje
               oziroma Vrhovne. Čas od 15. ure do 16. ure se tako posluje s tistimi sodnimi spisi,
               ki naj bi se rešili na ne pravni ampak politično primerni način. Tako imenovani
               vzporedni sistem je po naših informacijah na Vrhovnem sodišču deloval tudi 18. 6.
               2014 v predlogu za sklic imate tudi nekatere kopije, ko je na Vrhovno sodišče
               prispela pritožba Janeza Janše v zadevi Patria. Zanimivo. Ta je prispela ob 15.30
               uri, torej je vpisničnarka natanko vedela  kaj se bo s spisom dogajalo saj je razpolagala s
               seznamom razporeditve spisov po sodnikih za tisti dan. Zahteva je fizično prišla po
               kurirju iz Okrajnega sodišča v Ljubljani na Vrhovno sodišče med 15.30 oziroma 15.35
               uro.</p>
               <p>Izpise iz elektronske knjige vpisnika Vrhovnega sodišča izhaja, da je tega dne
               prispelo skupaj na Vrhovno sodišče pet zadev, upoštevajoč tudi to, tako imenovano
               zadevo Patria. Ker pa je slednja prispela po 15. uri se je seveda vedelo komu bo spis
               dodeljen. Namreč, zadeve načeloma prihajajo na sodišče po pošti oziroma na vložišče
               pred 15. uro.</p>
               <p>Žal, pa zgodba tukaj še ni končana; Branko Masleša je potem kar dvakrat zavrnil
               predodelitev sodnega spisa čeprav je bil s strani vodje kazenskega oddelka praktično
               takoj se pravi naslednji dan, 19. 6. obveščen o odsotnosti sodnice, ki ji je bil spis
               prvotno dodeljen. Kljub omenjenemu obvestilu je gospod Masleša reagiral šele 23. 6.
               in odločil, da se spis predodeli. A, kako je to odločil? Namreč, predodelitev ni bila
               vpisana v elektronski vpisnik kar pomeni, da ni bila dodeljena v skladu s sodnim
               redom, zakonodajo in Ustavo, tudi to imate v prilogi. Pravzaprav sploh ni jasno kako
               je zadeva priromala do sodnice, ki je potem to zadevo obravnavala. Danes vsi vemo, da
               je bila to sodnica Žalikova, kajti zadeva, kot rečeno, ni vpisana. Najbolj
               zaskrbljujoče pri tej stvari je in zato težko sprejemamo mnenje na to zadevo
               Vrhovnega sodišča da je v tej sodni kuhinji sodeloval sam vrh Vrhovnega sodišča.</p>
               <p>In, če potegnem črto problematika dodeljevanja sodnih spisov ima svoj vrh na vrhu
               sodnega sistema zato nikakor ni za pričakovati, da se bo sistem očistil sam. Potrebni
               so konkretni in koreniti ukrepi. In danes smo tukaj zato, da v bistvu pomagamo k
               temu, da se te stvari spremenijo. Ne nazadnje nas na težave našega pravosodnega
               sistema opozarja tudi zadnja mednarodna raziskava o stanju na področju
               pravosodja.</p>
               <p>S priporočilom, ki ga danes predlagamo v Slovenski demokratski stranki dajemo zgolj
               stimulus ministrstvu, da opravi svoje delo in da pomaga k temu, da bo pravosodni
               sistem zaživel tako, kot živi v demokratično primerljivih državah.</p>
               <p>In dovolite, da za konec ali pa za izhodišče nadaljnje razprave preberem samo izjavo
               ministra Klemenčiča, ki jo je podal na eni od radijskih oddaj: <q>"Jaz sem že v
               preteklosti rekel, da ima vsaka država toliko pravne države, kolikor jo ljudje
               občutijo."</q> Kaj menijo ljudje o naši pravni državi ali pa bolje, o vladavini prava pa
               tako vsi v tej dvorani dobro vemo.</p>
               <p>Hvala lepa za začetek, se bom pa še seveda oglasila.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa.</p>
               <p>Obveščam vas, da je odsotna poslanka Marjana Kotnik Poropat, ki jo nadomešča Marija
               Antonija Kovačič.</p>
               <p>Želi besedo predstavnica Zakonodajno-pravne službe, Nataša Voršič? Izvolite, beseda
               je vaša.</p>
            </sp>
            <sp who="SDT7:VoršičNataša">

               <speaker>NATAŠA VORŠIČ:</speaker>

               <p>Hvala lepa, gospa predsednica.</p>
               <p>Zakonodajno-pravna služba je predlog priporočila proučila v skladu z Ustavo, pravnim
               sistemom in s pravno-tehničnega vidika. Že uvodoma je v svojem mnenju opozorila na
               ustavni položaj Državnega zbora, kot zakonodajne veje oblasti, ki pa opravlja tudi
               nadzorno in pa volilno funkcijo in na načelu delitve oblasti hkrati z načelom pravne
               države, po katerem lahko Državni zbor  drugim organom predlaga ukrepe, ki sodijo v njihovo pristojnost, pri
               tem pa spoštuje njihovo ustavno in zakonsko določeno samostojnost in neodvisnost pri
               izvrševanju teh pristojnosti. Glede konkretnega priporočila, predlog priporočila se
               nanaša na institut dodeljevanja zadev, ki je na zakonski ravni urejen v drugem
               poglavju Zakona o sodiščih, izhaja pa neposredno iz Ustave, pravica do zakonitega
               naravnega sodnika je določena že v Ustavi in v skladu s 23. členom Ustave lahko sodi
               samo sodnik, ki je izbran vnaprej po pravilih, ki so določeni z zakonom in s sodnim
               redom. Kršitev ali dopustitev kršitve teh predpisov je razlog za razrešitev funkcije
               predsednika sodišča. Za ugotovitev ali obstajajo razrešitveni razlogi iz prvega
               odstavka 64. člena Zakona o sodiščih pa lahko minister, pristojen za pravosodje,
               zahteva pripravo poročila. Kot smo zapisali že v samem mnenju predlagano priporočilo
               po vsebini ni povsem ustrezno in te neustreznosti z vloženimi amandmaji niso v celoti
               odpravljene.</p>
               <p>Strnjeno povedano glede na vse navedeno, glede na to, da priporočilo temelji na 64.
               členu Zakona o sodiščih predmet priporočila ne more biti poslovanje s sodnimi spisi
               ampak dodeljevanje, subjekt priporočila pa ne more biti Vlada ampak minister,
               pristojen za pravosodje.</p>
               <p>Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa.</p>
               <p>Želi besedo predstavnik Ministrstva za pravosodje, državni sekretar, gospod Stare?
               Izvolite.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala gospa predsednica. Lep pozdrav vsem poslankam in poslancem, vabljenim.</p>
               <p>Jaz bom poskušal v strnjeni obliki predstaviti samo sporočilo mnenja Vlade, ki je del
               gradiva v prilogi tega gradiva je tudi pisanje vrhovnega sodišča. Vlada meni, da so
               priporočila v bistvu nepotrebna in je mnenja, da se jih zavrne. Razlogi so pa
               preprosto v tem, da v obrazložitvi na kateri priporočila temeljijo ni nobenih
               podatkov takšne kakovosti, ki bi utemeljevali zelo resne očitke in navedbe oziroma
               izvajanja ,ki smo jih zdaj tudi slišali od predstavnice predlagatelja.</p>
               <p>Ne glede na to je Vlada oziroma Ministrstvo za pravosodje z vso resnostjo in
               skrbnostjo pristopilo k reševanju oziroma ugotavljanju utemeljenosti teh očitkov, ki
               so se pojavili tudi v medijih in je v okviru svojih pristojnosti takoj pozvalo
               Vrhovno sodišče na podlagi 67.a člena da v bistvu sporoči oziroma poroča ministrstvu
               v zvezi z očitki o zlorab instituta dodeljevanja zadev. Vrhovno sodišče je v svojih
               dveh odgovorih zelo jasno in temeljito opisalo oziroma rekonstruiralo potek dodelitve
               konkretne zadeve na kateri temeljijo ta priporočila in Ministrstvo za pravosodje
               absolutno nima nobenega razloga za to, da bi dvomilo v verodostojnost in utemeljenost
               navedb oziroma poročila Vrhovnega sodišča. Iz tega razloga tudi ni podlage oziroma
               potrebe po presoji Ministrstva za pravosodje, da bi uporabili pooblastilo iz 64.
               člena in pozvali Vrhovno sodišče za posebno poročilo o domnevni kršitvi pravil
               oziroma predpisov, ki urejajo dodeljevanje zadev.</p>
               <p>Tako da, iz tega razloga se nam zdi zadeva neutemeljena in ni niti v gradivu izkazano
               z nobeno podlago, ki bi utemeljevala resnost oziroma upravičenost teh očitkov, ki,
               kot poudarjam še enkrat, so izjemno resni in bi kazalo razmisliti o tem, da če
               razpolagate s temi podatki da uporabite tudi v bistvu možnost ovadbe. Kajti tukaj gre
               za tako resne in močne očitke zoper tretje veje oblasti in zelo določljive osebe na
               Vrhovnem sodišču da mislim, da po svoji kvaliteti ti očitki lahko pomenijo razlog za
               sum kakšnega kaznivega dejanja. Vendar kot rečeno, v gradivu in tudi do sedaj še
               nismo dobili nobenih podatkov oziroma podlag, ki bi izkazovali in utemeljevali
               resnost teh oziroma utemeljenost teh očitkov.</p>
               <p>Glede na to, da se v bistvu v obrazložitvi izhaja iz teze, da je vzpostavljen
               vzporedni sistem dodeljevanja zadev, ki je politično  motiviran in da se to dogaja na relaciji Okrajno –
               Okrožno sodišče Ljubljana, Višje sodišče Ljubljana in Vrhovno sodišče in da so te
               navedbe popolnoma pavšalne, tudi iz tega razloga ni nobene podlage za to, da bi
               sodišče oziroma Ministrstvo za pravosodje lahko uporabilo svoje pooblastilo in
               zahtevalo v bistvu izvedbo nadzora nad delom sodne uprave na nižjih sodiščih, torej
               na Višjem, Okrožnem in Okrajnem, kot je znano in izhaja tudi iz našega gradiva
               oziroma mnenja pa Ministrstvo za pravosodje ni pristojno za izvajanje nadzora sodne
               uprave na Vrhovnem sodišču kar izrecno določa tudi zakon. Ampak, kot rečeno, tudi
               vsebinske podlage oziroma razlogov za to ne vidimo.</p>
               <p>Iz tega razloga ocenjujemo, da je utemeljitev in pa sama priporočila, ki temeljijo na
               tej obrazložitvi neutemeljena oziroma neupravičena in kot takšna po mnenju Vlade se
               predlaga zavrnitev oziroma, so nepotrebna za uresničevanje.</p>
               <p>V nadaljevanju pa, če bo potrebno, lahko še dodatno utemeljim oziroma razložim tudi
               druge možnosti pravni podlag za izvajanje nadzora. Ampak, kot rečeno, glede na to, da
               priporočila temeljijo enem primeru in sicer Patria, ki seveda niso utemeljena, ni
               nobene podlage za to, da bi lahko posegali v tretjo vejo oblasti s temi orodji, ki so
               sicer predvidena in zaradi tega zavračamo ta priporočila.</p>
               <p>Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa.</p>
               <p>Želi besedo predstavnik Vrhovnega sodišča, generalni sekretar, Janko Marinko,
               izvolite, beseda je vaša.</p>
            </sp>
            <sp who="SDT7:MarinkoJanko">

               <speaker>JANKO MARINKO:</speaker>

               <p>Hvala lepa.</p>
               <p>Predlog priporočila se nanaša na poslovanje tako Okrajnega sodišča v Ljubljani,
               Okrožnega sodišča v Ljubljani, Višjega sodišča v Ljubljani in Vrhovnega sodišča
               Republike Slovenije pri poslovanju s sodnimi spisi v zvezi s spoštovanjem pravil, ki
               jih določa Ustava, zakon in sodni red glede zakonitega sodnika. Nanaša se na tri
               sklope, to je dodelitev zadeve 1 IPS 2004 157/2010 po prejemu te zadeve na Vrhovnem
               sodišču dne 18. 6. 2014. Drugi sklop je predodelitev te iste zadeve, dne 23. 6. 2015
               in pa na dodelitev zadeve 1 UP 129/2013, ki je posebej obravnavana.</p>
               <p>Predlagatelj navaja, da naj bi bil vzpostavljen vzporedni sistem poslovanja s sodnimi
               spisi preko katerega naj bi se s kršitvijo določb Ustave, Zakona o sodiščih in
               sodnega reda zaobšlo načelo zakonitega sodnika, rečeno drugače, preko katerega naj bi
               se določena zadeva dodelila v vršenje točno določenemu sodniku. Da bi ta zloraba bila
               dosežena naj bi pri njej sodelovali dve vrhovni sodnici, vpisničarka Vrhovnega
               sodišča, izbrane vpisničarke Okrajnega sodišča v Ljubljani, Okrožnega sodišča v
               Ljubljani, Višjega sodišča v Ljubljani vse skupaj pa naj bi upravljal in nadziral
               predsednik Vrhovnega sodišča, Branko Masleša.</p>
               <p>V to zadevo bi moralo biti vpletenih še bistveno več oseb, morali bi biti vpleteni še
               prvostopenjski sodniki, katerih zadeva to je. Med vpisničarji bi jih moralo biti
               bistveno več vpletenih, ker ima tako Okrajno kot Okrožno sodišče, ki sta največja
               sodišča v državi, po več vpisnikov za posamezne kazenske zadeve, ker jih je toliko,
               da jih je potrebno obravnavati ločeno po določenih pravilih v različnih vpisnikih in
               vsakega od teh vodi svoja vpisničarka. Morali bi biti vpleteni tudi kurirji teh
               sodišč in tako naprej.</p>
               <p>Skratka, tukaj naj bi šlo za obsežno, zapleteno zaroto kako zlorabiti pravila o
               zakonitem sodniku. Če bi ti očitki bili resnični potem ne bi govorili o škandalu
               ampak bi govorili tako kot je to državni sekretar povedal, o kaznivih dejanjih. In ta
               kazniva dejanja bi storili vsi, ki so vpleteni v to verigo. Ampak seveda, nič
               očitanega ne drži.</p>
               <p>Glede prvih dveh zadev je postopke v zvezi s pripravo odgovora Ministrstva za
               pravosodje po pooblastilu predsednika Vrhovnega sodišča prav zato, da bi se izognili
               očitku pristranskosti, ki se je potem seveda tudi pojavilo v temu predlogu
               priporočila opravila podpredsednica Vrhovnega sodišča, mag. Nina Betetto in kot
               rečeno, sta oba odgovora priložena k mnenju Vlade. Pregled, ki ga je opravila
               podpredsednica Vrhovnega sodišča je pokazal, da so bile vse zadeve dodeljene v skladu
               spravili sodnega reda, če gremo k tej prvi zadevi, torej dodelitev zadeve 1 IPS 2004
               157/2010 po prejemu zadeve na Vrhovno sodišče dne 18. 6. 2013. Torej, pravila zakonitega sodnika so
               pravila, ki jih določa Ustava, Zakon o sodiščih in Sodni red. V skladu s tem
               določbami so pravila oziroma postopek dodeljevanja zadev sodnikom naslednji: Vse
               pošiljke, ki jih sodišča dobijo po pošti, ter vloge in pisanja, ki jih prejema
               neposredno v vložišču prevzame pooblaščena sodna oseba, razporejena na to delo z
               razporedom dela. Torej ne vpisničarka ampak oseba, ki je zaposlena v vložišču.
               Vložišča vse pošiljke, tako tiste, ki jih dobijo po pošti kot pošiljke in pisanja, ki
               jih vlagajo stranke neposredno, sprejemajo ves delovni čas, torej od osmih do
               šestnajstih. Na prvo stran izvirnika pisanja, ki prispe na sodišče sodna oseba v
               vložišču odtisne štampiljko Dohodni zaznamek, izpolni podatke in se podpiše. Ponovno,
               ne vpisničarka ampak oseba v sodnem vložišču. Tako opremljeno pisanje vložišča
               predloži nadaljnje delo vpisniku pristojnega sodnega oddelka. Če gre za novo zadevo
               vpisničarka vse zadeve, ki so prispele prejšnji dan najprej razvrsti po abecednem
               redu začetnic priimkov oziroma imen strank, ter jih dodeli sodnikom upoštevaje
               abecedni red, začetnic priimkov sodnikov. In glede na izrecne očitke predsednikov
               Vrhovnega sodišča ta v teh postopkih nima nobene vloge. Vpisnike in pomožne knjige
               vodi vpisničar samostojno, v primeru nejasnosti pa po odredbi vodje oddelka, Vrhovno
               sodišče ima oddelke. Sodnik, vodja oddelka, nadzoruje vodenje vpisnika in po možnih
               knjig pri čemer zlasti ugotavlja pravilnost in pravočasnost vodenja in odreja odpravo
               napak ter pomanjkljivosti.</p>
               <p>V skladu s prej navedenimi pravili so bile dodeljene tudi vse zadeve do vpisnikov 1
               IPS Kazenskega oddelka Vrhovnega sodišča, prejete v dneh od vključno 17. 6. 2014 do
               vključno 26. 6. 2014. Vse zadeve se vodijo v informacijskem sistemu IK – torej
               kazenski informatizirani vpisnik kjer se beležijo vsa opravila zato smo lahko
               rekonstruirali celoten potek dodeljevanja.</p>
               <p>Dne 17. 6. 2014 so bile prejete štiri zadeve; prva po abecednem redu začetnic
               priimkov strank je bila dodeljena sodnici Zobčevi, druga sodnici Žalikovi, tretja
               sodniku Florjančiču, zadnja zadeva pa je bila dodeljena sodnici Ožboltovi. To pomeni,
               da bi zadeva, ki bi bila prejeta naslednji dan in ki bi bila prva po abecednem redu
               začetnic priimkov strank bila dodeljena sodniku Šorliju, ki je po abecednem redu
               začetnic priimkov sodnikov takoj za sodnico Ožboltovo.</p>
               <p>Dne 18. 6. 2014 je bilo prejetih pet zadev v skladu z navedenimi pravili je prvo od
               njih glede na abecedni red priimkov bila dodeljena sodniku Šorliju, druga, to je 1
               IPS 2004 157/2010 sodnici Tratnikovi, tretja sodnici Zobčevi, četrta sodnici Žalikovi
               in peta sodniku Florjančiču.</p>
               <p>Dne 19. 6. 2014 je bila prejeta ena zadeva in je bila dodeljena sodnici
               Ožboltovi.</p>
               <p>Dne 20. 6. 2014 sta bili prejeti dve zadevi in je bila prva dodeljena sodniku
               Šorliju, druga pa sodnici Zobčevi.</p>
               <p>In dne 26. 6. 2014 je bila prejeta ena zadeva in je bila dodeljena sodniku
               Florjančiču, torej v skladu s pravili Sodnega reda.</p>
               <p>Glede predodelitve zadeve 1 IPS 2004 157/2010 dne 23. 6. 2014, tega dne, bil je
               ponedeljek, je predsednik Vrhovnega sodišča odločil, da se zadeva zaradi nezmožnosti
               sodnice Tratnikove za obravnavanje zadeve dodeli drugemu sodniku kazenskega oddelka.
               V skladu z zgoraj navedenimi pravili je bilo treba zadevo 1 IPS 2004 157/2010
               naslednji dan dodeliti sodniku. Ker tekom 23. 6. ni prispela nobena druga zadeva, do
               takrat zadnja zadeva pa je bila, kot sem preferiral prej, bila 20. 6. 2014 bila
               dodeljena sodnici Zobčevi je bila zadeva 1 IPS 2004 157/2010 dodeljena sodnici, ki je
               bila po abecednem vrstnemu redu na vrsti za dodelitev, to je sodnici Žalikovi.</p>
               <p>Predlagatelj navaja, na strani tri, obrazložitve, da, citiram: <q>"Ta predodelitev ni
               bila vpisana v elektronski vpisnik za čas od 20. 6. 2013 do 24. 6. 2014, priloga
               številka pet. Zato ni bila pridodeljena v skladu s Sodnim redom. Torej, sploh ni
               jasno kako je bila zadeva pridodeljena vrhovni sodnici Vesni Žalik zato lahko
               utemeljeno sklepamo, da je šlo v temu primeru za kršitev 160. člena Sodnega reda."</q> Da
               je navedba o nevpisanosti odločitvi predsednika Masleša glede sodnice Tratnikove
               nesmiselno, kaže dejstvo, da je med prilogami samega predloga tudi odredba o pravilu
               številka SU 1136/2014/1 torej prav odredba s katero je predsednik Vrhovnega sodišča
               odločil, da se zadeva 1 IPS 2004  157/2010 zaradi nezmožnosti sodnice Tratnikove za obravnavane zadeve
               dodeli drugemu sodniku kazenskega oddelka.</p>
               <p>Na njej, torej na tej odredbi, ki je v kopiji priložena se nahaja opravilna številka
               iz katere se lahko sklepa na vpisnik in lokacijo v njem. Odredba je zabeležena v SU
               vpisniku, to je Vpisnik sodne uprave, kamor sodišča vpisujejo zadeve, torej sodne
               uprave, kakršna je bila tudi ta. Navedeni vpisnik se vodi v informacijskem sistemu
               ESU in iz podatkov sistema je razvidno, da je bila odredba po elektronski pošti
               poslana na naslov sodnice Tratnikove in kazenskega oddelka, dne 26. 6. 2014 ob 12.43
               uri.</p>
               <p>Navedba, da predodelitev ni bila vpisana v elektronski vpisnik za čas od 20. 6. 2014
               do 24. 6. 2014, kar da izhaja iz priloge številka pet, to je seznam kazenskih zadev z
               dnem 24. 6. 2014 pa kaže le na nepoznavanje delovanje vpisnika in toliko o
               strokovnosti prišepetovalcev. Glede na izvedbo je vpisnik na seznam uvrstil le tiste
               zadeve, ki so se na Vrhovno sodišče v času od 20 . 6. 2014 do 24. 6. 2014 prispele
               kot nove zadeve, poudarjam, nove zadeve. Zadeva 1 IPS 2004 157/2010 je bila za
               Vrhovno sodišče nova 18. 6. 2014, na seznamu bi se torej pojavila, če bi le-ta zajel
               obdobje od 18. 6. do 24. 6. 2014. Torej, nekdo je napačno interpretiral kaj ta izpis
               pove. Če pa želimo iz vpisnika dobiti poročilo o zgodovini konkretne zadeve, ki ga
               naredimo iz istega vpisnika seveda ta povsem jasno pokaže, da je bila zadeva
               predodeljena naslednji dan po odločitvi predsednika Vrhovnega sodišča, torej natanko
               v skladu s pravili o zakonitem sodniku.</p>
               <p>Glede navedb predlagatelja je morda potrebno pojasniti še vsaj nekaj stvari; da
               zadeva, o kateri je vloženo izredno pravno sredstev pride na Vrhovno sodišče z
               matičnega sodišča, v temu primeru Okrajnega sodišča v Ljubljani preko pristojnega
               višjega sodišča, v temu primeru Višjega sodišča v Ljubljani in da vsa ta sodišča tudi
               beležijo pot zadeve. Da informacija o datumu prejema zadev na Vrhovno sodišče
               zabeleži druga oseba kot pa vpisničarka, ki zadevo prejeme v delo in je takrat že
               opremljena s podatkom o datumu prejema. Da velja enak režim sprejemanja pisanj ne
               glede na uro pisanja, važen je samo dan. Da se vse opravila beležijo v informacijskem
               sistemu, ki beleži kdaj in kdo je izvedel posamezno opravilo in da lahko potem to iz
               sistema tudi rekonstruira.</p>
               <p>Da je 18. 6. 2014 na Vrhovno sodišče prispelo pet zadev, med njimi tudi zadeva 1 IPS
               2004 157/2010 in je bilo vsem nepomembno kdaj v teku tega dne je prispela posamezna
               zadeva, saj so bile naslednji dan vse razvrščene po abecednem redu imena strank. Da
               pošta iz Okrajnih, Okrožnih in Višjih sodišč na Vrhovno sodišče prihaja v teku
               celotnega delovnega časa in ljubljanska sodišča v temu pogledu niso nobena izjema. Da
               Vrhovno sodišče prejema pošiljke sodišč tudi preko njihovih kurirskih služb in tudi
               glede tega navedena sodišča niso nobena izjema.</p>
               <p>Glede dodelitve zadeve 1 UP 129/2013, mislim da se je tukaj pripetila neka, kot
               rečemo v sodstvu, protispisnost, ker v obrazložitvi je bilo povedano, češ da je bila
               zadeva prvotno vpisana v Kazenski vpisnik<gap n="…"/> Zadeva ni bila nikdar vpisana v kazenski
               vpisnik in konec koncev iz samega predloga je bilo jasno razvidno, da ni bila nikdar
               ampak, mislim da gre tukaj za lapsus. To zadevo smo v celoti preverili že lansko leto
               in spet te okoliščine ne ustrezajo temu, kar se navaja v predlogu.</p>
               <p>Zadeva, ki je prispela na Vrhovno sodišče dne 4. 4. 2013 je bila v predložitvenem
               poročilu Upravnega sodišča označena kot revizija. Torej, sodišče, ki pošilja pravno
               sredstvo na Vrhovno sodišče to stori s tako imenovanim predložitvenim poročilom v
               katerem tudi opiše za kakšno zadevo gre; gre za pritožbo, gre za revizijo, zahteva za
               varstvo zakonitosti<gap n="…"/> Ta je bila označena kot revizija. In kot takšna je bila vpisana
               v X IPS, v vpisnik upravnega oddelka Vrhovnega sodišča. Te kratice IPS, kratica
               pomeni Izredno pravno sredstvo, ta rimska 10 ali pa katera koli rimska številka pred
               tem pove samo, da imamo enotno poimenovanje za vse zadeve, kjer gre za Izredna pravna
               sredstva, da pa sodi rimska  10, IPS v vpisnik na upravni oddelek, da sodi rimska 1 na kazenski
               oddelek, ne vem, zdaj si bom izmislil, da sodi rimska 2 pač na neki drugi oddelek
               Vrhovnega sodišča. Torej, bila je vpisana v vpisnik rimska deset - X IPS, kamor se
               vpisujejo revizije za upravni oddelek Vrhovnega sodišča. In še isti dan je bila
               dodeljena v reševanje vrhovnemu sodniku Borivoju Rozmanu kot sodniku poročevalcu, ki
               je bil zakoniti sodnik na vrsti za dodelitev X IPS zadeve in nato je bila ta zadeva v
               skladu z otečenim načinom dela na Vrhovnem sodišču dana v predhodni preizkus
               strokovni sodelavki. Torej, strokovni sodelavci preizkusijo nekatere bolj formalne
               zadeve, ki se tičejo vloženega pravnega sredstva, pravočasnost ali je pooblastilo
               odvetnika in tako naprej.</p>
               <p>Ta je 5. 4., torej naslednji dan, obvestilo v vpisnik, da je bila zadeva napak
               vpisana kot revizija, saj bi se morala obravnavati kot pritožba, ker je bila vložena
               pritožba in, revizije in pritožbe se vpisujejo v različne vpisnike. Še isti dan je
               vodja upravnega oddelka dala odredbo, da se zadeva odčrta iz vpisnika X IPS in vodi
               kot rimska 1 – I UP, torej Upravne pritožbe. Odredba je bila izvršena isti dan,
               zadeva pa je ostala knjižena na sodnika Rozmana kot poročevalca. Ta je 9. 4. podal
               predlog za svojo izločitev, na podlagi česar je 11. 4. 2013 predsednik Vrhovnega
               sodišča odredil, da se zadeva predodeli vrhovnemu sodniku Bojanu Dolencu, ki je bil v
               temu primeru zakoniti sodnik poročevalec. torej, za vsak vpisnik obstaja sistem
               dodeljevanja zadev v skladu s tistimi splošnimi pravili, ki so bila vpisana. Če je
               bila zadeva vpisana v vpisnik X IPS potem bi bil na vrsti sodnik Rozman. Ko je bila
               ugotovljena pomota je bila zadeva vpisana v vpisnik I UP, kot je bilo pravilno. Tukaj
               pa je bila narejena napaka vpisničarke, ker ni hkrati te zadeve zdaj dodelila v
               skladu z vrstnim redom dodeljevanja teh zadev, I UP zadev. Ko je to bilo ugotovljeno
               je seveda predsednik, kot rečeno, odredil da se zadeva predodeli vrhovnemu sodniku
               Bojanu Dolencu, ker bi on bil zakoniti sodnik poročevalec.</p>
               <p>Ker je vmes minilo že nekaj časa in, ker so v temu času seveda prihajale nove zadeve
               na Vrhovno sodišče je bilo potrebno napraviti rekonstrukcijo prihoda posameznih zadev
               na Vrhovno sodišče, na upravni oddelek in dodeljevanja teh zadev posameznim vrhovnim
               sodnikom. Zato je v tisti odredbi s katero je predsednik popravil napačno dodelitev
               zadeve sodniku Rozmanu, hkrati predodelil še nekaj drugih zadev. Tako da se je torej
               s pravilno dodelitvijo zadeve sodniku Dolencu hkrati popravilo še tiste napačne
               dodelitve, ki so bile posledice tega, da sodnik Dolenc ni dobil te zadeve, pa bi jo
               moral dobiti. Ker je potem on dobil neko drugo namesto, da bi to dobil. In, če bi
               bilo upoštevano, da je to zadevo že dobil potem pač on ne bi bil za naslednjo zadevo
               na vrsti, kar pomeni, da se celotna ta veriga zamaknila za eno zadevo. Vsi ti
               postopki so dokumentirani v ustreznih zapisih in odločbah sodnikov oziroma sodišča,
               tako da s kadarkoli da preveriti, kdaj je bila takšna odredba izdana, kaj je bilo v
               tej odredbi odrejeno in tudi na podlagi česa je predsednik lahko rekonstruiral
               pravilen tek dodeljevanja te zadeve.</p>
               <p>Skratka, menimo da je iz vsega tega navedenega jasno razvidno, da očitki
               predlagatelja niso utemeljeni in da seveda Vrhovno sodišče pa tudi vsa ostala sodišča
               dodeljujejo zadeve v skladu z zakonom, sodnim redom, v skladu z načeli zakonitega
               sodnika.</p>
               <p>Hvala lepa.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa, za izčrpno pojasnilo.</p>
               <p>Želi besedo predstavnik Sodnega sveta, predsednik, Janez Vlaj, izvolite, beseda je
               vaša.</p>
            </sp>
            <sp who="SDT7:VlajJanez">

               <speaker>JANEZ VLAJ:</speaker>

               <p>Spoštovana predsednica, hvala lepa za besedo. Spoštovane poslanke, spoštovani
               poslanci.</p>
               <p>Kratek bom, zelo kratek, obljubljam, mogoče stavek ali dva pojasnilne narave. Namreč,
               zakaj sem se odzval na vabilo na današnjo  sejo, zato ker to terjajo pravila lepega obnašanja
               seveda in tudi iz razloga, da slišim te očitke, ne nameravam se pa vsebinsko
               kakorkoli opredeljevati do teh očitkov, zakaj ne? Namreč torej glede na samo vsebino
               predlaganega poročila, ki pravi, da se Državnemu zboru Republike Slovenije priporoča,
               da v primeru potrditve suma nezakonitosti pri poslovanju s sodnimi spisi uvede
               postopek za razrešitev predsednika Vrhovnega sodišča Republike Slovenije. Zdaj, če bi
               takšno poročilo bilo sprejeto in, če bi mu ministrstvo sledilo začne učinkovati ta
               zadnji odstavek, torej 64. člena po katerem o razrešitvi predsednika Vrhovnega
               sodišča Republike Slovenije odloči Državni zbor na obrazložen predlog ministra,
               pristojnega za pravosodje, po prejšnjem obrazloženem mnenju sodnega sveta in občne
               seje Vrhovnega sodišča.</p>
               <p>Čisto hipotetično, če bi do teh postopkov prišlo, najbrž je več kot očitno, da se v
               temu trenutku ne morem kakorkoli vsebinsko opredeljevati do teh očitkov, ne v svojem
               lastnem imenu, da bi vnaprejšnja svoja mnenja izražal, sploh pa ne v imenu Sodnega
               sveta se zato ne mislim več oglašati.</p>
               <p>Hvala lepa za besedo.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa. </p>
               <p>Prehajamo na razpravo in glasovanje o posameznih delih predloga priporočila in
               vloženih amandmajih. Odboru predlagam, da se razprava o vseh delih ter vloženih
               amandmajih združi v skladu s prvim odstavkom 128. člena Poslovnika. Odboru predlagam
               tudi, da po končani razpravi o posameznih delih in amandmajih ter glasovanju o
               amandmajih v skladu s tretjo alinejo 128. člena Poslovnika Državnega zbora glasuje o
               vseh delih predloga priporočila skupaj. Se strinjate z navedenim, kdo nasprotuje?
               <stage>(Ne.)</stage></p>
               <p>Torej, odpiram razpravo, kdo želi razpravljati? Gospa Anja Bah Žibert, izvolite.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa. No, tudi sama sem dolžna nekaj odgovorov.</p>
               <p>Zdaj, spoštovani državni sekretar, zdaj vaše mnenje smo si sicer prebrali, moram
               reči, da v nekaterih delih celo govorite o tem, da boste zadeve malo bolje pogledali,
               bili pozorni na to, tako sem pač razumela to mnenje. Ampak, vaše izvajanje ni samo
               nekako, če rečem polaganje glave v pesek ampak je tudi zavajanje, kajti ni res, da
               nismo predložili nekaterih konkretnih zadev. če ni za vas konkretno to, da sodnik, ki
               dela na teh zadevah, javno pozove vrhovnega šefa, se pravi govorimo o Masleši, k
               temu, da je pri dodeljevanju spisal nekaj zelo narobe in da se je to dogajalo tudi v
               njegovih primerih. Ali za vas to pomeni, da ta sodnik ne obstaja in da je nepomemben?
               Po drugi strani pravite, da seveda ni razloga za to, kar ste takšen odgovor dobili z
               Vrhovnega sodišča. Ja, lepo vas prosim, to je tako, kot da bi kurje tatove vprašali,
               kdo je tat v kurniku. Normalno, da se da na vsako stvar odgovoriti.</p>
               <p>Zdaj, prej je bilo seveda rečeno, kako prihajajo spisi, bom zelo vesela, če mi boste
               povedali, spoštovani predstavnik sodišča, koliko spisov na mesec pride po 15. uri, po
               kurirju? Koliko spisov? Verjetno tega podatka nimate, vidite, jaz mislim, da jih je
               zelo malo. In ne reči, kako težko je ta sistem obvladovati, ker je čisto preprosto,
               en telefonski pogovor je in to je to, in to dobro vemo. Tako, da iskati zdaj te vaše
               odgovore je zame čisto sprenevedanje.</p>
               <p>Ampak, veste, če se bomo tako sprenevedali potem bo naš sistem samo še bolj tonil.
               Jaz verjamem, da si bodo svoje mnenje ustvarili že državljani, ki vas že tako in tako
               opozarjajo kaj vse je narobe, ampak, poglejte, ko govorimo o tem, da je Vrhovno
               sodišče vse zavrglo in tako naprej<gap n="…"/> Poglejte kaj je povedal  pred kratkim gospod Masleša: <q>"Vrhovno
               sodišče ima jasno strategijo že od leta 2004 in jo čisto jasno izvaja in za to
               strategijo stojijo tudi rezultati in to je ključno."</q> Poglejte, to pove nekdo, ki
               natančno ve kakšna so, bi rekla mednarodne raziskave, kakšno je mnenje Evropske
               komisije, še vedno imamo najdražji pravosodni sistem, ampak on govori, da je vse v
               redu. In na drugi strani vi odgovarjate na očitke, namesto, da bi takšno priporočilo
               sprejeli, ker ni v ničemer določeno ampak zahteva zgolj dejanje ali pa, bi rekla
               aktivnost ministrstva, da se zadeve pogledajo in da se pride zadevi do dna, da temu
               ni tako in da zato ni potrebno nobene reakcije. Jaz mislim, da je to slabo in da
               dajete tudi zelo slabo sporočilo, glede tega, da se bo na področju pravosodja pa tudi
               dela sodišč marsikaj spremenilo.</p>
               <p>Zdaj, prej je bilo seveda povedano kako so bile tiste zadeve, pet zadev natančno se
               ve kako in kaj in poglejte, čisto ste pa spregledali to, da je gospod Masleša rabil
               štiri dni, da je zadevo predodelil. Zdaj boste rekli, saj to pa ni nič takšnega<gap n="…"/>
               Seveda je, pri tolikšnih zadevah, kot ste jih imeli takrat je še kako pomembno kateri
               dan sprejmeš odločitev. In poglejte, to vam bo znal otrok v vrtcu povedati.</p>
               <p>In ne govoriti o tem, da tukaj ni možnosti za zlorabe in seveda mi pač ocenjujemo, da
               je. Prej ste govorili, da sem omenila škandal in da je bilo kaznivo dejanje.
               Absolutno ampak jaz nisem za to tukaj, da govorim o kaznivem dejanju, to bi morali
               organi ugotoviti. Mi govorimo dejstvih, o informacijah, o podatkih, ki jih imamo, s
               katerimi razpolagamo in tukaj pozivamo pristojne, da reagirajo. Saj menda ja tukaj ne
               bomo obsodili kar direktno, tako kot se ve, pa se včasih tudi počne v naši državi,
               glede na to, kaj vidimo, da se dogaja potem končno z odločitvami.</p>
               <p>In še nekaj, tudi omenjala sem ustavno določilo, da ima vsak možnost za sojenje brez
               nepotrebnega odlašanja. Eno leto je stala zadeva v predalu. Eno leto ampak veste, to
               ni katerakoli zadeva, za te zadeve je padla Vlada, spoštovani. In mi govorimo kako
               zmanjšujemo zaostanke in se čudimo zakaj gospodarstveniki menijo, da je naše okolje
               neprimerno in, da je seveda naš največji problem neodvisnost sodišč.</p>
               <p>Tako da, jaz pač na vaše odgovore seveda ne morem v temu smislu pristati, da je
               seveda vse tako enostavno, kot ste vi povedali<gap n="…"/> In res je, vi ste citirali to, kar v
               zakonu piše, kako zadeve potekajo. Saj to je vsem jasno in to smo tudi povedali kako
               zadeve potekajo takrat, ko potekajo tako kot morajo v skladu z zakonom in Ustavo.
               Sprašujemo pa o tistih drugih zadevah, ki se očitno dogajajo sicer do tega ne bi
               prišli. Ja, še enkrat vas sprašujem, da zadeve prihajajo po kurirjih po 15.30 uri,
               kjer se natančno ve kako se tisti dan rokuje z dodelitvijo, ker je pač povsem jasno.
               Mislite, da smo si to izmislili ali kaj? So te kopije za vas tako malo pomembne?
               Zdaj, seveda, vi se pač temu lahko smejete ampak jaz se ne bi smejala. Vem pa, da
               ignorirate vse, vse ocene, vse kar je sveto za vas so vaše ocene, ki jih delajo tako
               sodniki sami in tako se danes obnaša, oprostite, tudi ministrstvo. Mi smo jih
               vprašali, rekli so da je vse tako kot mora biti in za nas je zadeva zaključena.
               Ampak, zato pa smo, tam kjer smo.</p>
               <p>In še nekaj, da ne bo kdorkoli mislili, da je to zgolj zadeva SDS, zato, ker je ravno
               zadeva Patrie. Ni res. Če deluje takšen sistem, v katerem imamo mi informacije, da
               deluje se dela krivica, ustavna krivica tudi ostalim. Kajti, če gre za tako imenovano
               dodeljevanje  po nekih
               drugih pravilih se udi tistim ostalim dela krivice, ker ravno tako ne pridejo do tako
               imenovanega zakonitega sodnika.</p>
               <p>In jaz upam da, res upam, da bo koalicija pa le podprla ta priporočila, ki v ničemer
               ne posegajo v nikogar, kot zgolj za to, da se stvari razčisti do dna. Jaz ne
               pričakujem, da bodo nekateri to podprli, ker vem kako in kaj ampak upam pa na razum
               večine, ker mislim, da zadeve res niso tako enostavne.</p>
               <p>In še enkrat, o tem ne govori samo politika, ker danes je seja sklicana na predlog
               Slovenske demokratske stranke<gap n="…"/> O tem opozarja stroka ozirom tisti, ki delujejo
               znotraj sistema. In veste, če ne boste nekaj naredili bo res prišlo do čistega
               kolapsa, ker vedno več je teh ljudi, ki opozarjajo na te stvari.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa. </p>
               <p>Pojasnilo želi podati državni sekretar, Darko Stare, izvolite.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala gospa predsednica.</p>
               <p>Zgolj v izogib nesporazumov, namreč, žal moram reči, da v izvajanju vašem prihaja do
               tako imenovane zamenjave tez oziroma področja. Izhajal sem iz obrazložitve, na
               katerih temeljijo priporočila in o katerih se je izrazilo mnenje Vlade. In v
               obrazložitvah so navedeni primeri oziroma teza, da je vzpostavljen vzporedni sitem
               dodeljevanja zadev na relaciji Okrajno sodišče – Okrožno sodišče – Višje sodišče v
               Ljubljani - Vrhovno sodišče, ki temelji na političnem motivu oziroma politični
               liniji. Očitki za prva tri nižja sodišča so popolnoma pavšalni, konkretizirano malce
               bolj utemeljeno je pa ravnanje sporno torej očitek za Vrhovno sodišče. In moja
               navedba, da so očitki neutemeljeni in pavšalni se je nanašala na nižje nivoje, z
               ozirom na to, da je bilo pa malo bolj konkretizirano in tudi sklic na mnenje oziroma
               pisanje vrhovnega sodnika pa se je pravosodno ministrstvo v dolžni skrbnosti
               samoiniciativno odzvalo po glasu notornosti, kot se temu reče, ko je bilo to prvič
               objavljeno v medijih in zaprosilo samoiniciativno, Vrhovno sodišče na podlagi 67.a
               člena, kot sem rekel, za poročilo oziroma povratne informacije. Odgovor Vrhovnega
               sodišča je bil po naši presoji verodostojen in utemeljen. Danes smo ga lahko tukaj
               slišali zelo celovitega in se mi zdi, v zelo prepričljivi obliki. To je bil izraz
               skrbnosti pravosodja. Kar se tiče pričakovanega nadzora je bilo tudi jasno poudarjeno
               in izraženo v mnenju, da Ministrstvo za pravosodje ne more izvajati nadzora na tako
               imenovano sodno upravo na Vrhovnem sodišču kar izrecno zapoveduje Zakon o sodiščih
               oziroma prepoveduje. To lahko izvajamo samo na nižjih sodiščih.</p>
               <p>Kar zadeva očitka o resnosti očitkov tretji veji oblasti, torej Vrhovnemu sodišču in
               nižjim sodiščem v tej zadevi in vse je utemeljeno na primeru Patria in pa primer KPK
               noben podatek in nobena priloga tem priporočilom ni takšne kvalitete, ki bi p moji
               presoji povprečno razumnemu človeku opravičeval razlog za sum, da so očitki
               utemeljeni oziroma upravičeni. Vaše prepričanje, da je temu tako pa na nek način
               implicira tudi vašo dolžnost, ker ste rekla, da niste organ pregona. Ste spoštovana
               poslanka, uradna oseba in po določili veljavnega Zakona o kazenskem postopku v
               Republiki Sloveniji, 145. člen je zelo jasno določeno, da vsaka uradna oseba oziroma
               državni organ, ki v okviru upravljanja svojega dela oziroma funkcije pride do suma
               kaznivega dejanja za katero se storilec preganja po uradni dolžnosti, to naznani
               pristojnemu organu. To je pa primarno državno tožilstvo, lahko sodišče, lahko pa tudi
               policija.</p>
               <p>Hvala lepa.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa.</p>
               <p>Besedo dajem dr. Jasni Murgel, izvolite.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Hvala lepa gospa predsednica, lep pozdrav vsem.</p>
               <p>Jaz bi zdaj rada povedala kaj je spet tukaj na stvari; spet je tukaj na stvari  napad na sodno vejo
               oblasti. Predlagatelj v svojem predlogu predstavlja nekaj primerov, konkretnih, ki
               naj bi kazali na to, da se v sodnih postopkih ne spoštuje načelo vrstnega reda, pri
               dodeljevanju zadev. Glede na to, kar smo dobili, poročila Vrhovnega sodišča in tudi
               Ministrstva za pravosodje ugotavljamo, da ni razloga, da bi dvomili v to, kar je
               Vrhovno sodišče zapisalo in kar je na podlagi tega povedal državni sekretar. Zato je
               razprava o tem danes, o tem predlogu, brezpredmetna. Očitki so, kot je že povedal
               državni sekretar, pavšalni, popolnoma neutemeljeni in zato je o njih sploh
               brezpredmetno razpravljati. Ker ni prepričljivih in resnih razlogov za to, da bi
               sploh lahko ugotavljali, da obstaja sum, da dejansko bi naj nekaj bilo narobe.</p>
               <p>Če bi delali v sodnem postopku kdaj bi vedeli, kar bi tudi tukaj morali upoštevati
               osnovno pravilo, če nekaj zatrjuješ in sicer to, da zatrjuješ, da obstaja nek sum
               neke nepravilnosti, kaznivosti celo, da moraš predložiti dokaze za to, kar zatrjuješ.
               Tukaj v temu predlogu nobenih takšnih konkretnih dokazov ni, da bi lahko vsaj
               utemeljeno posumili, da bi lahko prišlo do nekih nepravilnosti, ki se zatrjujejo.
               Zato kot je tudi ugotovila Zakonodajno-pravna služba, bi ta predlog, če bi ga
               sprejeli, pomenil poseg preko izvršilne veje oblasti v sodno vejo oblasti, za kar
               enostavno Državni zbor ni pristojen in takšnega sklepa enostavno ne smemo
               sprejeti.</p>
               <p>Zdaj pa, tako kot je povedal že državni sekretar, če nekdo mislim, da je podan sum
               kaznivega dejanja potem pa ima dolžnost celo, da kot predstavnik državnega, kot
               državni funkcionar poda kazensko ovadbo in sporoči, da sum takšnega kaznivega dejanja
               obstaja in tam v tej kazenski ovadbi lahko navede vsa dejstva in predloži vse dokaze
               na katerih misli, da je utemeljena ta njegova kazenska ovadba in se bo na podlagi teh
               dokazov, teh izjav, vseh silnih oseb, ki obstajajo in ne vem kakšnih vse dokazov,
               listinskih, ugotovilo v sodnem postopku ali obstaja utemeljen sum storitve kaznivega
               dejanja. Tukaj pa pač imamo prostor, da prosto po Prešernu govorimo, da obstajajo ne
               vem kakšni sumi in ne vem kaj. Ampak, Poslanska skupina Stranke modernega centra in
               tudi celotna koalicija takšnega priporočila ne more sprejeti, ga ne more podpreti,
               ker enostavno je v neskladju z Ustavo in v neskladju z našo zakonodajo. In, kar je
               rekla tudi Zakonodajno-pravna služba, katere mnenje predlagatelji, takrat ko mu je v
               korist seveda vedno spoštuje zdaj tukaj pa poišče ne vem kakšne vse razloge, da bi
               kljub takšnemu mnenju Zakonodajno-pravne službe nas prepričeval, da naj glasujemo za
               takšen sklep, ki predstavlja, še enkrat ponavljam, poskus posega v sodno vejo
               oblasti, ki pa je nedopusten.</p>
               <p>Zato bomo glasovali proti vem predlogom. Hvala lepa.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Hvala lepa. </p>
               <p>Besedo ima gospod Žan Mahnič, izvolite.</p>
            </sp>
            <sp who="SDT7:MahničŽan">

               <speaker>ŽAN MAHNIČ (PS SDS):</speaker>

               <p>Hvala za besedo, predsednica, spoštovane kolegice in kolegi, dragi gostje.</p>
               <p>Zdaj, prvi sklep oziroma prva točka, ki jo predlagamo da se sprejme je jasno
               napisano: Državni zbor Republike Slovenije priporoča Vladi Republike Slovenije
               oziroma ministru za pravosodje, da uvede ustrezen nadzor nad poslovanjem s sodnimi
               spisi, na vseh sodiščih, Okrajnem, Okrožnem, Višjem in Vrhovnem, s ciljem
               ugotavljanja suma nezakonitosti pri poslovanju s sodnimi spisi ter v primeru
               ugotovitve nepravilnosti ustrezno ukrepa. Jaz res ne vem kaj je problem s tem, ker
               kot vi trdite, da je vse v redu, potem bo ta nadzor to verjetno pokazal in nam boste
               lahko še bolj govorili, poglejte, saj smo vam govorili. Če imaš ti čisto vest potem
               se ne bojiš nobenega nadzora, kvečjemu narediš obratno, še zahtevaš ga. Pridite,
               poglejte in se boste prepričali. Če to v SDS-u hočejo naj to dobijo, mi bomo dali vse
               zadeve na razpolago in potem bodo oni morali biti tiho, ker se je izkazalo, da  niso imeli prav. ker
               drugače pa veste, če vi to zadevo zavrnete, kar jo boste, pa pri nas ostaja utemeljen
               sum, da je očitno nekaj narobe. Jaz se z gospodom sekretarjem strinjam, podajte
               kazensko ovadbo ampak kdo v tej državi je naiven, da bo nek sodnik odločal proti
               Branku Masleši, če ga že poslanci branijo na vse kriplje, vrana vrani pa sploh ne
               izkljuje oči.</p>
               <p>Jaz moram reči, poslanke in poslance, ne poznam, kar delam na odboru po navadi vedno
               naredim na začetku, ko pridejo gostje je to, da vsaj <q>"po-googlam"</q> njihova imena in
               priimke, ker rad vem s kom se pogovarjam. Tako da sem vpisal v google ime Janko
               Marinko. In, kaj mi je vrglo ven? Članek iz leta 2013: <q>"Janko Marinko je bil za
               svetnika višjega sodišča imenovan januarja 2007"</q><gap n="…"/></p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Spoštovani, jaz mislim, da se moramo opredeliti danes do priporočil in<gap n="…"/></p>
            </sp>
            <sp who="SDT7:MahničŽan">

               <speaker>ŽAN MAHNIČ (PS SDS):</speaker>

               <p>Ja, saj se opredeljujem do tega, kar je gospod povedal. Jaz mislim da mora javnost
               vedeti, kdo gospod Marinko je in v kakšni luči potem on podaja te zadeve. </p>
               <p>Skratka, ne bom bral, v redu se bom pa navezal na njega<gap n="…"/></p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Lepo prosim, hvala.</p>
            </sp>
            <sp who="SDT7:MahničŽan">

               <speaker>ŽAN MAHNIČ (PS SDS):</speaker>

               <p>Zdaj, ni znal odgovoriti koliko spisov pride po 15 uri. Mi nismo njemu očitali
               oziroma Vrhovnemu sodišču ne očitamo za sodne spise, ki prihajajo med 8. in 15. uro,
               verjamemo da takrat poteka zakonito, problem so pa tisti, ki prihajajo po 15. uri.
               Ker ta, ki vnaša, pokliče na sodišče pa reče, zdaj je pa na vrsti ta sodnik, zdaj mi
               pa ta spis pošljite. Nisem slišal zanikanja, da ta zadeva ne poteka tako.</p>
               <p>Prej je gospod Marinko, ki je znan po tem, da je kritiziral Janševo Vlado, dejal da
               ne drži to kar smo napisali tukaj notri, ko smo se sklicevali na sodnika Borivoja
               Rozmana. Kaj smo zapisali: <q>"Da prihaja do nepravilnosti pri vpisovanju sodnih zadev v
               vpisnike Vrhovnega sodišča Republike Slovenije in s tem kršitev 160. člena Sodnega
               reda, 14. člena Zakona o sodiščih ter posledično 22. in 23. člena Ustave Republike
               Slovenije, kaže tudi dopis vrhovnega sodnika Borivoja Rozmana z dnem 9. aprila 2013.
               V omenjenem dopisu vrhovni sodnik, Borivoj Rozman predsednika Vrhovnega sodišča
               Branka Masleša opozarja, da mu je bila dodeljena zadeva v kateri Janez Janša toži
               Komisijo za preprečevanje korupcije zardi posega v človekove pravice in temeljne
               svoboščine. Vrhovni sodnik v dopisu opozarja, da mu je bila zadeva dodeljena v
               reševanje na podlagi napačnega vpisa v vpisnik. Ko je bilo to popravljeno pa je
               vrhovni sodnik Borivoj Rozman ugotovil, da pri vpisu v nov vpisnik ni bil upoštevan
               vrstni red sodnikov in s tem ni bilo upoštevano načelo naravnega sodnika."</q> Ker v
               ugotovitev vrhovnega sodnika Borivoja Rozmana ne gre dvomiti je jasno, da gre v temu
               primeru dokazljivo za kršitev 160. člena Sodnega reda. Jaz bi pričakoval, da bi eden
               tukaj odgovarjal. Pa če recimo damo vam prav lahko zaradi mene odgovarja tudi ta
               sodnik, ker očitno ne ve, da je potem on napačno ravnal. Ampak gre za to, da je
               očitno v tej zadevi prišlo do nekaterih napak. In bi prosil gospoda Marinka, da te
               zadeve pojasni.</p>
               <p>In, kot sem že dejal, jaz bom te sklepe podprl, nimam nobenih težav, jaz upam, da se
               boste tudi na mestu verjetno mrzlično iščete tistega, ki je poslanski skupini oziroma
               komur koli že dal te sezname, se pravi da verjetno z vašega sodišča nekatere
               informacije uhajajo in da iščete žvižgače namesto da bi se ukvarjali s tistimi
               problemi, ki jih imate še premnogo, da danes ta sklep podpremo, verjamem da imate z
               drugim težave. Če se že ne strinjate z drugim, vsaj prvega, da se opravi nadzor in da
               ugotovimo, kaj se je dejansko dogajalo. Bomo, če se bo ugotovilo na nadzoru lahko
               rečemo, no, mi smo se motili. Dokler pa tega nadzora ni oziroma ni nobenih izsledkov
               lahko upravičeno dvomimo, da se to dogaja, kar dokazuje že to, da je tam poslanka
               skočila v zrak, ko sem samo hotel samo povedati kdo ta sodnik, ki je dane tukaj sploh
               je. To je izrazito politično motiviran človek, ki se predstavlja za nevtralnega
               sodnika<gap n="…"/></p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Spoštovani poslanec<gap n="…"/></p>
            </sp>
            <sp who="SDT7:MahničŽan">

               <speaker>ŽAN MAHNIČ (PS SDS):</speaker>

               <p>Hvala zaenkrat.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p> Jaz se moram tukaj oglasiti<gap n="…"/> V bistvu nisem skočila ampak govorimo danes o
               priporočilu ne pa o Janku Marinku  in enostavno tega ne morem dovoliti. Janko Marinko želi besedo,
               izvolite.</p>
            </sp>
            <sp who="SDT7:MarinkoJanko">

               <speaker>JANKO MARINKO:</speaker>

               <p>Hvala lepa.</p>
               <p>No, tole me je res malo presenetilo pa če bi že hoteli zdaj vendarle kakšno besedo,
               upam da mi je to dovoljeno v tem povedati bom pa še to zdaj javnosti povedal kar sem
               pa že marsikdaj kolegom pa še komu drugemu povedal, da nekaj najboljših rešitev za
               sodstvo s sprejele točno desne vlade, tako glede sodniških plač kot glede celovitega
               sistema odprave sodnih zaostankov, ki ga je sprejel minister Šturm. Tako da, o moji
               političnosti mislim da to res zadošča.</p>
               <p>Glede zadeve zadnje, torej zadeva kjer pravite sodnika Rozmana, zadevo Vrhovno
               sodišča je prejela 4. 4. 2013 in tu imam pred seboj odredbo predsednika Vrhovnega
               sodišča z dnem 11. 4. 2013, v kateri je seveda odreagiral na te informacije ki jih je
               sodnik Rozman dal, glede na paka o katerih sem, upam da sem bil razumljiv, pojasnil v
               mojem uvodnem pojasnilu. Kaj se je zgodilo, zakaj se je zgodilo in kako se je to
               saniralo, torej od 4. 4. do 11. 4. se je ves skupaj saniralo. Mislim, da o tem nima
               več smisla kaj dosti govoriti.</p>
               <p>Mimogrede glede nadzora nad dodeljevanjem zadev, sodišča dobivajo takšne zadeve,
               stranke jih vlagajo, odvetniki jih vlagajo in vem, da so nekatera sodišča
               rekonstruirala dodelitev zadeve že za precejšnja časovna obdobja ker so stranke
               takšen odgovor podale.</p>
               <p>Glede, zdaj grem od zadaj naprej, glede druge zadeve, torej predodelitev zadeve,
               tukaj imamo opravka z nekaj dokumenti, ki naj bi nekaj dokazovali in mimogrede ne
               rabimo nobenega žvižgača, ker so to vse dokumenti ki so iz vpisnika, so javni
               dokumenti. Iz vpisnika dobite vse informacije, ki jih želite in ti dokumenti so bili
               vloženi v kazenski spis in so iz spisa kopirali. Tako da, tukaj nič posebnega z
               našega vidika, da bi bilo potrebno kogarkoli loviti. Ampak na temu primeru, ko je
               bilo poskušano z nekaterimi dokumenti dokazovati, kaj se je zgodilo sem spet, mislim
               da v uvodu jasno povedal, da se to ni zgodilo. Da torej ni res, da odločitev o
               predodelitvi ni dokumentirana, celo v dveh vpisnikih je dokumentirana, v vpisniku SU
               in iz tega vpisnika ste predložili fotokopijo odločbe, torej kako zdaj ni
               dokumentirano? To mi bo večna uganka. In po drugi strani sem pokazal, da je tud v
               kazenskem vpisniku ta ista star dokumentirana. Da pa nekdo, ki je mislil, da vpisnik
               pozna tega v resnici ne pozna in si je napačno razlagal neke rezultate, to je pa
               problem tistega, ki je to skušal interpretirati.</p>
               <p>Štiri dni je minilo, sodnica, ki je bila prvotno določena za poročevalko v tej zadevi
               je takrat res bila na dopustu, te pa pravzaprav ni bilo povsem jasno koliko časa bo
               njena odsotnost trajala, ali gre res za daljšo odsotnost ali krajšo. In predsednik
               Vrhovnega sodišča se tukaj angažiral tako, da je na nedelovni dan govoril z njo, da
               bi ugotovil ravno to okoliščino ali bo lahko delala na zadevi, kontinuirano, tako kot
               zadeva zahteva ali ne. In, ko je dobil od nje jasen odgovor je potem v ponedeljek
               sprejel odločitev in ta je bila, kot rečeno, v torek implementirana tudi v vpisniku.
               Torej vmes sta pa sobota in nedelja minili.</p>
               <p>Ta primer, mislim da povsem jasno pokaže, da tisti dokumenti, ki naj bi utemeljevali
               očitke iz predloga kratko malo ne držijo, ker je povsem jasno iz tega, kar sem
               povedal da ali gre za napačno interpretacijo ali za zatrjevanje nečesa, kar sploh v
               resnici ne obstaja.</p>
               <p>Glede prve zadeve smo pa zdaj seveda pred eno nenavadno situacijo, torej kako
               dokažeš, da nečesa ni. Če bi nekdo prišel s trditvijo, da obstaja tukaj neka zarota
               preko katere se vpliva na to kako bo nek poslanec glasoval, kako naj dokažemo, da
               tega ni? Negativnih dejstev se ne da dokazovati.  Cela pot, kot rečeno, kot sem jo razložil, je bila
               vpisana. Vsi, vse zadeve so dokumentirane in to dokumentirane na več točkah. Več
               ljudi je vpletenih v poslovanje, kar pomeni, da bi res moralo iti za ne vem kakšno
               zaroto. Plus zdaj, čisto neko negotovo dejstvo in zdaj se vračajo med tisto srednjo
               zadevo v zvezi s prerazdelitvijo. Če bi bilo tako, kot se zatrjuje, torej taka
               zarota, potem tista zadeva pač ne bi smela biti odločena ob 12.34. uri, ker je bilo
               negotovo, po tej teoriji, kaj se bo še vse zgodilo, ker mandat do 15. ure še teče
               normalen postopek dodeljevanja, pa je vendarle bilo 12.34 odločeno, kar mislim, da je
               spet dokaz proti tistemu, kako naj bi se poslovalo.</p>
               <p>In iz vsega tega ne vidim drugega zaključka, kot da se pač zadeve vodijo točno tako,
               kot zakon predvideva. Dokazati torej rečeno, da nečesa ni, se pa ne da. V pravu se
               tega ne dokazuje.</p>
               <p>Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Želi še kdo razpravljati? Anja Bah Žibert, izvolite.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Zdaj, najprej nekaj odgovorov. Poglejte takoj, ko opozorimo, da je nekaj na področju
               pravosodja oziroma bolje sodstva narobe, nekateri skočijo in začnejo kričati, sodniki
               so neodvisni, pustite sodno vejo oblasti. Jaz imam tega počasi res dovolj, pa še kdo
               drug, predvsem pa državljani. Zato tudi zahtevajo nekatere korenite spremembe tudi
               kar se tiče sodnikov. </p>
               <p>Ampak glejte, to niso svete krave. Na eni strani govorite, da ne smemo omeniti
               stvari, ki naj bi šle narobe, po drugi strani pa nihče nič ne reče, ko sodniki
               politično obračunavajo. Kaj pa je bil govor gospoda Masleša na sodnih dnevih, kot
               politično obračunavanje? Kaj pa je bilo izjava sodnice v pravni praksi, ko politično
               obračunavanje s tistimi, ki se z nekaterimi stvarmi v državi ne strinjajo. Politično
               obračunavanje, spoštovani. Politično obračunavanje. Ampak, ko pa mi želimo priti neki
               zadevi do dna in zgolj želimo, da se pripravi poročilo o domnevnih kršitvah, pa
               skočite vsi na zadnje noge in pravite, ne, mi pa tega ne bomo podprli.</p>
               <p>To je prispodoba, saj se tako<gap n="…"/> <stage>/ oglašanje iz dvorane/</stage> To je kot glava v pesek, ne?
               To je enako.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Prosim za spoštljiv odnos, poslanka, lepo prosim.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Rek, slovenski rek, veste. Slovenski rek. Slovenski rek. Tako, da veste to pa je
               problem. In mene čudi res, spoštovani kolegi iz SMC, ker predvsem vi razpravljate, da
               se vam zdijo ta priporočila oziroma to priporočilo kjer zgolj želimo, da se pripravi
               poročilo in zadeva pač preveri v skladu z zakonodajo, takšen problem. </p>
               <p>In ne nazadnje, spoštovani državni sekretar, vi ste meni govorili katere so moje
               pravice kot poslanke, kaj lahko storim, niste mi pa odgovorili na to zakaj vi ne
               storite. Rekli ste zato, ker je domnevni kurji tat rekel, da ni kure ukradel iz
               <q>"kurnika"</q>. Saj to je pa vaš odgovor. In res ne vem v čem je problem, da se takšna
               zadeva ne bi razjasnila. In gospod Tamarinko, vidite, tukaj pa vi zdaj prihajate v
               nek, ne bom rekla<gap n="…"/> nedoslednost, pa bom tako rekla. Najprej omenjali ste zadevo
               predodelitve. Poglejte, isti dan, ko je pač prišla zadeva oziroma potem 18.6. je
               vodja kazenskega oddelka obvestil gospoda Masleša, da bo gospa sodnica ostala na
               dopustu do konca meseca. On pa je za svojo odločitev rabil še nadaljnjih, ne vem, 3,
               4 dni.</p>
               <p>In naprej. Še enkrat. Ker tukaj me čudi tudi to, da ne nazadnje stanovska kolegica
               meni, da mnenje oziroma izjava pisna gospoda Borivoja Rozmana ni pomembno in da o
               ničemer ne govori. Ampak on  je bil jasen. Zdaj seveda pač vi boste obračali besede in
               rekli, da temu ni tako. Nikjer nisem zasledila, da bi kdajkoli sodišče oziroma
               predstavniki Vrhovnega sodišča izjavili, da se je zlagal. Jaz upam, da ste postopke
               potem speljali, ker potem nekdo laže, ne? Ampak tega nisem zaznala. </p>
               <p>Sem pa zaznala to, da gospod Masleš še ni odgovoril zakaj nek spis 15 mesecev leži v
               predalu Vrhovnega sodišča, čeprav gre za zadevo, ki naj bi bila speljana zaradi same
               obravnave oziroma pač po hitrem postopku. No, govorim prednostno, da bom ja natančna,
               spoštovana kolegica. To pa je problem. Na to nimate odgovora. Pa še nekaj! Ne, nimate
               ga, ker to kar ste povedal, zame ni odgovor, ker pač citirate te stvari dodelitve,
               ampak on je bil jasen, glejte, konkreten. In zdaj, prej ste meni očitali, da moram
               speljati neke postopke kazenske, če tako omenim, po drugi strani, ne vem potem bi jih
               morali tudi vi, če to pravi vaš uslužbenec.</p>
               <p>Po drugi strani pa še nekaj. Vi ste natančno poznali to naše priporočilo in pa
               zahtevo za sklic z vsemi prilogami. Govorili smo o problematiki po 15. uri. Gospod
               Marinko, vi ste predstavnik Vrhovnega sodišča in vi danes na seji pravite, da ne
               veste koliko zadev pride v hišo po tej uri. Jaz tega ne verjamem. Ker verjamem, da
               ste še kako pogledali to zadevo. In če ste prišel na sejo, ne nazadnje bi jo moral
               pogledati. Ker govorimo o problematiki po, tako kot sem rekla, po 15. uri. In jaz sem
               vas konkretno vprašala, če je to običaj.</p>
               <p>In še to, da zaključim. Seveda gre veriga navzdol. Ravno govorili smo pot od kurirja
               in tako naprej. To je tisto, ko sem govorila o spirali. Prav bi bilo, da bi se zadeve
               pogledale. Ne vem, marsikatera stvar se vzame pod drobnogled, ne nazadnje smo bili
               zdaj priča, da se hodi po pisarnah celo predsednika Vlada, ne da ve za to, hodi se v
               Državni zbor ampak pri taki zadevi se pa reče: ne, pustimo na miru, dvignimo roke,
               Vrhovno sodišče pravi, da je vse v najlepšem redu. Ne vem, kam to pelje.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Gospod Marinko, izvolite, beseda je vaša.</p>
            </sp>
            <sp who="SDT7:MarinkoJanko">

               <speaker>JANKO MARINKO:</speaker>

               <p>Ja, hvala.</p>
               <p>Ne gre za to, da pravimo. Sem predložil nekaj dokazov, ki so na papirju v zvezi s
               sodnikom Rozmanom. Pred sabo imam odredbo z dne 11.4.2013, v kateri je bila, s katero
               je bila sanirana ta zadeva napačne dodelitve zadeve do katere je prišlo tako, kot sem
               opisal in ki je bila sanirana tako, kot sem opisal. Na drugi strani odredbe, v drugem
               odstavku piše: <q>"Po pregledu spisa 1 UP 129/2013, je vrhovni sodnik Borivoj Rozman
               9.4.2013 predsednik Vrhovnega sodišča predlagal svojo izločitev tudi iz razloga, ker
               meni, da mu je bil spis dodeljen v delu mimo vrstnega reda sodnikov, ki odločajo o
               pritožbah."</q> Torej to gre za nekaj, kar je bilo znano takrat, pred 11.4. in kar je
               bilo tudi sanirano tako, kot sem opisal. Nima smisla zdaj delati kot, da je sedaj
               poročilo sodnika Rozmana nekaj novega, kar je bilo odkrito, kar je bilo sicer
               prikrito, ko je pa vendar v tej odredbi to jasno in glasno napisano.</p>
               <p>Še enkrat glede predodeljevanja zadeve. Ne 18., 19.6.2014 je vodja kazenskega oddelka
               pisno seznanil predsednika Vrhovnega sodišča kako je s sodnico Tratnikovo ampak to je
               bilo vloženo in ta del je pa v prilogah, ki je predložen predlogu, skrit, ga ni in na
               spodnjem delu tega sporočila je uradni zaznamek: Prejeto v Urad predsednika ob 18.55.
               uri. 19.6. ob 18.55. uri.  Mislim, da ne gre za to, kaj je Vrhovno sodišče sedaj
               tukaj reklo, ampak na tistih delih kjer imamo opravka z nekimi dokumenti, ki naj bi
               nekaj dokazovali se mi zdi, da sem na vse tisto odgovoril z ali dokumenti, ki nekaj
               drugega dokazujejo ali z tem, da je pač nek dokument napačno prebran, ker ga nekdo ni
               razumel. Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo ima, replika. Replika Anja Bah Žibert. Ja potem pa počakajte, lepo prosim. Ja
               imamo še enega razpravljavca, Igor Zorčič, beseda je vaša.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Hvala, spoštovana predsednica.</p>
               <p>Jaz se ob takšnih sejah vedno spomnim tistega znanega stavka, gospoda Janeza Janše,
               da bo porabil vsa politična sredstva, da bo izpodbil to sodbo, ki je danes na
               Ustavnem sodišču. Ko je to izrekel sem se spraševal kakšna so ta politična sredstva,
               zdaj, ko sem v parlamentu vidim kakšna so, to so te neskončne seje bodisi tega
               odbora, bodisi kakšnega drugega, vse sicer malo v celofan zavito češ, da opozarjamo
               na razmere v pravosodju ampak vsi vemo zakaj gre. Nenazadnje tudi v tem priporočilu
               se začne sicer nekako v tem smislu, da so na splošno problematične zadeve ampak, da
               ugotavljate pa, da je, da ste pa to ugotovil, da je problematično pri eni zadevi, pri
               zadevi Patria. Tam piše neposredno notri. In kar je najbolj problematično pri tej
               zadevi in pri tej današnji razpravi je, da je to zadeva, ki je trenutno na Ustavnem
               sodišču kolikor sem bral v medijih bo mislim, da ta teden se bo začela obravnava tudi
               vsebinska na Ustavnem sodišču v tej zadevi in danes spet o njej razpravljamo, v
               parlamentu. Jaz si tukaj ne morem drugače razlagati kot pač spet en teh poskusov
               političnih, diskreditirati sodišče, diskreditirati to sodbo namesto, da bi se
               počakalo do konca, da Ustavno sodišče reče kar ima za povedati, morda tudi Evropsko
               sodišče jaz ne vem ampak vsa ta ihta s temi nekakšnimi napadi v obliki nadzorov nad
               pravosodjem se mi zdijo povsem nevmesni glede na to, da je zadeva še vedno v neki
               ustavno sodni presoji. Jaz sem našel čisto slučajno na spletu eno sporočilo za
               javnost strokovnega sveta SDS iz maja 2009 kjer so se ob dnevu slovenskega pravosodja
               je bila dana ena izjava za javnost izredno pozitivna, iščem med ostalim tudi ta,
               Evropsko sodišče za človekove pravice v Strasbourgu je v svojih odločitvah razsodil,
               da ima sedaj Slovenija pred slovenskimi pravosodnimi organi zagotovljeno učinkovito
               pravno sredstvo in, da ni več potrebno vlagati zahtevkov na sodišče v Strasbourgu. Se
               pravi odlično je bilo, do leta 2009 dokler je bil minister za pravosodje, gospod
               Šturm iz vrste SDS, potem leta takrat nekje se je začela zadeva Patria 2010 in od
               takrat je kot, da je šlo vse narobe. Tako, da jaz glejte jaz nimam nobenih pomislekov
               glede razlage o tem vpisnikih, ki so bili danes predstavljeni. Imam pa nasprotno
               pomisleke o namenu sklica te seje, je bila podpisana zvrst poslancev SDS med ostalim
               najdem med temi podpisi tudi podpis, gospoda Janeza Janše. Torej tega pri katerem je
               najdena ta napaka v njegovi zadevi, o tem lahko samo to povem ni vsak udeleženec v
               sodnem postopku v Sloveniji te sreče, da ima svoje poslance v parlamentu in, da v
               svoji sodni zadevi sklicuje seje in debatira o tem in predlaga na koncu naj Vlada
               napravi še nadzor v te njegovi zadevi. Jaz mislim, da to je ta tema, to ste sprožili
               glejte zadeva Patria pa saj ste napisali notri, tako je, tako je pa zadeva Patria saj
               vemo za koga gre, saj gre za več oseb ampak ena izmed njih je pa podpisana pod to
               zahtevo danes. Pa povejte, če ni. Zaradi tega mislim, da je res neutemeljeno in tudi
               nekako nekorektno, sploh glede na to, da ta pravna sredstva sploh ustavno sodna
               presoja še ni izkoriščena in, da bi bilo, če bi že bilo na mestu kvečjemu takrat
               razpravljali o tem, ko bi bilo vsega konec. Do takrat je pa to tudi neke vrste pritisk politični na vse
               te, ki odločajo o tej zadevi. Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Anja Bah Žibert, beseda je vaša.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Zdaj najprej nekaj odgovorov na razpravo kolega. Jaz sem vesela, da opazite, da neke
               zadeve niso najboljše. V tistih zadevah, ki vam paše seveda vidim pa, da je vaš
               problem izključno to, ker naj bi šlo z deli poslanskega kolega, ki vam pač ne paše
               ali veste ampak jaz bi enako ravnala tudi, če bi šlo za vas. Sem verjetno tukaj
               drugačna.</p>
               <p>Zdaj, če ste že govorili o političnih sredstvih takrat, ko se je zaprlo pozicijskega
               liderja bi bilo prav, da bi povedali, da je tudi izkoristil oziroma, da bo izkoristil
               tudi vsa pravna sredstva in jih je. Ampak veste njegove zadeve so 15 mesecev ležale v
               predalih pa danes nismo dobili odgovora zakaj, pa še kaj drugega. Ampak glejte prej
               sem povedala ne gre samo za njegov primer, če zadeve potekajo tako kot potekajo in
               dejstvo je, da je nekaj narobe kar je povedal gospod sodnik in danes je bilo rečeno,
               da je bila tista nepravilnost odpravljena se sprašujemo koliko je tega kar se ne pove
               na glas. Nekdo se je pač odločil in se izpostavil in je povedal na glas. Ampak sem
               povedala vedno več jih bo zato, ker vidijo, da sistem ne funkcionira tako kot bi
               mogel.</p>
               <p>Mislim, da sem pač na nekatere zadeve tukaj odgovorila. Zdaj kar se tiče pa tega kar
               ste citirali takrat glejte jaz govorim o nekih raziskavah, poročilih, ki jih ni
               pripravila Slovenska demokratska stranka. Zdaj, če vi mislite, da je Slovenska
               demokratska stranka z Janezom Janšo na čelu tako močna, da celo poročila Evropske
               komisije pripravlja potem nam pa res dajete neko nadnaravno moč. Upam, da ne boste
               kmalu rekli, da čaramo. Tako, da mi smo pač opozorili na probleme. Jaz še vedno
               trdim, da ta zadeva tukaj je dokaz samo, če ga hočeš videti. Lahko pa še tako gledaš
               rdečo barvo pa boš rekel, da je kakšne druge. Pač, če seveda tako želiš.</p>
               <p>Zdaj pač ministrstvo se je očitno odločilo, največja poslanska skupina tudi, jaz
               upam, da bo na to temo saj neka dobra razprava na seji, je pa dejstvo spoštovani
               predstavnik Vrhovnega sodišča, če boste tako delovali potem mislim, da res razmislite
               o tem kaj prinašate tej pravosodni veji oblasti, govorim kot sodišču kot celoto, ker
               se pravi mi ljudje dejansko zgubljajo zaupanje. Minister pa je sam povedal kaj to
               pomeni in danes, ko je v tem razprava poteka ali veste tudi zadeve pokajo po šivih
               kar se tiče mnenja ljudi. To ljudje doživljajo, to se dogaja, očitno se dogaja, če
               ste pač sami priznali, da ste eno od napak popravili ampak saj pravim ta je zato, ker
               je bila v medijih, na to kar smo mi opozorili, ja seveda ta zadeva je bila v medijih
               kar se tiče gospoda sodnika. Dodeljevanje in to ste prej pač povedal, da se je pač
               vpis popravil, to ste povedali. Tako je bilo slišati, zdaj, če pa ni temu tako saj
               pravim potem pa ne vem potem pa je očitno dopuščeno, da vsak pač dela po svoje v tem
               sistemu in, da se pač nič ne zgodi ne tistim, ki pravi, da je narobe še manj pa
               tisti, ki se mu očita, da je narobe. Potem je pa še itak slabše.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Najprej ima repliko Igor Zorčič, potem pa Janko Marinko.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Jaz imam, gospa predsednica repliko. Nekaj je tudi proceduralni predlog.</p>
               <p>Zdaj kolegica Bah Žibert, če pravite, da se ta zadeva ne nanaša na samo eno osebo in
               na en primer pa povejte kateri so te drugi primeri, ker napisali pa ste samo Patria
               primer pa Branko Masleša, to ste napisali. Ne vem pa potem povejte, da mi ne boste
               potem očitali zakaj sprašujem samo o eni zadevi.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Janko Marinko, izvolite.
               </p>
            </sp>
            <sp who="SDT7:MarinkoJanko">

               <speaker>JANKO MARINKO:</speaker>

               <p>Hvala.</p>
               <p>Prej sem pozabil eno zadevo, pa bi zdajle rad to izrabil. Torej, zadeva ena, UP
               129/2013, to je tista zadeva, protikorupcijska komisija je bila prvič na seji 10. 7.
               2013. 10. 7. 2013, torej ni bila eno leto v predalu, ker je 4. 4. 2013 prišlo na
               sodišče. Torej po treh mesecih je bila prvič obravnavana na seji senata. <stage>/ oglašanje
               iz dvorane/</stage> Lepo prosim, vsak lahko pogleda, stranka lahko pogleda v spis in bo točno
               ta podatek našla, nobenega drugega ne bo našla.</p>
               <p>In še drugič, da se je sodnik izpostavil. Ne razumem kaj se je izpostavil. On je
               vložil to svojo vlogo v spis, ki je potem šel k predsedniku sodišča, ki je pristojno
               za odločanje in kot rečeno, on je 9. 4. 2013 to vložil in predsednik je 11. 4. 2013 o
               tem odločil. Kaj imajo tukaj mediji? Mediji o tem sploh vedeli niso dokler pač nekomu
               ni to prav prišlo, da je izpostavljen v medijih. Ampak torej od tega, da je sodnik
               to, kar, spet, če bi šli gledati spise, bo kolega lahko potrdil, je cel kup zadev, v
               katerih sodnik nekaj sporoča, da je ugotovil neko zadevo, da je ugotovil recimo, da
               je pa stranka nekdo, ki ga pozna in sporoča jaz bi se moral o tej zadevi izločiti. To
               ni nič nenavadnega in tu se je zgodilo točno to. Torej sodnik je, ko je zadevo dobil
               v delu, ugotovil, da je prišlo do neke napake, je to sporočil tako, kot se to
               sporoči, pisno v spisu in čez 3 dni je predsednik sodišča o tem odločal. Kakšno
               medijsko izpostavljanje? Običajen način dela na sodišču.</p>
               <p>Hvala.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Želi še kdo razpravljati? Anja Bah Žibert, izvolite.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Ja, ker sem bila konkretno izzvana. Seveda gre za več zadev. Ena je zadeva KPK, o
               kateri je govoril omenjeni sodnik in to ni zadeva Patria, je bilo povedano kaj je pri
               zadevi bil problem. In drugič, o tej konkretni zadevi, ko jo vi pač seveda imenujete
               zgolj zadeva Patria, je bilo vključenih vsega skupaj 5 strank v postopku. In če bi
               bilo karkoli narobe, je problem tudi za vse ostale 4 stranke. <stage>/ oglašanje iz dvorane/</stage>
               Ne, ne, ne<gap n="…"/> Glejte, tukaj je ta zadeva. Saj gre za to, da oni niti ne vejo. Saj
               problem je to, da se ne ve.</p>
               <p>Zdaj, ko ste pač vi rekel, zame je zadeva seveda medijsko izpostavljena. Zdaj,
               kakorkoli že, takrat so bili tudi zahtevani neki konkretni odgovori gospoda Masleša,
               na katere ni podal odgovora. Tako, da mislim, da pač ni bil edini, ki je o tem
               govoril, ve se pa tudi, da je zadeva šla od<gap n="…"/> se je nekako prelagala, ne? Tako, da<gap n="…"/>
               Veste, lahko leži, ne, lahko pa sicer po mizi prehaja ampak stvar ostaja na istem.
               Tako, da takšni odgovori res nimajo nobene dodane vrednosti.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Želi še kdo razpravljati? V kolikor ne, jaz mislim, da smo slišali kar obširno
               obrazložitev, da dejansko ne prihaja do nezakonitosti. To je bilo pojasnjeno s strani
               Ministrstva za pravosodje, Vrhovnega sodišča. Jaz mislim, da zdaj za enkrat na tem
               mestu ni nobenih dvomov, torej bi zaključila razpravo in prehajamo na glasovanje o
               amandmajih. Ja, gospa Anja Bah Žibert, izvolite.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Ja, spoštovana predsedujoča, tu imam pa jaz proceduralno. Zdaj, to je vaše mnenje, da
               ni bilo nepravilnosti in pa to sledi iz odgovorov. Naše mnenje je drugačno. O tem
               nismo glasovali, zato pač zdaj vi lahko poveste to v mikrofon v imenu sebe, nikakor
               pa ne morete v imenu odbora to govoriti.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Sem povedala v svojem imenu. Se pa opravičujem, da nisem na začetku povedala. Prav?
               Hvala lepa.</p>
               <p>Torej, zaključujem razpravo in prehajamo na glasovanje o amandmajih. Dobili smo na
               mizo spremembo amandmaja k 1. Točki predloga. Želi kdo obrazložitev amandmaja? Gospa
               Anja? <stage>/ oglašanje iz dvorane/</stage> Ne? Izvolite, gospa Anja Bah Žibert, ja.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Lahko? Ja, hvala lepa. </p>
               <p>Mislim, da smo pač prej povedali že, da smo odstranili Vlado ravno zato, ker smo
               sledili priporočilom Zakonodajno-pravne službe in v bistvu gre zgolj za priporočilo,
               ki povsem ustreza pristojnostim Ministrstva za pravosodje.</p>
            </sp>
            <sp who="SDT7:MuršičBojana">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa za obrazložitev. Želi še kdo  obrazložiti svoj glas? Ne. Torej prehajamo na
               glasovanje. Glasovanje poteka. Zaključujem glasovanje. Ugotavljam, da je za predlog
               priporočila glasovalo trije, deset jih je bilo<gap n="…"/> amandmaja, se opravičujem. 10 jih je
               glasovalo proti.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da amandma k 1. točki predloga priporočila ni bil sprejet.</p>
               <p>Prehajamo na glasovanje k 2. točki. Želi kdo obrazložiti svoj glas? Ne. Glasujemo.
               Zaključujem glasovanje. Ugotavljam, da je za amandma glasovalo trije oziroma deset
               jih je glasovalo proti amandmaju k 2. točki.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da amandma k 2. točki predloga priporočila ni sprejet.</p>
               <p>Prehajamo na glasovanje o vseh delih predloga priporočila skupaj. Želi kdo
               obrazložiti svoj glas? Tudi tukaj vidim, da ni. Prehajamo na glasovanje. Glasujemo.
               Zaključujem glasovanje. Za predlog priporočila so glasovali trije, 10 jih je bilo
               proti. </p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da ja predloga priporočila skupaj ni bil sprejet. Ugotavljam, da deli
               predloga priporočila torej niso bili sprejeti.</p>
               <p>Na podlagi razlage Komisije za poslovnik v zvezi z drugim odstavkom 61. člena
               poslovnika Državnega zbora z dne 9. december 2009 ugotavljam, da obravnava predloga
               priporočila v zvezi s postopki za odpravljanje suma nezakonitosti pri delu Okrajnega
               sodišča v Ljubljani, Okrožnega sodišča v Ljubljani, Višjega sodišča v Ljubljani in
               Vrhovnega sodišča Republike Slovenije pri poslovanju s sodnimi spisi in s tem
               povezanim spoštovanjem 22. in 23. člena Ustave Republike Slovenije, Uradni list
               Republike Slovenije 33/1-1, 42/97, 66/2000, 24/2003, 69/2004, 68/2006 in 47/2013, ki
               določata načelo enakega varstva pravic in načelo pravice do sodnega varstva in
               podrejenih določb zakona o sodiščih, Uradni list Republike Slovenije 94/2007 in
               sodnega reda Uradni list Republike Slovenije 17/95 s spremembami in dopolnitvami na
               matičnem delovnem telesu končana.</p>
               <p>S tem zaključujem drugo obravnavo predloga priporočil na matičnem delovnem telesu.
               Odbor bo pripravil poročilo, v katerega bo to ugotovitev vključil in ga posredoval
               predsedniku Državnega zbora. Prosim, da v skladu z 2. odstavkom 42. člena poslovnika
               Državnega zbora določimo poročevalca, ki bo predstavil poročilo na seji Državnega
               zbora. Predlagam, da sem poročevalka na seji jaz. Se strinjate s predlaganim?
               Ugotavljam da, torej zaključujem to točko dnevnega reda.</p>
               <p>Prehajamo na <title>2. točko dnevnega reda – TOČKO RAZNO.</title> Želi kdo besedo?
               Ugotavljam, da ni, torej zaključujem to točko dnevnega reda in današnjo sejo
               odbora.</p>
               <p>Hvala lepa, želim vam lep preostanek dneva. Hvala. <stage type="time">Seja je bila končana 17. marca
                  2015 ob 15.43.</stage>
               </p>
            </sp>
         </div>
      </body>
   </text>
</TEI>