<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-18-2015-07-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0923CEF3F51C7DC6C1257E760036EED8</idno>
               <idno type="custom" subtype="day">584CC45D39E32A58C1257E8C002BBED9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=584CC45D39E32A58C1257E8C002BBED9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-18-2015-07-07.OZIOIP" n="18">
               <name>nujna seja</name>
               <date when="2015-07-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-18-2015-07-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-18-2015-07-07.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">18. nujna seja</stage>
            <stage type="date">(7. julij 2015)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor.</stage>
            <stage type="time">Seja se je začela ob 17.01. </stage>
            


            <sp xml:id="SDT7-OZIOIP-nujna-18-2015-07-07.sp1">

               <speaker>PREDSEDNIK IGOR ZORČIČ:</speaker>

               <p>Lep pozdrav vsem. Začeli bomo sejo.</p>
               <p>Začenjam 18. nujno sejo Odbora za infrastrukturo, okolje in prostor.</p>
               <p>Obveščam vas, da na seji kot nadomestni člani odbora s pooblastili sodelujejo: Tomaž
               Lisec za Ljuba Žnidarja, Marko Ferluga za mag. Margareto Guček Zakošek, mag. Alenka
               Bratušek za mag. Mirjam Bon Klanjšček.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: točka 1 – predlog zakona o spremembah Zakona o varstvu okolja.
               Točka 2 – neuspeh infrastrukturnega projekta drugi železniški tir Koper-Divača, pri
               sodelovanju za pridobitev evropskih sredstev. Ker do pričetka seje nisem prejel
               nobenega predloga za spremembo dnevnega reda je ta določen kot ste ga prejeli s
               sklicem seje odbora.</p>
               <p>Prehajamo na <title>1. TOČKO DNEVNEGA REDA – TO JE NA PREDLOG ZAKONA O SPREMEMBAH
                  ZAKONA O VARSTVU OKOLJA,</title> ki ga je Državnemu zboru v obravnavo po nujnem
               postopku posredovala vlada. Kolegij predsednika Državnega zbora je na 32. seji dne 2.
               7. 2015 sklenil, da se predlog zakona obravnava po nujnem postopku. Za obravnavo je
               bilo posredovano naslednje gradivo, predlog zakona z dne 24. 6. 2015, mnenje
               Zakonodajno-pravne službe z dne 2. 7. 2015, mnenje Komisije Državnega sveta za
               lokalno samoupravo in regionalni razvoj z dne 6. 7. 2105, predlog za dopolnitev k
               predlogu zakona sekcije dimnikarjev pri Obrtni zbornici Slovenije z dne 16. 6. 2015,
               pripombe in predlogi na predlog zakona Zveze ekoloških gibanj z dne 26. 6. 2015. Vsa
               navedena gradiva so objavljena na spletni strani Državnega zbora. Rok za vložitev
               amandmajev je do zaključka razprave o členih na seji odbora. Doslej ni bilo vloženih
               nobenih amandmajev. Na sejo so bili k obravnavi te točke povabljeni predstavniki
               Ministrstva za okolje in prostor, Komisije Državnega sveta za lokalno samoupravo in
               regionalni razvoj in Zakonodajno-pravna služba Državnega zbora.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavnici<gap n="…"/></p>
            </sp>
            <sp xml:id="SDT7-OZIOIP-nujna-18-2015-07-07.sp2">

               <speaker>DR. FRANC TRČEK (PS ZL):</speaker>

               <p>Hvala za besedo. Bom kar prebral zadnji odstavek mnenja Zakonodajo-pravne službe. Iz
               obrazložitve člena ni razvidno ali v tem trenutku še obstajajo kakšni postopki, ki so
               v teku na tej pravni podlagi, kjer bi ukinitev te pravne podlage lahko imelo pravne
               posledice za tekoče postopke, bi bilo treba vpliv predlagane spremembe nanjo ustrezno
               pojasniti. Proceduralni predlog je, da se seveda s strani izvršilne oblasti pove, za
               katere pravne subjekte v bistvu gre. Jaz vem,  kaj je v ozadju in osnova tega zakona, tega
               noveliranja. Skratka, po domače povedano, o katerem podjetju govorimo pod A ter če so
               kakšni drugi pravni subjekti, ki jih bi to noveliranje nekako zadevalo? To bi bil moj
               proceduralni predlog. Hvala za besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp3">

               <speaker>PREDSEDNIK DR. IGOR ZORČIČ:</speaker>

               <p>Glejte, to je pravzaprav bil en skok v besedo. Izvršna oblast namreč ni dobila
               besede, ko bo pa dobila besedo, pa lahko izpostavite to vprašanje, lahko ga tudi
               postavite Zakonodajno- pravni službi, tako da nadaljujemo sejo po scenariju.</p>
               <p>Pričenjam torej drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavnici predlagatelja, to je gospe ministrici za okolje Ireni
               Majcen, da nam poda dopolnilno obrazložitev k predlogu zakona.</p>
            </sp>
            <sp xml:id="SDT7-OZIOIP-nujna-18-2015-07-07.sp4">

               <speaker>IRENA MAJCEN:</speaker>

               <p>Hvala gospod predsedujoči. Ta zakon o spremembah Zakona o varstvu okolja ima dejansko
               dve spremembi. Prva sprememba se nanaša na črtanje tretje in četrte alineje 172.
               člena Zakona o varstvu okolja. V 2. členu pa pravzaprav odpravljamo eno napako, več o
               tem pa kasneje. Če sedaj govorim črtanje tretjega in četrtega odstavka 172. člena
               Zakona o varstvu okolja, je poglavitni namen črtanja teh določb izpolniti zahteve
               Evropske komisije glede izvršitev sodbe, sodišča EU in sicer v zadevi C49/10 iz leta
               2010. S to sodbo je sodišče ugotovilo, da Republika Slovenija krši direktivo
               2008/1/ES, ker do 30. oktobra 2007 ni sprejela potrebnih ukrepov, da bi obstoječe
               naprave na ta dan obratovale z ustreznimi okoljevarstvenimi dovoljeni. Ker Republika
               Slovenija tudi po navedeni sodbi sodišča ni izpolnila svojih obveznosti, saj je še
               delovalo nekaj naprav brez pravnomočnega okoljevarstvenega dovoljenja, je Evropska
               komisija 25. 10. 2012 poslala Republiki Sloveniji uradni opomin, v katerem jo je
               pozvala, naj izvrši sodbo sodišča. Komisija pri tem opozarja tudi na določbo tretjega
               odstavka 172. člena Zakona o varstvu okolja, saj naj bi prav zaradi te obstoječe
               naprave lahko delovale brez okoljevarstvenega dovoljenja. Republika Slovenija je na
               trditve Evropske komisije obširno odgovorila z dopisom št. 54204-39/2012/5 z dne 20.
               12. 2012.</p>
               <p>Evropska komisija je 27. 9. 2013 poslala Republiki Sloveniji uradni opomin tudi
               zaradi nepravilnega prenosa nekaterih določb Direktive 2008/1/ES, v katerih navaja
               tudi kršitev določbe prvega odstavka 5. člena direktive, prav tako v povezavi
               tretjega odstavka 172. člena Zakona o varstvu okolja. Republika Slovenija je tudi na
               ta opomin obširno odgovorila in sicer z dopisom z dne 26. 11. 2013.</p>
               <p>Evropska komisija vztraja pri svojih trditvah iz navedenih uradnih opominov in
               zahteva, da se določbe tretjega odstavka 172. člena črtajo. Prav tako se je Evropska
               komisija 26. 2. 2015 odločila, da proti Republiki Sloveniji ponovno sproži postopek
               pred Sodiščem Evropske unije, ker ne izpolnjuje svojih obveznosti glede
               zagotavljanja, da vse naprave delujejo v skladu z Direktivo 2008/1/ES, vendar pa tožb
               po nam dostopnih informacijah formalno še ni vložila.</p>
               <p>S spremembo tega zakona lahko Republika Slovenija izpolni pogoje in se izogne
               dejanski vložitvi tožbe pred sodišče Evropske unije in v primeru ugotovitve o kršitvi
               tudi plačilu kazni, zaradi neizpolnitve svojih obveznosti. Zagrožena kazen je milijon
               600 tisoč evrov pavšala in 9 tisoč evrov na dan do izvršitve sodbe  s tem da je datum, od katerega se ta
               dnevna odškodnina izplačuje, seveda nedoločljiv in ga sodišče določi. Toliko o tem 1.
               členu.</p>
               <p>Glede 2. člena pa se s predlaganim zakonom odpravlja tudi manjšo napako iz prehodnih
               določb Zakona o spremembah in dopolnitvah Zakona o varstvu okolja iz leta 2013, po
               kateri bi morali upravljavci naprav, ki lahko povzročijo onesnaževanje okolja večjega
               obsega, že ob vsaki nameravani spremembi svoje naprave oziroma ob vsaki spremembi
               okoljevarstvenega dovoljenja, do katerega bi prišlo po uradni dolžnosti, predložiti
               tudi izhodiščno poročilo o stanju tal in podzemnih voda. Zaradi tega se spreminjajo
               določbe drugega odstavka 84. člena, in sicer tako, da bo ta obveznost nastopila le ob
               vsaki nameravani večji spremembi obstoječe naprave. V primeru sprememb veljavnega
               okoljevarstvenega dovoljenja po uradni dolžnosti pa upravljavcu naprave ne bo treba
               predložiti izhodiščnega poročila, če bo ta sprememba potrebna le zaradi spremembe
               okoljskih predpisov, ki se nanašajo na obratovanje te naprave in bodo izdani po
               pravnomočnosti okoljevarstvenega dovoljenja.</p>
               <p>Na ministrstvu smo trenutno pri prenosu Direktive IED, ki se nanaša na stanje ali pa
               bi rekla, na izhodiščno poročilo o stanju tal in podzemnih voda pri tistih podjetjih,
               ki imajo okoljevarstvena dovoljenja. In s to spremembo je potrebno novo
               okoljevarstveno dovoljenje le pri večji spremembi obstoječe naprave, in nam omogoča,
               da bo ta postopek priprave in predložitve izhodiščnih poročil v nekem objektivno
               normalnem času za organizacije ali za podjetje. Prav gotovo ste že slišali, da je
               podjetje Cinkarna v postopku nam že predložilo tako izhodiščno poročilo in so ga
               dolžne predložiti tudi ostale organizacije.</p>
               <p>V primeru spremembe 1. člena pa se trenutno za pridobitev okoljevarstvenega
               dovoljenja za obstoječo napravo na Agenciji Republike Slovenije za okolje ne vodi
               noben postopek. Toliko za začetek. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp5">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnica Zakonodajno-pravne službe? Gospa Špela Maček Guštin.</p>
            </sp>
            <sp xml:id="SDT7-OZIOIP-nujna-18-2015-07-07.sp6">

               <speaker>ŠPELA MAČEK GUŠTIN:</speaker>

               <p>Hvala lepa.</p>
               <p>Na posamezne določbe pripomb nismo imeli. Kar pa smo imeli, smo pa danes pravzaprav
               že slišali. Torej, želeli smo samo pojasnilo v zvezi s tem, kakšne vplive bodo
               predlagane spremembe iz 1. člena imele na morebitne tekoče postopke, ali to pomeni,
               da je kakšen postopek še v teku, na tej pravni podlagi, ki se zdaj ukinja. Drugih
               pripomb nimamo. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp7">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predsednik Komisije Državnega sveta za lokalno samoupravo in regionalni
               razvoj, gospod Jernej Verbič? Izvolite.</p>
            </sp>
            <sp xml:id="SDT7-OZIOIP-nujna-18-2015-07-07.sp8">

               <speaker>JERNEJ VERBIČ:</speaker>

               <p>Hvala za besedo, gospod predsednik.</p>
               <p>Komisija Državnega sveta za lokalno samoupravo in regionalni razvoj je podprla
               Predlog zakona o spremembah Zakona o varstvu okolja in nanj nima nikakršnih pripomb.
               Moram povedati, da smo bili detajlno seznanjeni z vsemi postopki, ki so se vodili v
               preteklih letih, predvsem leta 2013, in tudi s to spremembo. Komisija ugotavlja, da
               so postopki v zvezi s pridobivanjem okoljevarstvenega dovoljenja na podlagi 172.
               člena Zakona o varstvu okolja v vseh primerih, razen v primeru Lafarge Cement,
               končani. Komisija je bila seznanjena, da predlagano črtanje določb tako tretjega kot
               četrtega odstavka 172. člena Zakona o varstvu okolja pomeni, da potencialno odprti
               postopek ne bo imel več tovrstnega pravnega varstva, kot ga je imel pred
               uveljavitvijo te novele zakona. No, in s sprejetjem te novele zakona bo Slovenija,
               kot ste slišali maloprej od gospe ministrice, privarčevala znatna sredstva, kar pa ni
               zanemarljivo. Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp9">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Prehajamo na razpravo in glasovanje o posameznih členih in vloženih amandmajih v
               okviru <title>druge obravnave</title> predloga zakona.  Ker ima predlog zakona samo tri člene, odboru
               predlagam, da se razprava o vseh členih predloga zakona združi v skladu s 128. členom
               poslovnika. Po opravljeni razpravi o členih bi opravili glasovanje o amandmajih, če
               bodo vloženi, nato pa glasovali še o vseh členih skupaj. Glasujemo o tem
               predlogu.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>V razpravo dajem vse tri člene predloga zakona. Kolega Trček ima besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp10">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Poročevalec Državnega sveta je seveda povedal, kaj je v osnovi v ozadju. Zdaj seveda
               nekako izvršilna oblast izpostavlja, da bomo s tem noveliranjem, s tem trikom nekako
               formalnopravno ustrezno, dajmo reči, pretentali Bruselj in na ta način prihranili
               dober milijon in pol evrov. Proti temu navsezadnje Združena levica nima nič, če se
               lahko tako izrazim, lahko to namero Vlade nekoliko celo mogoče pozdravimo. Ampak
               seveda moramo zgodbo zavrteti malo nazaj in se vprašati nekaj, kar včasih imenujemo
               negativne eksternalije oziroma povedano drugače, če bi Lafarge nehal obratovati na
               osnovi prepovedi obratovanja, in če gledamo, da je Lafarge obratoval, in če seštejemo
               neke negativne eksternalije tega obratovanja, potem se mi zdi, da smo še vedno v neki
               igri z negativno, ne pa z ničelno vsoto. V razlagi tega noveliranja piše: <q>"Ključno
               načelo, na katerem temelji predlagana sprememba zakona, je načelo lojalnega
               sodelovanja z Evropsko komisijo."</q> Verjetno zdaj izvršilna in zakonodajna oblast
               morata biti lojalni tudi do lastnega ljudstva in predvsem ne spodbujati, ne
               podaljševati nekih onesnaževanj; pa ne bom šel tu v zgodbe o Petrol Koksu in tako
               naprej, ki smo jih že večkrat slišali. Skratka, namesto da bi država Lafarge Cementu
               takrat, skratka, že nekje leta 2008, izdala odločbo o prenehanju delovanja naprave,
               je šla raje tedanja Vlada v spremembo načina pridobivanja okoljevarstvenih dovoljenj,
               v spremembo zakonodaje, in tako naprej. Neka argumentacija, ki je v tem predlogu
               noveliranja nekako zapiše, da <q>"so razlog za neizpolnjevanje obveznosti,"</q> citiram,
               <q>"izjemno dolgi upravni in sodni postopki."</q> Govorimo o sedem, osem let, pa lahko bi
               rekel, ajde, saj v zadnjih štirih letih bi to lahko že uredili. In to je neka zadeva,
               na katero, tudi če bi bil v koaliciji, ne iz opozicije izhajajoč iz tistih členov
               ustave o samostojnosti poslancev, moram opozoriti. Izjemno dolgi upravni in sodni
               postopki, govorim o 31. 10. 2007, danes smo pa – ne bom šel gledat zdaj na mobi, ali
               smo 7. ali katerega julija – 2015. Kaj to zdaj pomeni? Ali to zdaj pomeni, da pač
               upravljavci obratov izkoriščajo vse pravne luknje, ki so jih imeli v tem času, ali to
               pomeni, da smo ali ste nekako namerno zavlačevali, kar je seveda nedopustno. Ali s
               tem Vlada nekako priznava tudi nemoč države pred velikimi onesnaževalci, ki so
               pogosto tudi neke mednarodne korporacije. Skratka, raje, kot da Vlada črta določene
               člene, tovrstne, naj na pobudo resornega ministrstva, ki ima to odgovornost,  poskrbi za to, da se
               tovrstni obrati zaprejo. In tudi v tem predlogu niti ni bilo konkretno navedeno, za
               kaj gre, čeprav, če vsaj malo poznate ekološko problematiko v Sloveniji, ste takoj
               medvrstično to razbrali. Po drugi strani takšno noveliranje in takrat zapis tega
               člena v zakon tudi ni pošteno v odnosu do vseh drugih, ki so morali pridobiti
               okoljevarstvena dovoljenja, da so lahko delovali. Sklicujete se tu tudi, da je ta
               uradni opomin Evropske komisije prišel zaradi, bom kar citiral, <q>"nepravilnih prenosov
               nekaterih določb Direktive 2008/1/ES"</q>, in nam zdaj ni jasno, katere nepravilne odnose
               naj bi odpravili z brisanjem tretjega in četrtega odstavka 172. člena. Menimo, da
               izbris teh določb ne bi bil v skladu s samim namenom te direktive, recimo, ki že v 1.
               členu zapiše <stage>(citiram)</stage>: <q>"Namen te direktive je doseči celovito preprečevanje in
               nadzorovanje onesnaževanja okolja."</q> In potem sledi: <q>"V skladu s 1. točko 3. člena
               direktive, ki ob drugem pravi, države članice sprejmejo potrebne ukrepe, da lahko
               pristojni organi zagotovijo tak način delovanja obratov, da se izvajajo vsi ustrezni
               ukrepi za preprečevanje onesnaževanja okolja…"</q> in še bi lahko naprej našteval to
               direktivo. Kar bi od Vlade pričakoval, da nam predloži nek seznam naprav, ki
               obratujejo po teh določbah zakona. Ali je Lafarge edina zgodba tu ali imamo še kaj v
               ozadju, če se tako izrazim. In tu bi se ustavil, rad bi ta odgovor. Sočasno bi rad
               opozoril, da v bodoče pričakujem, da gremo onkraj tega pravnega formalizma.
               Navsezadnje smo zakonodajno telo, ki se pogovarja in ukvarja z nekimi vsebinami. Iz
               tega, če bi človek to bral, mogoče celo kdo, ki sedi v tem odboru, iz kakšne druge
               stranke, če mu niso povedali, niti ne ve, o čem se mi tu pogovarjamo. In se mi zdijo
               tovrstni predlogi noveliranj s strani Vlade, s kateregakoli ministrstva bo že to
               prihajalo, nedopustni. Mi se tu v bistvu pogovarjamo o vsebinah in zato tudi v
               noveliranih zakonih pričakujem, da so tu stavki, ki vsebinsko povedo, kaj je na
               stvari, če se tako izrazim. Upam pa, da bom dobil odgovor o nekem seznamu naprav,
               obratov, kakorkoli to že imenujemo, ki so onesnaževalci ali veliki onesnaževalci, ki
               jim je tovrstni člen to omogočal. Ali je to samo Lafarge ali je to še kaj drugega.
               Čisto mimogrede lahko povem malo osebno fusnoto. Slučajno sem v Bruslju srečal
               mladeniča, ki se ukvarja s tem in je bil nekaj časa v Škofji Loki moj sosed, tako
               tematiko kar dobro poznam. Hvala za besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp11">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi kdo še razpravljati? Ugotavljam, da ne. Želi še kdo drug besedo? Gospa
               ministrica?</p>
            </sp>
            <sp xml:id="SDT7-OZIOIP-nujna-18-2015-07-07.sp12">

               <speaker>IRENA MAJCEN:</speaker>

               <p>Hvala.</p>
               <p>Po vstopu Slovenije v Evropsko unijo v letu 2004 je bilo treba prevzeti pravni red
               Evropske unije in med drugim je ta pravni red predvideval tudi izdajo
               okoljevarstvenih dovoljenj. Torej je Zakon o varstvu okolja to urejal. Res pa je, da
               je takrat v Sloveniji približno 170 podjetij obratovalo v obsegu, ko je bilo potrebno
               okoljevarstveno dovoljenje pridobiti. Glede na to, da se je ta režim izvajal povsem
               na novo, tudi kadrovska zasedba v Agenciji Republike Slovenije za okolje, ki pa je
               izvajalec izdaje okoljevarstvenih dovoljenj, ni bila takšna, da bi lahko ta
               dovoljenja izdali v zelo kratkem roku. In če pogledamo, kaj govorita tretja in četrta
               alineja, o katerih govorimo zdaj, da ju črtamo. Tretja alineja govori: <q>"Če
               upravljavec  obstoječe
               naprave ne pridobi okoljevarstvenega dovoljenja do roka iz prvega odstavka tega
               člena, izda inšpekcija pristojna za varstvo okolja potem, ko je postala odločba o
               zavrnitvi izdaje okoljevarstvenega dovoljenja pravnomočna, odločbo o prenehanju
               delovanja naprave, razen v primeru, če so razlogi za neizpolnitev obveznosti
               upravljavca na strani ministrstva."</q> To je tisto, ko jaz govorim, da ni bilo moč
               sprocesirati vseh vlog v zelo kratkem času. Četrta alineja pa govori pritožba zoper
               odločbo iz prejšnjega odstavka ne zadrži njene izvršitve. To pomeni, da je v času, ko
               je bila sprejeta ta sprememba tudi ta možnost, če je država kriva, da ne izda
               okoljevarstvenega dovoljenja v času, ki je za to potreben, mi pa vsi vemo, da so ti
               postopki približno trajali pol leta, ampak zaradi velikega števila vlog so trajali
               dalj časa, se je s to ureditvijo uredilo, da so lahko podjetja nemoteno opravljala
               svojo proizvodno nalogo. Vse naprave ali vsa podjetja, ki imajo naprave, za katera je
               bilo izdano okoljevarstveno dovoljenje kot za obratujočo napravo, so na spletni
               strani naše Agencije Republike Slovenije za okolje, je pa res, da je v mnogih
               primerih sedaj prišlo tudi že do spremembe ali pa nadgradnje tega okoljevarstvenega
               dovoljenja. 157. člen istega zakona govori, da brez okoljevarstvenega dovoljenja
               podjetje, naprava ne more delovati, to določilo je potrebno in je tudi v smislu
               uporabe uporabljeno, glede na to, da je v procesu, v postopkih na Upravnem sodišču
               bilo odločeno, da naprava za katero se je želelo pridobiti okoljevarstveno dovoljenje
               kot za napravo obratujočo, ne izpolnjuje pogojev in je potrebno izdati napravo,
               okoljevarstveno dovoljenje za napravo, torej za novo napravo. Tako, da sem
               prepričana, da je obrazložitev, ki smo jo dali k črtanju teh dveh alinej, zadostna.
               Najlepša hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp13">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Trček.</p>
            </sp>
            <sp xml:id="SDT7-OZIOIP-nujna-18-2015-07-07.sp14">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Hvala za odgovor ministrice. Seveda gre spet za neko področje, kjer ste, ne bom
               rekel, tam ste padli v vodo, tukaj ste pa padli v neko zadevo v katero ste, ki zelo
               jasno kaže na to, da je ta resor nekako, ko se delijo resorji ob sestavah vlad pri
               koalicijah, eni seveda vzdihujete, ker vas ta tema ne zanima, nek resor, ki je nekako
               bolj proti koncu. Zdaj ne bi rad, da to zveni kot podcenjevanje gospe Majcen in
               njenega resorja, ampak gre dejansko za to, da očitno okolje in prostor v tej državi
               nista pomembna oziroma vsaj za slovensko politiko lahko rečem skoraj zadnjih 20 let v
               tem stoletju pa absolutno nista bili neki prioriteti. Že iz tega kar je rekla gospa
               ministrica imamo tukaj nek logični problem. Imamo leto 2004, imamo vstop, imamo tako
               imenovana dovoljenja, imamo ca 170 obratov podjetij, ki morajo to pridobiti, imamo
               kadrovsko podhranjenost nekega resorja in zaradi tega se sproži ta varovalka, da je
               država kriva. In seveda je lepo slišati podjetja so nemoteno delovala naprej, ampak
               verjetno vsak minimalno ekološko osveščen človek le malo zastriže z ušesi za kakšno
               ceno, s katerimi negativnimi eksternalijami in tako naprej, navsezadnje se je to tudi
               vedelo kam stopamo, kako stopamo, kakšen pravni red bo veljal in tako naprej, ne bom
               šel zdaj guglati kdo je bil v resorju 2004, saj vemo približno kdo je bil in zakaj ni
               poskrbel za ustrezno okrepitev ARSO, ki je ta dovoljenja v bistvu izdajala. Zaključil
               bom s tem, jaz bi v predlogu  tega noveliranja pričakoval neko prilogo, v katerih bi taksativno bilo
               navedenih teh ca 170 podjetij in kakšno je stanje danes, da bi se nekako resno
               vsebinsko pogovarjali o teh zadevah in še vedno čakam še odgovor na neko vprašanje
               ali ob Lafargu obstajajo še neke naprave, ki so ekološko gledano enako sporne in
               nekako ne bom se zadovoljeval več s tem, da mi boste rekli, podobno tudi gospod
               minister iz javne uprave govori, <q>"pojdite pogledati na našo spletno stran"</q>. Lahko
               gremo v Avstrijo gledati njihov parlament koliko imajo oni strokovcev v raziskovalnem
               oddelku, ker se lahko zgodi, da pokličem takoj iz komisije, pa mi bo strokovec to
               prinesel, mi žal tega zaradi tako imenovanega šparanja, pa Viranta, pa še koga
               drugega nimamo in tudi zaradi tega pričakujem, da mi izvršilno oblast tovrstne zadeve
               nekako v pregledu noveliranja zakona predloži, ker drugače bom jaz moral pisati
               poslanska vprašanja in bo več ljudi se moralo nekako s tem ukvarjati. Dajmo to
               gledati tudi s časovno stroškovnega vidika. Nekaj je bila omenjena Cinkarna Celje,
               zato še vedno pričakujem nek vsebinski odgovor s strani ministrstva. Hvala za
               besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp15">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Ugotavljam, da ne.</p>
               <p>Zaključujem razpravo.</p>
               <p>V skladu s prej sprejeto odločitvijo prehajamo na glasovanje o vseh členih predloga
               zakona skupaj. Želi kdo obrazložiti svoj glas? Kolega Trček.</p>
            </sp>
            <sp xml:id="SDT7-OZIOIP-nujna-18-2015-07-07.sp16">

               <speaker>DR. FRANC TRČEK (PS ZL):</speaker>

               <p>Seveda bom obrazložil glas. Ne morem glasovati ne za, ne morem glasovati proti, ampak
               to, da nekako ministrstvo noče odgovarjati, mi noče podati odgovore na neka
               vprašanja, na katera bi mi morali podati, to je približno tako kot bomo imeli
               naslednjič redno sejo, pa bom šel jaz na Pohorje se s škratom Bolfenkom pogovarjati,
               pa bom nekam na facebook obesil kako bom glasoval, pa bom rekel naj Državni zbor
               pogleda kako bom glasoval, pa glasuje namesto mene. To je, ljudje, skrajno neresno,
               navsezadnje to sejo tudi kdo gleda, seveda so slovenski mediji selektivni, zlasti do
               tega kar počne Združena levica, ampak vseeno mislim, da takšen način ne komunikacije
               izvršilna oblast, zakonodajna oblast ni ravno neka nova politična kultura, nova
               politika, ki je bila na zastavi SMC, ko ste prevzemali oblast. Hvala za besedo. Zato
               pač ne bom glasoval, ker nekaj preko palca pa res ne morem glasovati.</p>
            </sp>
            <sp xml:id="SDT7-OZIOIP-nujna-18-2015-07-07.sp17">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo obrazložiti svoj glas? Ugotavljam, da ne.</p>
               <p>Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Členi predloga zakona so sprejeti.</p>
               <p>S tem zaključujem drugo obravnavo Predloga zakona o spremembah Zakona o varstvu
               okolja na matičnem delovnem telesu. Odbor bo pripravil poročilo, v katerem bo
               predlagal Državnemu zboru naj sprejme zakon v predloženem besedilu. Določiti moramo
               še poročevalca, ki bo poročilo odbora predstavil na seji Državnega zbora. Predlagam,
               da sem to jaz. Se strinjate? Ugotavljam, da se. S tem zaključujem to točko dnevnega
               reda.</p>
               <p>Prehajamo na <title>2. TOČKO DNEVNEGA REDA – NEUSPEH INFRASTRUKTURNEGA PROJEKTA DRUGI
                  ŽELEZNIŠKI TIR KOPER-DIVAČA PRI SODELOVANJU ZA PRIDOBITEV EVROPSKIH SREDSTEV</title>. Navedeno problematiko bomo obravnavali na podlagi zahteve Poslanske skupine
               Zavezništva Alenke Bratušek za sklic nujne seje odbora z dne 1. 7. 2015, ki je
               objavljena na spletni strani Državnega zbora s sklicem. Na sejo so bili k obravnavi
               te točke povabljeni predlagatelj, Poslanska skupina Zavezništvo Alenke Bratušek,
               Ministrstvo za infrastrukturo, Služba Vlade Republike Slovenije za razvojno evropsko
               kohezijsko politiko, Ministrstvo za finance in evropska komisarka za promet mag.
               Violeta Bulc. Prehajamo na obravnavo navedene zadeve. Želi predstavnik predlagatelja
               podati dopolnilno obrazložitev k zahtevi? Kolegica Alenka Bratušek.</p>
            </sp>
            <sp xml:id="SDT7-OZIOIP-nujna-18-2015-07-07.sp18">

               <speaker>MAG. ALENKA BRATUŠEK (PS ZaAB):</speaker>

               <p>Jaz najprej proceduralno predlagam, da počakamo ministra.</p>
            </sp>
            <sp xml:id="SDT7-OZIOIP-nujna-18-2015-07-07.sp19">

               <speaker>PREDSEDNIK IGOR ZORČIČ:</speaker>

               <p>Za infrastrukturo?</p>
            </sp>
            <sp xml:id="SDT7-OZIOIP-nujna-18-2015-07-07.sp20">

               <speaker>MAG. ALENKA BRATUŠEK (PS ZaAB):</speaker>

               <p>Če lahko minister za kmetijstvo to, potem lahko tudi  tistega čakamo, ampak načeloma sem mislila ministra
               za infrastrukturo, ja.</p>
            </sp>
            <sp xml:id="SDT7-OZIOIP-nujna-18-2015-07-07.sp21">

               <speaker>PREDSEDNIK IGOR ZORČIČ:</speaker>

               <p>Minister je tukaj. Prosim. Boste podali dopolnilno obrazložitev?</p>
            </sp>
            <sp xml:id="SDT7-OZIOIP-nujna-18-2015-07-07.sp22">

               <speaker>MAG. ALENKA BRATUŠEK (PS ZaAB):</speaker>

               <p>Seveda. Najlepša hvala. Lep pozdrav ministru in vsem ostalim. Bom začela z
               vprašanjem. Gospod minister, ste odgovoren za polom, ki smo ga doživeli v Bruslju.
               Slovenija si je veliko, da ne rečem ogromno, obetala od tako imenovanega
               Junckerjevega investicijskega paketa, ki naj bi bil vreden približno 300 milijard
               evrov. Na tem prvem razpisu smo dobili praktično nič. Nekaj več, nekaj 10 milijonov
               je odpadlo na Slovenijo, vse ostalo so si razdelile druge države zelo uspešno. Drugi
               tir je projekt, ki je po naši oceni ključen za razvoj Luke Koper, Slovenskih železnic
               in po moji oceni ključen tudi za gospodarski razvoj Slovenije. Na Luko Koper je v tem
               trenutku, jaz bom rekla na srečo, še vedno vezanih veliko dobrih partnerjev.
               Partnerjev, ki kljub vsem problemom, ki jih Luka Koper zaradi slabe povezave ima, še
               vedno, na srečo kot sem rekla, vztrajajo z Luko Koper. Brez drugega tira bo po, ne
               samo moji ali pa naši oceni, ampak tudi po oceni strokovnjakov, Luka Koper ostala
               brez teh partnerjev. Že dolgo nazaj je padla odločitev, da je drugi tir potreben. Ali
               bi se dalo to progo narediti hitrejšo kako drugače? To je vprašanje za strokovnjake.
               Verjetno je odgovor lahko tudi da, ampak kot rečeno, nekdo se je pred leti odločil,
               da gremo v projekt drugi tir, ker ga Luka Koper, Slovenske železnice in Slovenija za
               boljši gospodarski razvoj nujno potrebujemo. In vse do vašega zaslišanja kot kandidat
               za ministra, so pravzaprav vsi dotedanji ministri in jaz sem prepričana, tudi
               predsedniki vlad pa še kdo, delali za to, da bi se ta projekt začel čim prej graditi
               in seveda, da bi se tudi čim prej končal in dosegel namen. Jaz vam lahko povem, da ko
               sem hodila kot predsednica Vlade po tujini, veliko mi obešajo, da sem obljubljala ne
               vem kaj glede prodaje. Nič takega, ampak lahko vam pa povem, da sem se na madžarskem,
               češkem, slovaškem, v Avstriji in še kje, ko sem se pogovarjala o gospodarstvu, jih je
               zanimalo vedno kaj nameravamo z Luko Koper in kako jo bomo bolje povezali z Evropo.
               To je bilo ključno vprašanje. Ne ali bomo Luko Koper prodali ali ne, ampak kako jo
               bomo bolje povezali, da bodo gospodarstva o katerih sem prej govorila, od Madžarske,
               Češke, Slovaške, Avstrije in še bi lahko naštevala, veliko bolj sigurna pri tem, da
               bodo njihova podjetja to kar preko Luke Koper želijo dobiti, tudi dobila. Skratka,
               jaz upam, da vsi za to mizo še vedno ocenjujemo, da je ta projekt za našo državo
               nujno potreben. Kot sem že rekla, absolutno gre za velik infrastrukturni projekt
               državnega pomena. Ocena, ki je še vedno na mizi, približno 1,4 milijarde evrov, 52
               milijonov evrov na kilometer. Sama sem prepričana, da je ta ocena daleč daleč
               previsoka. Nisem strokovnjakinja za to, zato smo še pred vami,  je kar nekaj truda vložil v to, da bi do
               boljših ocen prišli. Jaz vam lahko povem, da smo se takrat pogovarjali o ceni za
               takšen projekt nekje med 400 in 700 milijoni evrov, vi minister ste pred prijavo v
               Bruselj brez problema zatrdili, da je to naredila družba DRI, da zaupate temu da to
               stane milijardo 400 in da to pač toliko stane. Jaz sem prepričana, da milijardo 400,
               se pravi 52 milijonov za kilometer pomeni, da bo to najdražja železnica na svetu. Bom
               vesela, če mi znate povedati katero, ki je bila dražja. Skratka, to je drugi problem.
               Prvi, da je vaša ocena bila, da tega ne potrebujemo in drugi, da je ocena milijardo
               400 korektna, in da seveda bomo na nek način ta denar morali zbrati.</p>
               <p>Potem, ko ste se prijavil v Bruselj s tem projektom. Ste po tem, še enkrat, ko ste že
               oddal prijavo, naročili revizijo. Jaz ne vem, če ni to malo narobe svet. Tako da,
               tudi tukaj bi želela dobiti oceno zakaj potem, ko en projekt prijaviš, če ste s to
               prijavo sploh resnično mislili iskreno, naročiš revizijo. Kako te naj nekdo, ki bi ti
               naj odobril znaten kupček denarja, jemlje resno, če niti sam očitno ne verjameš v
               papirje, ki jih imaš na mizi.</p>
               <p>In tretja stvar, ki jo želim izpostaviti in sem jo izpostavljala tudi pozimi, ko ste
               pošiljali prijavo v Bruselj, prijava na razpis Evropske komisije je bila neodgovorno
               dejanje. Neodgovorno dejanje zato, ker ste zelo dobro vedeli, da projekt ni
               pripravljen do faze, da bi lahko bil na tem razpisu izbran. Zato me zanima zakaj ste
               v to prijavo sploh šli? Po zadnjih izjavah, bom rekla po tem hladnem tušu, ki ste ga
               dobili z Bruslja, da pravzaprav, tako med vrsticami se je dalo razumeti, da ste to
               nekako tudi pričakovali, sem pa še toliko bolj šokirana. V Bruselj se po moji oceni,
               seveda se lahko enkrat oziroma trikrat prijaviš z istim projektom, pa ga malo
               modificiraš, samo ne vem koliko te bruseljski uradniki jemljejo resno. Tako, da
               izjave, da sedaj se bomo pa še na drug razpis prijavili, če pa takrat ne bomo
               uspešni, pa še na tretjega, potem bo pa tako konec z evropskim denarjem, pa očitno
               tudi slovenskim drugim tirom. Tako da, minister jaz mislim, da ste nam poslancem,
               predvsem pa Slovenkam in Slovencem dolžni odgovore, zakaj takšno neodgovorno ravnanje
               ob tako zelo pomembnem projektu za celotno Slovenijo kot je drugi tir in seveda danes
               pričakujemo odgovore.</p>
            </sp>
            <sp xml:id="SDT7-OZIOIP-nujna-18-2015-07-07.sp23">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo gospod minister Peter Gašperšič.</p>
            </sp>
            <sp xml:id="SDT7-OZIOIP-nujna-18-2015-07-07.sp24">

               <speaker>PETER GAŠPERŠIČ:</speaker>

               <p>Hvala lepa. Lep pozdrav vsem skupaj tudi v mojem imenu!</p>
               <p>Še posebej bi se pravzaprav zahvalil predlagateljem sklica te izredne seje za
               pravzaprav, da je prišlo do te pobude zato, da razčistimo določena dejstva, ki se
               tukaj pojavljajo in mejijo pravzaprav že precej oziroma kažejo na določena
               nepoznavanja, nerazumevanja v zvezi s to zadevo, skratka z izvedbo realizacij
               investicije drugega tira in s tem povezanim črpanjem evropskih sredstev, čeprav bi od
               predlagateljev pričakoval, da to zadevo precej bolje poznajo.</p>
               <p>Na začetku je bilo postavljeno vprašanje ali sem odgovoren za to kar se je zgodilo?
               Odgovor je pravzaprav sledeč. Namreč, da 20 let se ta država trudi,  da bi ta projekt realizirali in
               verjetno ne morem biti jaz po 6 mesecih odgovoren za to, da projekt še ni prišel do
               te faze, da bi ga Evropska komisija lahko odobrila za financiranje. Vsekakor si ta
               vlada prizadeva, in bo storila vse potrebno, da bo ta projekt tudi zagnala, tudi
               zahvaljujoč delu vseh minulih vlad je projekt konec koncev prišel do te faze, da ima
               v tem mandatu neke dokaj realne zglede, da ga izvedemo, seveda pa se moramo pri tem
               zavedati določenih dejstev kako bomo to speljali. Vlada je v zvezi z investicijami,
               ki so potrebne v posodobitev železniške infrastrukture v tej naslednji finančni
               perspektivi v februarju letos sprejela določene sklepe, med drugim tudi kako se bodo
               črpala sredstva, ki so dodeljena na CEF razpisu, ki je mimogrede, dokaj omejen, ta
               sredstva so za prometno infrastrukturo odmerjena v dokaj skromni meri, čeprav je pri
               pripravi in programiranju teh sredstev tudi prejšnja vlada vedela kateri projekti
               prihajajo na vrsto, tudi med drugim drugi tir, pa je kljub vsemu za investicije v
               infrastrukturne projekte namenila manj denarja, kot jih je bilo denimo v prejšnji
               perspektivi na voljo. Ampak, to so dejstva, s katerimi se moramo v nadaljevanju
               spopasti in rešiti to, kar je možno rešiti.</p>
               <p>V zvezi s tem je vlada februarja sprejela določene sklepe, namreč da se za ta CEF
               sredstva, ki so dodeljena nekako v dveh paketih, en paket je nacionalna ovojnica, o
               kateri je treba povedati, da ima Republika Slovenija na voljo 159 milijonov evrov in
               nič več in nič manj. 159 milijonov evrov. In tukaj je tudi možnost črpanja na odprtem
               razpisu, kjer se lahko pridobi do 30% sofinanciranja za upravičene stroške oziroma do
               40, v kolikor gre za projekt čezmejnega pomena, to je za projekte, ki prečkajo
               državne meje. Projekt drugega tira med drugim ni tak projekt, tako da je zanj možno
               pridobiti 30% črpanja na odprtem razpisu. Na nacionalni ovojnici je možno dobiti
               sofinanciranje do 85%, vendar bi to v primeru drugega tira pomenilo, če bi hoteli do
               te višine ta projekt sofinancirati, da bi rabili na nacionalni ovojnici praktično
               milijardo evrov, imamo pa 150 milijonov evrov, kar bi zadoščalo za približno 13%
               sofinanciranje in bi bilo skrajno neodgovorno, da bi se s projektom drugega tira
               prijavili na nacionalno ovojnico, kar predlagajo mnogi, tudi med drugim določeni
               profesorji, in bi na ta način porabili vsa sredstva nacionalne ovojnice, in za druge
               projekte, ki jih moramo ravno tako narediti na železniški infrastrukturi in so zelo
               pomembni, da Slovenija ohrani koridorske standarde, katere moramo izpolniti do leta
               2023, skratka na ta način bi ogrozili izvedbo vseh ostalih projektov, in se potem
               tudi lahko vprašamo kje bomo dobili razliko, se pravi, manjkajočih 87% za
               financiranje drugega tira. Skratka, če torej glede tega s katerimi projekti se
               prijavljajo na nacionalno ovojnico in s katerimi projekti na odprti razpis, skratka
               te zadeve je vlada detajlno proučila, se z njimi seznanila in v zvezi s tem sprejela
               tudi v februarju določen sklep.</p>
               <p>Ravno tako je glede na javnofinančno situacijo, v kateri se naša država nahaja in za
               katero tudi, sem prepričan, sami dobro veste, da moramo javni dolg zmanjševati ne pa
               ga povečevati, je bil sprejet sklep, da te investicije torej drugega tira,
               manjkajočega deleža ne moremo zagotoviti iz javnofinančnih sredstev, tudi ne iz
                   javnofinančnim
               zadolževanjem, temveč je bil zaradi tega sprejet sklep, da se investicija izpelje v
               okviru javno-zasebnega partnerstva. Ker je teh modelov financiranja na voljo mnogo,
               je bilo tudi naloženo, da Ministrstvo za infrastrukturo v sodelovanju z Ministrstvom
               za finance in Ministrstvom za gospodarstvo, Službe Vlade za razvoj, v najkrajšem
               možnem času pripravi možne modele za oblikovanje javno-zasebnega partnerstva in te
               modele predlaga vladi. Skladno s tem je potem vlada v marcu ustanovila delovno
               skupino, ki je takoj začela z delom, in v aprilu že sklenila tudi sodelovanje z OECD,
               točneje z Mednarodnim transportnim forumom, kot strokovno organizacijo, ki pomaga pri
               analizah možnih modelov javno-zasebnih partnerstev, in tudi pri določenih drugih
               analizah okoli ocen tveganja za pretovor in vse te zadeve, ki opravičujejo
               investicijo v drugi tir. Delo intenzivno poteka, ta delovna skupina se je s
               predstavniki OECD že večkrat sestala, in predvidoma v sredini julija pričakujemo
               njihovo končno poročilo, s katerim bo potem delovna skupina tudi seznanila vlado,
               predvidevamo pa tudi neke vrste javno predstavitev rezultata tega dela.</p>
               <p>Če potem povem še kaj načrtujemo narediti v nadaljevanju. Na podlagi teh tako
               pripravljenih, oblikovanih modelov bomo preverili interes mednarodnih potencialnih
               vlagateljev, za kateri predlagani model obstaja največja verjetnost za njegovo
               uspešno realizacijo. To načrtujemo narediti do konca letošnjega leta, potem pa bo za
               najprimernejši model v naslednjem letu pripravljen razpis za izbiro zasebnega
               vlagatelja, tako da bo računamo, da bodo te aktivnosti potem speljane do konca leta
               2016, zato ocenjujemo, da bi v letu 2017 bilo možno začeti, skleniti tudi pogodbo s
               tem vlagateljem, in tudi začeti z investicijo drugega tira. To je tudi časovni okvir
               v katerem moramo pridobiti želena evropska sredstva na CEF razpisih. Mi ocenjujemo,
               da prijava na ta sedanji prvi razpis, ki je bil objavljen, nikakor ni bila nikakršna
               polomija. Mi smo na tem razpisu oddali popolno vlogo, ki je bila ocenjena po
               kriterijih po katerih so projekte ocenjevali, to je pomen, zrelost, in še, mislim, da
               so štirje kriteriji, po vseh kriterijih je projekt dobil zelo dobro do dobre ocene,
               edino projekt zrelosti je bil ocenjen kot šibek, za katerega pa seveda smo vedeli, da
               v trenutku prijave še nismo imeli na voljo vseh gradbenih dovoljenj, niti še ni bil
               izbran javno-zasebni partner. To nikakor ni razlog, da se na ta razpis ne bi
               prijavili, seveda je zaradi tega bil projekt nekaj slabše ocenjen, vendar ni to
               razlog, da se na projekt ne bi prijavili, niti ni to razlog, da bi bil projekt
               kakorkoli izločen, kot nepopolna vloga ali karkoli takšnega. Skratka, vloga je bila
               ustrezna, je bila ocenjena, vendar je bilo tudi, to pa je bilo znano, da na tem
               razpisu je bilo, je kandidiralo 3-krat več projektov, za 3-krat več sredstev kot je
               bilo na razpisu na voljo in pač naš projekt očitno ni bil uvrščen tako visoko, da bi
               v tem prvem razpisu dobil sredstva. Vendar tega pred prijavo nismo mogli vedeti. In
               bi bilo ravnanje, da se kar vnaprej odpovemo kandidaturi, to bi bilo neodgovorno po
               moji oceni.</p>
               <p>V nadaljevanju torej računamo, da ko bo spet objavljen razpis, odprti razpis za ta
               CEF sredstva bomo s tem projektom znova kandidirali, in prepričan sem, da bomo v
               vmesnem času določene stvari tudi že premaknili naprej in da bo tudi v tem smislu
               ocena zrelosti projekta  izboljšana in tudi, da bo projekt, ki bo na tem
               naslednjem razpisu kandidiral verjetno s projekti, ki niso več tako pomembni, kot so
               bili ti projekti na prvem razpisu, da bo prav gotovo uspešnejši pri kandidiranju za
               ta evropska sredstva. Če se morda zadržim še pri tem okoli vrednosti projekta.
               Povedala ste, da ste tudi sami že podvomili v vrednost ustreznost ocene 1,4 milijarde
               evrov. Tudi minister, moj predhodnik je to večkrat javno komentiral, pa vendar nikoli
               ustrezno argumentiral. Ocena, da bi bilo možno ta projekt narediti recimo za 700
               milijonov evrov, so temeljile čisto na nekih ocenah, čez palec in so pravzaprav lahko
               rečemo tudi na nek način neodgovorne, kajti niso podpre z nobeno strokovno analizo.
               Ocena s katero razpolagamo sedaj pa je podprta s strokovno analizo. Ker pa želimo to
               vrednost vendarle še enkrat preveriti in preveriti tudi možnosti, ključneje možnosti
               optimizacije tako zastavljenega projekta, smo se odločili, da bomo tako kot je že
               predhodnik nameraval, pa ni imel dodeljenih sredstev za izvedbo te naloge, da bomo to
               nalogo, se pravi recenzijo in oceno optimizacij izpeljali. Razpis je v pripravi,
               pričakujemo, da bo objavljen letos jeseni in ocenjujemo, da bo sama recenzija, za
               izvedbo recenzije je potrebnih 3 do 6 mesecev, tako da pričakujemo rezultate v
               začetku prihodnjega leta. Na podlagi tega bomo seveda tudi potem lahko bolj suvereno
               trdili, kakšna je ta investicijska vrednost, seveda pa poudarjam, da tista prava,
               resnična, dejanska, investicijska vrednost bo znana šele takrat, ko bo na mizi imeli
               zavezujoče ponudbe. Pred tem se lahko o tem pogovarjamo, govorimo o takšni in
               drugačni oceni. tudi, če bi zdaj nekim potencialnim investitorjem, da naj ocenijo za
               koliko bi sami na podlagi izdelane projektne dokumentacije ovrednotili ali pa
               izdelali ta projekt, bi seveda te ocene bile ocene z določenimi rezervami in tiste
               prave, dejanske zavezujoče vrednosti dobiš z zavezujočo ponudbo. Tako, da tukaj je
               prav gotovo tudi za pričakovati neka odstopanja med ocenjeno vrednostjo, s katero bi
               mi štartali na prijave za razpis, na iskanje zasebnega partnerja. Mi vedno štartamo z
               ocenjeno vrednostjo. Dejanska vrednost se pa potem pokaže takrat, ko dejanski
               investitor pride z zavezujočo ponudbo in ta vrednost je seveda lahko drugačna od
               tiste, ki smo jo mi ocenili. Lahko je višja, lahko je nižja. Govorimo drugače.</p>
               <p>Ne vem, mogoče bi to bilo z moje strani za začetek. Zaenkrat hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp25">

               <speaker>PREDSEDNIK DR. IGOR ZORČIČ:</speaker>

               <p>Predlagateljica. Imate repliko?</p>
            </sp>
            <sp xml:id="SDT7-OZIOIP-nujna-18-2015-07-07.sp26">

               <speaker>MAG. ALENKA BRATUŠEK (PS ZaAB):</speaker>

               <p>Gospod predsednik, dobro, da nisem večkrat na tem odboru. Minister, zdaj potem, kar
               ste povedal sem pa tudi jaz prepričana, da na žalost tega drugega tira v Sloveniji
               res še vsaj 30 ali pa 40 let ne bo, tako kot ste povedal na svojem zaslišanju. Jaz
               nisem omenjala nacionalne ovojnice, če je bilo to namenjeno profesorjem, ki so vam
               razlagali, kam se lahko s čim prijavite. Jaz vem, na katere razpise se s katerimi
               projekti lahko prijavite, tako da ste pač odgovoril tudi njim. Jaz še vedno mislim,
               da je bila takšna prijava, kot ste jo poslali v Bruselj. Zdaj ste jasno in glasno
               povedal, da smo poslali popolnoma nedodelano prijavo v Bruselj. Vse je bilo, samo
               malo finančne konstrukcije je manjkalo. Nismo znali povedati, od kje bomo dobili eno
               milijardo.  Če to
               neodgovorno, jaz potem ne vem, kako lahko to imenujemo in bom rekla, sem resnično
               žalostna in razočarana, da na tako pomembna vprašanja, tako arogantne odgovore, kot
               ste začel danes svoj nastop dajete. To ni vaš projekt, te ni projekt te koalicije,
               ampak je projekt Slovenije in zato sem spraševala, če resnično verjamete v to, da
               drugega tira ne rabimo, to so bile vaše besede. In, če resnično verjamete, da je
               milijarda 400 korektna ocena. To oceno je dela DRI, lahko tudi ščitite hrbet DRI,
               vemo, kakšne ocene so delali za avtocestni križ ali pa za določene avtocestne odseke.
               Zato bi po moji oceni prvi, prvi dan, razpis vas je čakal na mizi, minister Omerzel
               vam je pustil razpis na mizi, da preverite, pa ste vehementno zatrjeval, da ni
               potrebe, da verjamete, da pač Slovenija potrebuje najdražjo železnico na svetu. Niso
               mi še prinesli projekta, ki bi bil dražji po kilometru, pa naj gre za viadukte,
               tunele in ne vem kaj vse. Bom vesela, če mi ga najdete, pa tudi, če ga boste našli je
               to eden mogoče. Ampak 52 milijonov, si predstavljate koliko je to denarja in zdaj ste
               spet vehementno zatrdil, da to ni noben problem, ampak kakorkoli, če se bomo tako
               obnašali, tega projekta res v Sloveniji ne bo 30 let in na žalost, s tem, ko ne bo
               projekta, tudi luke Koper v Sloveniji v takšni obliki ne bo več.</p>
               <p>Sicer pa spoštovani minister, odbor, če ste si tako želel o tem govoriti, lahko
               skličejo tudi vaši koalicijski poslanci, kadar hočejo, smo pa z veseljem naredili to,
               ker se tudi sami zavedamo, da je v veljavnosti veliko neresnic, tudi ta o nacionalni
               ovojnici, se strinjam, tudi to je bilo za lase privlečeno<gap n="…"/></p>
            </sp>
            <sp xml:id="SDT7-OZIOIP-nujna-18-2015-07-07.sp27">

               <speaker>PREDSEDNIK DR. IGOR ZORČIČ:</speaker>

               <p>Porabili ste čas za repliko, ki to ni bila, tako da prosim, da zaključite.</p>
            </sp>
            <sp xml:id="SDT7-OZIOIP-nujna-18-2015-07-07.sp28">

               <speaker>MAG. ALENKA BRATUŠEK (PS ZaAB):</speaker>

               <p>Bom zaključila gospod predsednik. Če to ni bila replika, potem ne vem, kaj je po vaši
               replika. Minister, želela bi konkretne odgovore na vprašanja ali Slovenija drugi tir
               potrebuje ali se bom naslednjič na razpis Evropske komisije prijavili z zaprto
               finančno konstrukcijo ali razmišljate tudi o tretji rešitvi, če drugega tira ne
               bo?</p>
            </sp>
            <sp xml:id="SDT7-OZIOIP-nujna-18-2015-07-07.sp29">

               <speaker>PREDSEDNIK DR. IGOR ZORČIČ:</speaker>

               <p>Hvala. Želi besedo predstavnica Službe Vlade Republike Slovenije za razvoj in
               evropsko kohezijsko politiko, gospa Alenka Smerkolj, ministrica brez resorja? <stage>(Ne.)</stage>
               Želi besedo predstavnik ministrstva za finance, gospod državni sekretar Metod
               Dragonja. Imate besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp30">

               <speaker>METOD DRAGONJA:</speaker>

               <p>Hvala lepa za besedo gospod predsednik. Spoštovane poslanke in poslanci. Ministrstvo
               za finance je bilo povabljeno, da se udeleži današnje seje. Ministrstvo za finance
               sodeluje v medresorski delovni skupini, ki jo vodi Ministrstvo za infrastrukturo,
               predvsem v vlogi zaprtja finančne konstrukcije oziroma sodelujemo pri postavljanju
               koncepta zagotovitve sredstev za to, da ta projekt realiziramo. Na Ministrstvu za
               finance ocenjujemo, da je luka Koper in ta koridor od Kopra naprej proti Divači
               velika razvojna priložnost za Slovenijo, da daje lahko veliko spodbudo za to, ne
               samo, da se razvije ta logistična kapaciteta, ampak da okoli tega lahko nastane mnogo
               ekonomskih vsebin, zato tudi aktivno pri tem sodelujemo in bi želeli zagotoviti, da
               predvsem pride do ustrezne multiplikacije učinkov, vlaganja v infrastrukturo, tudi na
               ostala vlaganja, ki se okoli infrastrukturnega projekta morajo oziroma naj bi se v
               čim večji meri razvilo.</p>
               <p>Kar se tiče pristopa k zagotavljanju finančnih virov je že gospod minister povedal,
               da je v vladi prevladalo stališče, da na klasičen način financiranja projekta v
               pogojih javnofinančne konsolidacije ne moremo zagotoviti, da je treba kombinirati
               javna in zasebna sredstva, da je treba vzpostaviti model, ki bo to na najbolj  učinkovit način omogočil.
               Vendar je treba poudariti, da privatnega vlagatelja ali privatnih partnerjev v tak
               model ni možno privabiti, če projekt ekonomsko ni vzdržen, se pravi, če ni fizibilen.
               Ključni elementi fizibilnosti projekta so predračunska vrednost, stroški
               financiranja, jasno, promet, logistični tokovi in realizacija, ki jo tak projekt
               lahko zagotovi. In pri teh elementih je tudi Ministrstvo za finance na stališču, da
               je projektne rešitve in projekt s predračunsko vrednostjo treba prevetriti. Projektna
               naloga je taka, da se gradi nek velik tunel, skozi katerega naj se vlaki vozijo s 180
               kilometrov na uro, kar je treba preveriti in zagotoviti možnost izboljšave ekonomike
               tega projekta, s tem da se predračunska vrednost zniža, in drugo, da se zagotovijo
               ustrezni logistični tokovi po količini in tudi po kvaliteti, cenah in vrednosti, ki
               potem zagotavljajo, da lahko privabimo zasebne vlagatelje, ki bodo v takem projektu
               sodelovali. Republika Slovenija, jasno, v takem projektu mora zagotoviti svoj del
               sredstev, v kakšni obliki in na kakšen način, je nekaj možnih variant. V tem momentu
               še ne bi predstavljali, ker so predmet še delovnih osnutkov, ampak tu so koncepti
               pripravljeni. Naša predstava je, da bo nosilec takega projekta neko skupno podjetje,
               ki bo organizirano v neki obliki skupnega vlaganja, <q>"joint venture"</q>, med privatnim
               vlagateljem in državo, Republiko Slovenijo, ki bo tu pomemben partner, pri tem, da se
               bo ta projekt lahko realiziral.</p>
               <p>Gospod minister ni predstavil, da so v tem delu določeni koraki bili narejeni, da se
               ta fizibilnost projekta preveri, in da so bile z določenimi ekspertnimi mednarodnimi
               organizacijami že opravljene določene konzultacije, za katere je prav, da jih
               predstavi Ministrstvo za infrastrukturo. Načelno ključno sporočilo, ki ga lahko vsaj
               mi kot svoje mnenje damo, da najbrž fizibilnosti projekta železniškega tira ni možno
               zagotoviti brez povečanja pretovora v Luki Koper, in da je to treba pogledati skupaj.
               Kako pa se bo to strukturiralo v finančnem in tem vidiku, je pa, jasno, še malo
               prezgodaj govoriti, ampak razmišljanja morajo iti v tej smeri, da se ta fizibilnost
               na ta način zagotovi. Vsekakor bo Ministrstvo za finance prispevalo svoje kompetence
               v največji možni meri, da ustvarimo pogoje za to, da lahko pristopimo k temu
               projektu. Evropska sredstva iz teh evropskih programov, kot je CEF, so eden od
               načinov ali pa ena od metod, da zmanjšujemo tveganja na projektu in povečujemo
               ekonomsko vzdržnost tega projekta. Zato je kandidiranje na teh razpisih oziroma na
               razpisu CEF tudi zelo pomemben element za to, da ne samo finančno konstrukcijo
               zapremo, ampak da postanemo sestavni del te evropske infrastrukture, ki jo Evropska
               komisija podpira, da znižamo tveganja na projektu in da zagotovimo dolgoročno
               finančno vzdržnost tega projekta.</p>
               <p>To bi bilo vse. Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp31">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Odpiram razpravo in besedo dajem članicam in članom odbora. Kolega Vrtovec ima
               besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp32">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi, spoštovani gospod minister z ekipo, državni
               sekretar!</p>
               <p>Držal se bom točke dnevnega reda. Ne bom govoril o tem, ali je projekt izgradnje
               drugega tira pravičen, smiseln, da ali ne, ampak predvsem o našem neuspešnem
               kandidiranju na omenjenem razpisu CEF. Po eni strani, spoštovani gospod minister, ste
               lahko res srečni, da opozicija sklicuje na to temo sejo, glede na odzive, ki so bili
               prve dni,  po mojem
               mnenju, hladnem tušu iz Bruslja, bi lahko tudi kakšen koalicijski poslanec imel to
               željo, da bi o tem spregovorili. Takrat postane to težava, tudi politična. In glede
               na to, ker so pri vsakem tovrstnem projektu, kjer je v igri toliko denarja, interesi
               bodisi tako koalicije, posameznikov, tako ali drugače, zelo veliki, prihaja tudi do
               političnega pritiska. In v tem primeru se mi res smilite, sploh glede na to, da imate
               tudi določen obraz, določen jaz, da ste bili nekoč tudi akademik, prihajate iz
               akademskih krogov in ste infrastrukturni strokovnjak. In da ste imeli pred časom,
               lahko tudi leto dni nazaj, eno stališče, danes morate imeti drugega. S tega stališča
               se mi poraja eno ključno vprašanje: Kakšna bo uspešnost naslednjih prijav, kako bomo
               realizirali stvari? Verjamem, da je tu pač predsednik Vlade, ki si je ob začetku
               mandata zadal enega od ključnih ciljev, da bomo pričeli izgradnjo drugega tira. To je
               takoj poudaril, ko vas je opozoril, da ste naredili napako na hearingu. In popolnoma
               razumem, da potem prihaja tudi do določenih kontradikcij v samem podajanju vsebine,
               do takšnih in drugačnih, lahko tudi izpadov, ampak pustimo to ob strani. Problem, ki
               se kaže, je torej povsem logičen, problem financiranja. In zaradi tega prehajam na to
               našo ponesrečeno prijavo na razpis CEF. Meseca februarja smo ravno zaradi tega, da
               smo nekako preverili stanje vsebine prijave, v Novi Sloveniji sklicali sejo tega
               istega odbora in smo razpravljali o tem, ali se bomo sploh prijavili ali ne. In glede
               na podatke, ker morate vedeti, da tudi novinarji in druga strokovna javnost,
               profesorji, lahko rečemo tem ljudem, tudi operirajo s podatki iz vaših ožjih krogov,
               smo ocenili, da je bila tista seja zelo potrebna. Lahko bi se zgodilo tudi, da bi ta
               prijava šla mimo. Ampak vse skupaj, smo že takrat opozarjali, je zgledalo tako, kot
               da gre študent na izpit zgolj zato, da gre pogledat, kakšna bo vsebina in kako težak
               bo izpit, da se bo potem drugič za lažje prijavil. In pri razpisih, vsaj tako jih jaz
               jemljem, ker sem prijavljal organizacije na marsikakšen razpis, pri razpisih je vedno
               tako, ne moremo reči, da je bila katastrofa, ampak si lahko uspešen ali pa neuspešen,
               srednje poti ni. In mi smo bili neuspešni. Zdaj govoriti o katastrofi ne vem kakšnih
               razsežnosti, je res nesmiselno, ampak smo bili neuspešni, in to je dejstvo. Ne moremo
               govoriti, da imamo pozitivno izkušnjo. Torej, če imamo pozitivno izkušnjo, ste šli
               zavestno v ta razpis, da ste videli, kakšna izkušnja sploh to je; zaradi tega sem
               omenil študenta, ki gre na izpit.</p>
               <p>Če grem naprej. Omenili ste kriterije in tako dalje. Sprintal sem si to sporočilo
               Evropske komisije. Tu so bili štirje kriteriji. Prvi kriterij je bil ocenjen kot
               pomembnost projekta. Evropska komisija ga je prepoznala kot zelo dobro, ocena štiri.
               Kaj to pomeni? To pomeni, da je tudi v kontekstu, v celotnem evropskem kontekstu ta
               projekt zelo pomemben in nič kaj veliko ne zaostaja za drugimi evropskimi projekti,
               ki so jih prijavili. Zaradi tega je zelo težko govoriti, da smo imeli to nesrečo, da
               smo med ne vem kolikimi projekti imeli tudi mi ta drugi tir, kajti naš projekt je
               ocenjen zelo dobro po pomembnosti. Se pravi, je pomemben, za Brennerjem samo eno
               točko nižje. Kajti izbrani so bili tudi projekti, ki so bili po pomembnosti ocenjeni
               kot dobro, slabše kot naši. Nadalje, pripravljenost. Tu smo padli, šibko, zadostno.
               In tu je bilo sporočilo, še vedno ni urejena finančna konstrukcija, ni gradbenega
               dovoljenja. In tu se navezujem na evropsko komisarko, ko je dejala: <q>"Niso pridobljena
               vsa dovoljenja za gradnjo."</q> Na tem mestu sprašujem, ali bodo ob naslednjem razpisu,
               če se ne motim, bo to novembra, to bo drugi krog, ali bo pridobljeno gradbeno
               dovoljenje. Finančna konstrukcija bi morala biti tudi zaprta. Na koncu vam bom
               povedal seštevek teh 
               številk. Potem vpliv, ocenjeno dobro. Kakovost, dobro. Skupna ocena je bila tri.
               Ampak to pomeni, da če želimo dobiti sofinanciranje, mora biti skupna ocena štiri,
               prav dobro. Stvari so tule zelo enostavne matematično. Mi moramo dejansko
               pripravljenost izboljšati. Gradbeno dovoljenje dobiti in zapreti finančno
               konstrukcijo. Ali pa nekje drugje vpliv ali karkoli drugega vreči eno oceno višje. To
               je sporočilo Evropske komisije, tega si ne izmišljujemo. Moje ključno vprašanje je,
               pa nič ne obsojam, kako boste to dosegli, da ne bomo potem meseca januarja ali pa
               konec decembra, ko bo ta razpis, na katerega se bomo spet prijavili, da se ne bomo
               izgovarjali, da smo bili uspešni, hkrati smo pa pogrnili. Si ali pa nisi uspešen na
               razpisih, vmesne poti ni.</p>
               <p>Bolj me je zaskrbela neka druga izjava, ki ste jo takrat dali, pa sem jo šele kasneje
               ob pripravi na sejo videl. In sicer, dejali ste: <q>"Tudi če bi denar na razpisu dobili,
               projekta ne bi mogli zagnati."</q> Tu bi vas res prosil, kaj ste dejansko s tem mislili.
               Kajti lahko si razlagam, da ste direktno nekako tudi sami priznali, da je projekt
               nepripravljen. Ja, lahko zmigujete z glavo, ampak tega ne očitam samo jaz, pač pa
               tudi kakšen vaš koalicijski kolega. To, da smo v bistvu izgubili, zdaj tu ne moremo
               govoriti, da smo izgubili 400 milijonov evrov, ker jih nismo imeli v žepu. Bodimo
               fer, govorimo o tem, da smo bili v igri za ta denar, ki so ga nekateri dobili, mi ga
               pa, žal, nismo dobili. Seveda bi veliko pomenilo pri postopkih, ampak na to, kot sem
               že dejal, smo tudi mi opozarjali. Problem, ki je in ga tudi poznavalci ocenjujejo, je
               ta, da smo kandidirali s staro vrednostjo projekta. Tu lahko govorite, da je to, in
               se strinjam, edina vrednost projekta, gospod minister. Ampak ne samo profesorji, tudi
               drugi pravijo, da so notri še marsikakšne odvečne provizije, ki jih je kakšna
               gradbena firma vključevala. Jaz sem laik na tem področju, ampak samo vas lahko na tem
               odboru opozorim. Zdaj, če želite to vzeti dobronamerno, vam priporočam, kajti že
               takrat smo dejali, da Semmering predor je cenejši, pa gre dvosmerna železnica, pa je
               cenejši, Semmering predor, pa daljši. Pa je samo predor.</p>
               <p>Če grem naprej, bi se dotaknil samo še ene izmed bistvenih stvari. In sicer, če
               želimo torej dobiti tudi CEF-ov denar, moramo zapreti finančno konstrukcijo in ne
               rabimo imeti zasebnega vlagatelja, zasebnega partnerja. Strinjam se s tistimi, ki
               trdite, da ne gremo tega projekta gradit z javnim denarjem. Absolutno ne, ker država
               nima tega denarja. In če dobimo zasebnika, v redu. Ključno pri tem je, kako ga bomo
               sploh dobili oziroma kaj mu boste ponudili, kaj mu bo država ponudila v zameno, da
               nam bo zgradil drugi tir, če je ocenjen na milijardo 400. Ja, kdo je tu nor? Pravimo,
               da bomo dali v koncesijo tretji pomol. Gospe in gospodje, tretji pomol bo moral za
               pol milijarde evrov ta koncesionar, zasebni vlagatelj, še zgraditi. Ali je kdo nor,
               da nam bo najprej zgradil drugi tir in mi mu bomo dali tretji pomol, ki ga še ni. Se
               pravi, sprašujem vas, kakšna je tu vizija oziroma kako bomo postopali pri sami izbiri
               tako imenovanega zasebnega vlagatelja. Dejali ste, da je modelov več. Rad bi slišal
               vsaj enega. Opozarjam pa na to - seveda, moramo sodelovati z evropsko komisarko -, da
               brez zasebnega vlagatelja zna biti razpis tudi v drugo neuspešen. Morda v tretje, ko
               bomo delili ostanke 
               iz nacionalnih vojn. Vprašanje koliko bodo stali. Nadalje, glede gradbenega
               dovoljenja, da am podam še konkretno vprašanje, kdaj ga bomo pridobili. Tukaj bi res
               operiral z datumom, kdaj ga bomo pridobili, kajti s tem se potem tudi odmika vsa
               ostalo, in gradnje, itn. In še enkrat poudarjam eno vprašanje, kaj je bilo v
               preteklosti že postavljeno. Kako je s sredstvi, ki so bili že spredaj namenjena,
               koliko je teh sredstev, ki so bila do sedaj namenjena v sam drugi tir, v odkup
               zemljišč, v vse druge stvari, ki so spremljajoče zraven. Tukaj bi rad še to
               izpostavil.</p>
               <p>Glede koncesije še ena stvar, ko govorimo, da je možnost dati v koncesijo en del
               morda Luke Koper. Hkrati opozarjam, vaša Vlada je rekla, da je Luka Koper strateška
               naložba. Mi po eni strani govorimo o koncesiji, hkrati pa o strateški naložbi. Tukaj
               dajmo biti, ne biti kontradiktorni, v tem primeru, ker se nam bo, mislim ne smejal,
               ampak je vse skupaj smešno, če se tako na takšen način pogovarjamo.</p>
               <p>Ko sem že zadnjič dejal, v soočenju smo vam pripravljeni pomagati. Jaz vas res
               priporočam, dajte napraviti pri drugem tiru oziroma pri samem projektu, da bo to
               regionalni projekt, projekt celotne regije. Sicer bomo bili popolnoma neuspešni.
               dajte začeti v poletnih mesecih se pogovarjati s Slovaki, Madžari, Poljaki, Baltskimi
               državami. Jaz upam, da se že, če se ne, pa prosim potrdite to. To vam pravijo tudi
               drugod, da naredite to stopnjo, kajti sami denarja dobili ne bomo na takšen način, če
               se bomo na takšen način prijavljali. Vi pravite, da bomo lahko tudi brez zasebnega
               vlagatelja denar dobili. Jaz trdim, da ne.</p>
               <p>In druga pomembna stvar. Ta stvar naj ne postane TEŠ 6. Zaradi tega pa napravite res
               časovnico. Vi ste rekli, januarja 2017 bomo začeli z gradnjo. Januar 2017. Dajmo biti
               realni, kajti potem bo moral tudi za te besede kdaj bomo kaj začeli graditi, kdo
               odgovarjati. Poglejte, julij 2015 izbira javno-zasebnega partnerja, potem naprej,
               avgust, razpis za javno-zasebno partnerstvo, bo <stage>/ nerazumljivo/</stage>. Tukaj sem si
               sprintal časovnico, po vaših lastnih besedah, bi naredil, pa vam lahko predam. To so
               stvari, ki so malce nerealne. Če je to realno, potem je pred nami lahko tudi nov TEŠ
               6, če bomo <stage>/ nerazumljivo/</stage> lastnim denarjem, ki vlaga. Zaradi tega vas konkretno
               sprašujem ali boste na seji Vlade, 23. julija potrdili model javno-zasebnega
               partnerstva, kar ste govorili.</p>
               <p>Nadalje. Ali boste v mesecu avgustu objavili mednarodni natečaj za izbiro javnega
               zasebnega partnerja in tega izbrali do konca leta? To je bilo omenjeno. Gradbeno
               dovoljenje sem že dejal, 2016 ste govorili na začetku leta. Ali bo v aprili
               prihodnjega leta objavljen javni razpis za gradbena dela na drugem delu in posredno
               do avgusta izbran izvajalec gradbenih del. Potem v mesecu oktobru 2016 se izvajalec
               gradbenih del <stage>/ nerazumljivo/</stage> v samo delo in potem začetek gradnje 2017. To so bile
               vse obljube. S čigavim denarjem, če evropskega ne dobimo. Sedaj, jaz se strinjam,
               morda mi gospod minister, teh stvari ne poznamo, zato smo pa tukaj, da nam
               obrazložite, kajti sicer se bodo v javnosti še naprej porajala zgolj in samo
               vprašanja brez odgovorov in brez tega, da bomo mi do tega projekta končno nekoč
               prišli oziroma ga sploh začeli izvajati.</p>
               <p>Najlepša hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp33">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Ranc.</p>
            </sp>
            <sp xml:id="SDT7-OZIOIP-nujna-18-2015-07-07.sp34">

               <speaker>DANILO ANTON RANC (PS SMC):</speaker>

               <p>Predsedujoči, hvala za besedo.</p>
               <p>Jaz se bi malo, bom bolj kratek, strnil par misli. Sam sem zagovornik
               infrastrukturnih projektov,  ne samo drugega tira, temveč tudi drugih infrastrukturnih projektov v
               Sloveniji, ki bodo seveda Sloveniji zagotovili policentrični razvoj. Tukaj je poleg
               tega tretja razvoja os, ki smo včeraj imeli tudi srečanje v Celju na to temo in
               seveda na vsak način pozitivno ocenjujemo aktivnosti te Vlade, ministrov, ki dobro
               medresorsko sodelujejo. Tudi danes smo videli, imamo tudi tri ministre in mislim, da
               smo na dobri poti, da vse infrastrukturne projekte začnemo končno v tej Sloveniji le
               uresničevati. Kot sami sledite tudi s preteklostjo, da smo mi praktično deset let se
               lotevali teh projektov na tak ali drugačen način. Na Koroškem na primer smo gostili
               več vlad, ministrov. Jaz včasih rečem, da so se hodili bolj slikati gor pa
               obljubljati, sejati neke nerealne obljube, vendar pa mislim, da je ta Vlada pokazala
               tukaj ene bistvene premike in drugačen sistemski proaktiven pristop projektnega
               vodenja projektov. Tukaj videti, da tukaj gre za dobro sodelovanje več ministrstev,
               tako Ministrstva za okolje, Ministrstva za infrastrukturo, Ministrstva za kohezijo in
               tudi seveda Ministrstva za finance. In ravno to vliva nek optimizem in upanje, da
               bomo končno v Sloveniji zagnali ta investicijski cikel infrastrukturnih projektov in
               na nek način zagotovili policentričen razvoj Slovenije. in sedaj seveda, če se malo
               dotaknem projekta drugega tira. Tukaj lahko sledimo, da ta projekt traja že deset let
               in so se tukaj seveda menjavali ministri in Vlade, vsi nekaj obljubljali, sedaj ko
               smo pa dejansko v situaciji, ko je ta vlada vzela zadeve v roke, zadeve začela
               konkretno premikati, pa poslušamo neke kritike, ki so več ali manj neutemeljene in
               opravičujejo, skušajo opravičevati napake prejšnjih vlad, od leta 2007 naprej. Tako,
               da jaz bi ocenil, zakaj se ne bi prijavili na nek razpis, bili tukaj proaktivni in
               tudi ocene tega razpisa kažejo, da smo bili zelo uspešni razen seveda pri gradbenih
               dovoljenjih, ki pa jih prejšnje vlade niso pripravile. Ne morejo sedaj ministri tukaj
               v parih mesecih popraviti vse napake iz prejšnjih vlad. Tako, da jaz bi tukaj
               pozitivno ocenil ta pristop ministra in vseh ministrstev, ker iz razprav nekaterih,
               ki sem jih danes poslušal, bi radi, da boljše, sedijo pa čakajo kot pa, da ukrepajo z
               nekimi proaktivnimi prijavami, itd. Tako, da v bistvu, če strnem misli, se mi zdi na
               nek način želimo izvajati pritisk. Imamo velike želje, da nekaj realiziramo, potem pa
               Vlada nekaj konkretnega pokaže, je pa tukaj kup nekih kritih, ki so več ali manj
               neutemeljene in skušajo prikriti napake prejšnjih vlad. Tako da, dajmo biti bolj
               konkretni, realni. Mislim, da smo na dobri poti, da končno v Sloveniji uresničimo
               infrastrukturne projekte ne samo drugi tir, to je tudi tretja od in lahko rečem, da
               je ta Vlada v enem letu tukaj naredila več kot vse prejšnje vlade. V to sem prepričan
               in zato tudi drži. To se je že odrazil v določenih korakih, da ne rečem, na drugem
               tiru in pa tudi tretja razvojna os. Tako da, mislim, da dajmo biti bolj realni,
               oceniti zadeve tako kot tudi stojijo.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp35">

               <speaker>PREDSEDNIK IGOR ZORČIČ:</speaker>

               <p>Predlagateljica?</p>
            </sp>
            <sp xml:id="SDT7-OZIOIP-nujna-18-2015-07-07.sp36">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Jaz upam, da se pogovarjamo za to mizo vsi o isti stvari. Če je to uspešno, da v
               Bruselj pošlješ projekt in nazaj dobiš odgovor ne, potem ste res uspešni. Tako, da
               tukaj vam je za čestitati. Ampak jaz še enkrat želim poudariti, ne gre za koalicijski
               projekt, ne gre za vladni projekt, gre za slovenski projekt in  vse kar sem do sedaj slišala v zvezi s
               tem je, da si bo Vlada prizadevala in bomo naredili vse kar je v naši moči, da
               uspemo. To je vse, pa naj gre za tretjo razvojno os, ki danes ni tema ali pa naj gre
               za drugi tir. Tako da, jaz bi prosila, če lahko minister odgovori na konkretna
               vprašanja, ki so bila zastavljena tudi z roki, ki so enkrat že bili povedani. Tiste
               hvale, kako je v enem letu bilo narejeno toliko kot prej ni bilo v dvajsetih letih,
               pa lahko pustimo za konec, pa bomo to na koncu obdelali. Se pa absolutno strinjam,
               absolutno se strinjam, da minister, ki je eno leto minister, ne more biti odgovoren
               za vse, ampak zato, da pošlje projekt na razpis, ki nima zaprte finančne konstrukcije
               in je to razlog, da Slovenija ne dobi, da ne bom rekla izgubi, se strinjam, korektno,
               ne dobi 400 milijonov evrov. Za to pa je minister odgovoren. Za to pa ne more biti
               nihče drug odgovoren. In dejstvo je, tudi roko na srce, da se je minister, ki je
               danes z nami, nekoliko upiral temu, da bi poslal ta projekt takrat gor, pa je bil
               koalicijski vrh sklican na to temo, in sta se pač ali pa so se pač na tistem
               koalicijskem vrhu odločili, da je treba to poslati v Bruselj. Jaz sem prepričana, da
               jih je opozarjal, ampak podpisal pod to se je pa on. Zato ne more biti za to
               odgovoren nihče drug. Tako, da jaz predlagam, da smo malo bolj konkretni in upam,
               spoštovani kolega, da bomo na koncu mandata te Vlade veliko infrastrukturnih, da vam
               bomo lahko čestitali za veliko velikih infrastrukturnih projektov z veseljem in prva
               bom, ki vam bom čestitala, samo najprej je treba kaj narediti.</p>
            </sp>
            <sp xml:id="SDT7-OZIOIP-nujna-18-2015-07-07.sp37">

               <speaker>PODPREDSEDNIK DANILO ANTON RANC:</speaker>

               <p>To je bila ena kratka replika na mojo<gap n="...."/> Sicer nisem dvajset let, ampak deset, ampak
               še vedno trdim, da ekipa dela v redu, in da Vlada je pokazala neke konkretne
               rezultate.</p>
               <p>Tako da, besedo ima sedaj kolega Krivec.</p>
            </sp>
            <sp xml:id="SDT7-OZIOIP-nujna-18-2015-07-07.sp38">

               <speaker>DANIJEL KRIVEC (PS SDS):</speaker>

               <p>Hvala za besedo, predsedujoči. Lep pozdrav ministru in ekipi, tudi državnemu
               sekretarju gospodu Dragonji, vsem ostalim!</p>
               <p>Saj je kar zanimivo poslušati to razpravo, ki je na nek način že podobna kar nekaj
               zadnjih let, vendar pa so nekatera dejstva tudi bila izpostavljena in mislim, da so
               bila pojasnila glede možnosti, ki jih imamo, kar korektna. Mislim, da je gospod
               Dragonja jasno povedal, če ta investicija ne bo na nek način sprejemljiva za nekega
               vlagatelja, ki je v kontekstu javno-zasebnega partnerstva, te investicije enostavno
               ne bo. Sedaj ali je ta investicija bila že v startu prenapihnjena ali ne, o tem smo
               verjetno tudi že v preteklosti veliko govorili, dejstvo pa je, da se je ta projekt
               pripravljal takrat, ko se je zaključeval avtocestni program, in da je veliko vplivnih
               ljudi iz tistega lobija verjetno kreiralo tudi koncept izgradnje tega drugega tira.
               Verjetno sedaj vsi ugotavljajo tudi verjetno Luka Koper pa še marsikdo, da tako
               bogatega tira dejansko za potrebe, ki naj bi jih ta zgodba pokrivala, ne rabimo.
               Vendar je očitno glede na vse kar je bilo povedano, že prepozno in se dela recenzija
               samo tega obstoječega projekta, ki je dejansko že v veliki meri umeščen v prostor,
               vendar bi se bilo treba vprašati ali mogoče kakšne tehnične parametre, ki bi znižali
               stroške gradnje pa ravno tako še vedno omogoča namen, ki ga ta drugi tir ima, in to
               je predvsem pretovor oziroma omogočanje pretovora iz Luke Koper naprej, vseeno to
               omogočil, kajti nekateri parametri, ki so bili postavljeni, so bili postavljeni za
               moje pojme zelo zelo visoko in verjetno si nihče ne predstavlja, da bodo tukaj hitri
               vlaki s potniškim prometom kdajkoli brzeli, ker ta del od Kopra dejansko ni nikamor
               povezan in je to neko slepo črevo v Sloveniji, ne pa nek krožni promet, ki bo
               zagotavljal pretok nekega potniškega prometa, kar je v nekih študijah tudi bilo
               precej napihnjeno. 
               Jasno iz teh predpostavk je nastal zelo drag projekt, ki ga verjetno tudi v Evropi
               kdor ga pogleda zmaja z glavo in ta cifra 52 milijonov na kilometer takoj pade ven in
               je to verjetno nek signal za alarm tudi pri tistih, ki odpirajo mošnjiček in dajejo
               evropska sredstva. V tej zahtevi se na nek način operira tudi z nekimi kitajskimi
               ponudniki, ki so že na dosegu roke, vsi vemo, da ti so že bili enkrat v igri, vendar
               so postavljali zelo ostre pogoje o tem kdo bo gradil, na kakšen način bo kdo gradil,
               kjer bomo kredit vzeli in po kakšni obrestni meri, tak oda to niso strici z denarjem,
               ki pridejo in velikodušno vlagajo, ampak so zahteve zelo konkretne in v kontekstu
               vsega kar se dogaja tudi v smislu koncesijskega odnosa verjetno niso najbolj primerni
               partner v tem trenutku. Tako, da javnost zavajati s tem, da partnerji kar čakajo na
               vogalu, da jih vključimo, to dejansko ni res. Veliko od vas je opozorilo na to, da
               financiranje velikih infrastrukturnih projektov dejansko v Sloveniji ima težave glede
               nekih normativnih obvez ali pa okvirjev in da še kadarkoli smo imeli velik
               infrastrukturni projekt, ki je v predhodni fazi šel skozi, ne bom rekel več
               preverjanj, ampak mnogokrat dejansko ogromno recenzij strokovnih presoj in tako
               naprej, vsi ti projekti so na koncu ali bili z velikimi aneksi močno podraženi ali so
               se izvajali predlogo in tako naprej. Tako, da neke dodatne recenzije očitno ne rešijo
               problema, če je v štartu zadeva zastavljena na napačnih predpostavkah in to se nam
               očitno dogaja iz projekta v projekt. Se pravi bi bilo treba mogoče tu najprej
               pogledati ali so ti robni pogoji, ki so bili predpostavka za to, da se je to
               sprojektiralo, bili sploh pravi. In po moje je tu še nekaj možnosti, da se zadeva
               vseeno razreši v koristni smeri in da pridemo do tega drugega tira, seveda pa pod
               tehničnimi zahtevami in tudi finančni konstrukciji, ki bo sprejemljiva za nekega
               vlagatelja. Tudi pri tej koncesiji, o kateri je veliko govora, je treba se vprašati
               ali je sploh kakšen potencialni investitor, ki bi vlagal samo v teh 27 kilometrov
               nekega tira, ob tem, da ima od te točke naprej dobesedno makadamsko cesto oziroma
               makadamsko železnico, če se v prenesenem pomenu pove, se pravi nek resen koncesionar
               tudi če smo poslušali kolega Vrtovca, ki pravi o tej regionalni povezavi bo verjetno
               zainteresiran v vlaganje enega majhnega koščka, če bo tudi ostali del te
               infrastrukture urejen, da bo iz tega imel neko dolgoročno korist. Se pravi ves ta
               peti koridor bi moral biti ponujen v nek primeren koncesijski odnos, seveda pa tudi
               omogočeno vlaganje v celoti, ne samo v ta košček drugega tira, ker mu v končni fazi
               nič ne pomeni, če je ostala cesta neprevozna. Kar se tiče te vrednosti in te ocene o
               700 milijonih, kar je prejšnja vlada tudi zagovarjala, vendar očitno ni verjela
               svojim javnim izjavam, tudi prejšnja predsednica vlade to problematizira, vendar na
               koncu primopredaje je bil na mizi projekt za milijardo 300, se pravi ni bilo nobene
               korekcije tega projekta. In tudi takrat je bilo časa približno eno leto, da se kaj na
               tem dejansko tudi uredi. Kako smo pa mi kot država resni glede tega, da želimo
               urediti infrastrukturo, pa je to razvidno iz tega koliko sredstev smo nekako namenili
               tej infrastrukturi v teh ovojnicah, ki so izposlovane za naslednjo finančno
               perspektivo in če ugotovimo, da smo praktično na vseh področjih kar se tiče
               infrastrukture to zniževali, smo zelo nekredibilni do Evropske unije in od nje v
               istem trenutku zahtevamo, da nam da celo več sredstev za drugi tir za obnovo nekih
               cest, pa tudi obnovo celotnega železniškega omrežja, istočasno pa mi v svojih
               ovojnicah znižujemo ta sredstva. Zdaj, kdo v Evropi to razume? To lahko samo mi
               razumemo. Želimo obnoviti, je v projektih, nujno je, pomembno za razvoj, pa ne vem
               kaj še vse pišemo v dokumentih, ko pa moramo  sami dati na mizo nek papir, ki bi to kredibilno
               zagovarjal, pa tega nimamo. In tu ne gre samo za gradbeno dovoljenje in to, kar je
               kolega Vrtovec povedal, ampak za te dejansko izposlovane kvote, ki jih namenjamo za
               neko resno partnerstvo tudi v smislu javno-zasebnega partnerstva. Saj, če mi sami
               nismo pripravljeni dati sredstev v drugi tir, kako naj pričakujemo od nekega
               zasebnega vlagatelja, da bo dal še ostalih 60 ali pa 70 %. Tako imamo tu več
               problemov. In mislim, da je ta ključna zadeva, ki jo moramo razčistiti po mojem pri
               vseh infrastrukturnih projektih, ki jih imamo še v prihodnosti, tudi nenazadnje
               določeni kraki avtocest, ki niso dokončani. In zdaj govoriti o tem, da smo zelo
               uspešni pri umeščanju v prostor in iskanju teh virov, mislim, da to ni dobra
               popotnica. Najprej bi morali ugotoviti, da imamo kar nekaj predpostavk, jasno, tudi
               iz preteklosti, ki nas usmerjajo v neki napačno izvajanje določenih projektov, in bi
               bilo treba najprej te projekte postaviti na neke realne osnove. Projekti, ki so se
               začeli dlje v preteklosti, so bili, jasno, namenjeni polnjenju gradbenega sektorja
               oziroma zagotavljanju poslov za tiste gradbene operative, ki so zaključevale
               avtocestne projekte. In na osnovi tega so vse te gradnje dejansko predimenzionirane
               in ne izpolnjujejo samo tistih pogojev, ki so nujni, ampak so še bistveno bolj
               napihnjeni.</p>
               <p>Tako mislim, da je po svoje ta seja lahko koristna, vendar zato, da najdemo neke
               rešitve in da usmerimo ministrstvo tudi v iskanje pravih rešitev. Jaz vem, da je bil
               minister dobesedno po moje prisiljen, da gre v ta razpis, kajti vsak, ki je kakšen
               razpis delal, ve, da če ni gradbenega dovoljenja pa še nekaterih parametrov, tak
               razpis enostavno ni uspešen, tudi če ima vse ostale atribute. Ampak taka so dejstva,
               predvsem pri gradbenih projektih. Tako je to lahko nenazadnje tudi dobra šola in neka
               dodatna izkušnja. Kaj bo pomenila ta recenzija, o kateri je govoril minister, mi ni
               čisto jasno. Kajti, kot sem rekel, če je celoten projekt zastavljen na napačnih
               robnih pogojih, tudi z ne vem kakšnimi recenzijami, kjer se nekdo podpiše, pa na
               koncu nič ne odgovarja, projekt gre pa v končni fazi skozi anekse potem na isto
               številko, na tak način tega projekta ne bomo rešili. Vsi pa se zavedamo, da je
               definitivno ključno pomemben zato, da Luka Koper dejansko preživi in ima nek
               dolgoročni razvoj, s tem pa tudi vsa logistika v Sloveniji. Ob tem je pa jasno treba
               opozoriti na celoten železniški križ in ga tako tudi umestiti in tudi predstavljati.
               Ko gremo iskat vire za evropska sredstva, mora biti predstavljena celota, kajti za en
               košček železnice bomo težko dobili neka strateškega partnerja, ki bi bil pripravljen
               vlagati v tako majhen delček. Tretji pomol pa, kot vemo, niti ni prostorsko umeščen,
               se pravi, da je to bolj neka luč na koncu tunela za nekega potencialnega vlagatelja v
               to zgodbo.</p>
            </sp>
            <sp xml:id="SDT7-OZIOIP-nujna-18-2015-07-07.sp39">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želite besedo mogoče, gospod minister?</p>
            </sp>
            <sp xml:id="SDT7-OZIOIP-nujna-18-2015-07-07.sp40">

               <speaker>DR. PETER GAŠPERŠIČ:</speaker>

               <p>Hvala za besedo.</p>
               <p>Rad bi bil res zelo jasen. Bilo je postavljeno vprašanje, ali projekt podpiram.
               Ponovno ponavljam, mislim, da sem na začetku že povedal, da projekt je pomemben in ga
               podpiramo, ta Vlada ga podpira. In sem tudi že rekel, da se pravzaprav zahvaljujem za
               prizadevanja vseh predhodnih vlad, da so na tem projektu naredile, kar so pač uspele
               narediti. Ni pa narejeno še vse, kar je potrebno za to, da se ta projekt lahko
               zažene. In to dejstvo ne more biti zdaj moja krivda, ker na tem dejstvu nadaljuje ta
               Vlada, da bodo pogoji izpolnjeni, da bo projekt lahko zagnan. Vendar tako zahteven
               projekt, take investicije seveda ne moremo enačiti, kot da gremo v trgovino po, ne
               vem, liter mleka pa kilogram kruha.  In je težko, seveda, malo drugače je sestaviti za to
               finančno konstrukcijo. Tudi malo zahtevnejše je napovedati, kdaj bo investicija možna
               za začetek gradnje, se pravi, kdaj bo začetek gradnje. Tudi precej zahtevno je
               napovedati, kdaj bodo izdana gradbena dovoljenja, kar se kar naprej skuša izvleči iz
               mojih ust, naj podam nek terminski plan, ki je lahko spet samo neka ocena, ne more pa
               biti to neka zavezujoča zadeva. Jaz bi lahko rekel zdaj, bilo je rečeno, naj povem
               datum, kdaj bo gradbeno dovoljenje izdano, to sami vemo, da je nemogoče napovedati.
               Vemo, da so upravni postopki tudi lahko nepredvidljivi. Obstaja pa ocena, da bo možno
               v začetku leta 2016 imeti vsa gradbena dovoljenja pridobljena. Če bi želeli datum,
               bom rekel, 30. februar 2016, pa bom verjetno še najbolje skozi prišel, kajne. No,
               malo sem hudomušen, ampak k zadevi želim pristopiti nadvse resno. To namreč ni možno
               kar obljubiti in reči, takole bo. Vemo, da so v teku še odkupi manjkajočih zemljišč.
               In po nekem načrtu, nekih analizah, ki jih imam na strani izvajalca, ki na teh
               zadevah dela, imam dejansko oceno, da bi te aktivnosti z odkupi zemljišč bile
               dokončane do konca letošnjega leta. Potem pa v nadaljevanju sledi še vloga za
               gradbeno dovoljenje, potem soglasje ARSO in potem izdaja gradbenega dovoljenja, kar
               bi lahko bilo v dveh do treh mesecih potem tudi zaključeno. Kot rečeno, resno in
               zavzeto bomo delali na tem. Ravno tako, kot bomo resno in zavzeto delali na zapiranju
               finančne konstrukcije oziroma na pridobivanju zasebnega partnerja, vlagatelja.
               Seveda, tudi ta naloga ni enostavna. Vemo, da gre za železniško infrastrukturo, to ni
               cestna infrastruktura, kjer so zadeve morda vendar malo bolj ekonomsko opravičljive,
               če gre za neke frekventne odseke. Pri železniški infrastrukturi so stvari drugačne.
               In ravno zato smo tu poiskali podporo mednarodne institucije, da nam pomaga pri
               definiranju teh modelov iz izkušenj, ki v mednarodni stroki obstajajo. Država bo
               morala nekaj ponuditi temu zasebnemu partnerju, zato se to imenuje javno-zasebno
               partnerstvo. Tu je lahko to klasično finančno javno-zasebno partnerstvo, kjer se
               nekemu vlagatelju, ki zadevo financira, tudi zgradi, potem ta investicija odplača v
               določenem časovnem obdobju, kar je zelo podobno, kot če bi za ta projekt se zadolžili
               na banki. Seveda so pa potem še razne druge oblike, kjer zasebnemu partnerju nekaj
               ponudimo, da, recimo, na nek drug način pokrije ta svoj vložek, bodisi, bilo je že
               omenjeno, sodelovanje z Luko Koper, preko določenih koncesij za neke pomole, lahko so
               tudi druga partnerstva. Skratka, ti modeli bodo obdelani in predstavljeni, računam, v
               mesecu juliju, torej v drugi polovici julija.</p>
               <p>Bilo je tudi rečeno okrog te investicijske vrednosti, da je predhodnik pustil na mizi
               določene dokumente. Res je, bila je to investicijska dokumentacija, ti dokumenti so
               bili nepodpisani. Govoril je predhodnik tudi o izvedbi te recenzije, ki jo nameravamo
               zdaj tudi izpeljati. Vendar ta predhodnik te recenzije ni izpeljal, ker ni imel
               denarja za to recenzijo. Torej, tudi za recenzijo ni bilo denarja, kaj šele za samo
               investicijo. To moram jasno povedati, ni imel denarja  za izvedbo recenzije, drugače bi jo izvedel.
               Skratka, zdaj ta denar za izvedbo teh analiz, študij, recenzij imamo, zato ker smo na
               razpisu za ta evropska sredstva CEF prijavili tudi projekt priprave drugega tira, v
               smislu teh analiz, izbire javno-zasebnega partnerja, skratka, tako da bomo imeli na
               voljo sredstva za te zadeve. In računam, da bomo potem te naloge, tako kot sem rekel,
               tudi lahko izpeljali.</p>
               <p>Zdaj še glede vrednosti. Pravite, da naj povem kakšen projekt, ki bi bil primerljivo
               toliko vreden, kot je projekt drugega tira. Lahko postrežem s podatki dveh
               avstrijskih predorov, to sta Brenner in Semmering, ki sta pravzaprav že v fazi
               izvedbe. Gre sicer za dvocevna predora, veliko večjih dolžin, ampak, recimo, predor
               Semmering, če preračunamo na kilometer dolžine ene cevi, je ocenjen na 59 milijonov
               po kilometru. <stage>/ oglašanje v ozadju/</stage> Ne, projekt Semmering, dolžina enega kilometra
               ene cevi je 59 milijonov evrov. Predor Brenner, dolžina enega kilometra ene cevi je
               75 milijonov evrov. Naš projekt je torej ocenjen na približno 50 milijonov evrov, en
               kilometer ene cevi. <stage>/ oglašanje v ozadju/</stage> Ja, ja, niso samo<gap n="…"/> Seveda, tam gre v celoti
               za predor, tu gre pa za 21 kilometrov predora in 6 kilometrov trase na viaduktih in
               tako naprej, kar tudi ni ravno poceni. So pa zadeve dražje, kot je naš projekt, kjer
               pa tudi vemo, da se ne gradi samo ene cevi, ampak se gradi tudi drugo cev v manjšem
               preseku, ki mora po predpisih služiti za evakuacijo, tudi to je treba vedeti. In tudi
               tu je treba proučiti, ali so morda še kakšne druge rešitve možne, da se tudi to
               zadevo v tem pogledu še kakorkoli optimira. In ta optimizacija bo, skratka, možnost
               te optimizacije tudi v tem pogledu, ali res potrebujemo progo, ki bo sposobna za
               hitrosti 160 kilometrov na uro, kar je standard za potniške vlake. Pri čemer pa vemo,
               da bo ta proga služila v večini za tovorni promet, kjer pa je dovolj hitrost 100
               kilometrov na uro oziroma v določenih primerih tudi manj, dopušča se na koridorjih
               tudi 80 kilometrov na uro. Skratka, tudi v tem pogledu bodo proučene možnosti za
               optimizacijo. Seveda se pa ne moremo zdaj več pogovarjati, ali je možno iskati še
               neke optimizacije v smislu drugačnega poteka tras, ker to bi pa pomenilo, da odpiramo
               vprašanje umeščanja v prostor, kar pa v tem trenutku, če hočemo resno se pogovarjati
               o izvedbi tega projekta, ne pride preprosto več v poštev. Lahko se pogovarjamo torej
               o teh tehničnih ukrepih, ki jih bomo v fazi izvedbe projekta lahko naredili, o tem se
               je možno pogovarjati. O drugih alternativah, kakršnihkoli drugačnih potekih pa seveda
               ne, če mislimo resno z realizacijo tega projekta. Toliko mogoče zaenkrat.</p>
            </sp>
            <sp xml:id="SDT7-OZIOIP-nujna-18-2015-07-07.sp41">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Trček.</p>
            </sp>
            <sp xml:id="SDT7-OZIOIP-nujna-18-2015-07-07.sp42">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Pozdravljam celotno ekipo z izvršilne strani!</p>
               <p>Nalašč se nisem hotel prezgodaj oglasiti, da se nekoliko naposlušam. Seveda bom
               rekel, da Združena levica zagovarja in podpira tako imenovani drugi železniški tir,
               iz vsaj treh razlogov, ekonomskih, razvojnih in okoljskih. Ne morem kaj, da pa ne bi
               bil oseben. Kot mladi raziskovalec sem v letih 1994-1998 delal na projektu Koper
               2020, kjer sem se ukvarjal s tedanjo obalno regionalno ekonomijo v tranziciji in že
               takrat sem prebral mali milijon študij, debat o drugem tiru. Takrat sem bil mlad pa
               lep, zdaj zgolj še sem in mi še vedno debatiramo o tem drugem tiru. Če bi vso to
               energijo – moram reči, da imam nek tak <q>"knedel"</q> v grlu, počutim se zelo neprijetno -,
               če bi zdaj vso to energijo nekam usmerili, bi verjetno imeli že tunel pod Gorjanci,
                   pa še kaj, ne pa
               samo drugi tir. To je, nerodno mi je. V bistvu, dobro lahko bi na dolgo in široko
               razpravljali, kdo vse je za nazaj kriv. Tukaj smo zaenkrat v Združeni levici v nekem
               takem privilegiranem položaju, upam, da dolgo ne bomo, so tukaj ljudje, ki so
               sestavljali izvršilne oblasti, koalicije od SD do SDS, obe demokratski stranki,
               stranki, ki so se imenovali po kakšnih osebah in tako naprej. To sploh v tej državi
               se radi ukvarjamo z zgodovino, vedno na novo ustvarjamo, ampak se mi zdi, da pri
               drugem tiru bi lahko nekako šli onkraj tega, naj se s tem ukvarjajo novinarji, naj še
               kdo naredi doktorat iz tega, kot je en mladenič naredil iz avtocestnega križa, pa se
               bomo iz tega nekaj naučili. Iz povedanega do zdaj bi si človek nekako predstavljal,
               da gre za neki dve vesolje, ki nimata črvini vmes, po kateri bi se prevajali. Na eni
               strani, kar je govorila gospa Bratušek, kar je govoril gospod Vrtovec, tudi gospod
               Krivec, versus, kar je govoril koalicijski poslanec Ranc, ki je seveda moral dati nek
               tak statemant koalicije, mi delamo na tem.</p>
               <p>Ena zadeva, ki me zelo nekako moti oziroma nas moti v Združeni levici, glejte, če bo
               ta vlada in koalicija zdržala štiri leta, tisto četrto leto se boste kvečjemu
               ukvarjali z narcizmi malih razlik za naslednje volitve. Vi ste tam že na prvi
               tretjini mandata kmalu. Zdaj se gre malo na počitnice, koliko se gre, koliko se ne
               gre. In nekaj se izgovarjati se tipa, kaj je bilo, kako je bilo, kdo vse ni, to vsak,
               ki pride v politiko, vsak, ki hoče prevzeti oblast, se pač zaveda, kam pade. Nekako
               vam to ni noben prodal, kot neko vrečko presenečenja, kakor pogosto poimenujejo
               stranko SMC. Vedeli ste, kam ste padli, vedeli ste, kakšna je situacija, sprejeli ste
               to, nekako odšpilajte svoje. Nekdo, ki gre igrati v Maribor, ve, da to ni Olimpija,
               da je nekaj precej bolj resnega. Mogoče me bo kdo zdaj tepel, ampak temu je tako, in
               bom rekel, teh nekih jeremiat imamo in v Združeni levici že poln kufer, na osebni
               ravni jih imam pa še trikrat nekako over dozo. Zanimivo, vedno se s kako tako besedo
               pride ven, danes je recimo gospod Dragonja to fizibilnost nekako izpostavil, pa se
               bom vrnil nazaj temu, moram pa reči tudi, da sem nekako padel v transportne zgodbe,
               bolj sicer na ravni javnega potniškega prometa, ko pa sem bil znanstveni koordinator,
               enega ogromnega, v bistvu največjega kadarkoli projekta Civitas znotraj tovrstnih
               grand-scale evropskih projektov.</p>
               <p>Ko poslušam, kar pravi poslanec Krivec, s katerim se bom rekel, na tej
               infrastrukturni ravni, včasih v šali rečem kot koalicija kmečkih fantov ali
               podeželjskih, kar pogosto ujamem, ampak tukaj pa zastrižem z ušesi, da bi vlaki
               potniški hitro brzeli. Lahko rečem minister, ja pa saj v bistvu ne potrebujemo 160 na
               uro. Mislim, meni se pogovarjati pod to hitrostjo, počakajte ljudje, a mi živimo v
               21. stoletju. 4, 5 let sem s Portom sodeloval, distanca Porto Lizbona je nekaj manj
               400 km in imajo iste ICS kot jih imamo mi, sicer so malo širši, ker je drugi standard
               med šinami, med tračnicami je malo več prostora. Nekje vmes, zdaj sem že pozabil ime
               kraja, ker ima Renault fabriko, lahko vozi vlak samo 120 km na uro in tistih
               najhitrejši vlak je 2.20. Zakaj pa se ne bi ljudje iz Gradca vozili kopati na
               slovensko obalo, navsezadnje. Zdaj bo spet, kaj Trček bluzi. Mene čudi, zakaj nimamo
               trilaterale, ki bi umestila železniško progo Gradec Maribor Pragersko via Macelj
               Zagreb. Zakaj jaz ne bi imel, ne vem, zakaj se tiste lokomotive še vedno menjajo
               navsezdanje. Saj imate Siemens lokomotivo, ki jo preklaplja kot keks. Jaz bi si želel
               v petih Slovenijo, da bi imel težko dilemo, madonca, zdaj bom šel na kavo na tržnico
               v Zagreb ali bom šel na Dunaj na razstavo ali pa bom šel v Kohones, da ne bom
               uporabil slovenskega besede v Koper namočiti.</p>
               <p>Veste, dokler vi ne razmišljate o teh gabaritih, ljudje božji  namočiti.</p>
               <p>Veste, dokler vi ne razmišljate o teh gabaritih, ljudje božji ste vi leta 1970
               maksimalno, ne pa naprej. In to je nek ključni problem. Mi nimamo neke družbeno
               prostorske razvojne politike, nimamo prometne politike, seveda jo imamo skozi neke
               interese lobijev, o tem bom malo potem povedal. In zakaj zdaj to govorim, nazadnje
               smo tiste ICS kupovali oziroma jih je železnica kupovala. Zakaj jih je pa kupovala?
               Da lepo izgledajo na razglednicah, tisto je bila čisto zgrešena naložba, če vam tako
               odkrito povem, ker tisti vlaki ne morejo šibati, kolikor bi lahko šibali. Malo se jih
               požene od Pragerskega proti Mariboru, zdaj so malo že zmahani, nagibna tehnika ne
               deluje in tako naprej. Veste, da se zažene v to debato drugega tira, ki v bistvu je
               napačno poimenovanje, sploh ne gre za drugi tir, če bi pametno razmišljali rabimo eno
               novo špuro, ne enosmerno kot se je nerodno kolega Vrtovec prej izrazil, da se o tem
               razmišlja in da se nekako pozabi sočasno na potniški promet ali pa zadnjič smo imeli
               neko debato o umeščanju neke ceste od avtoceste do Velenje. Počakajte, v 19. stoletju
               so bili dovolj pametni, da so od Celja do Velenja oziroma do Knapov potegnili
               železnico. Zdaj pa se <q>"drajsa"</q> po cesti. Zakaj se <q>"drajsa"</q> po cesti? Mogoče, ker
               nekdo verjetno Kontičevemu lobiju odgovarja. Malo razširjam temo, za razžvepljevanje
               potrebujete kalcit; kalcit veste, kje se proizvaja, vozi se v Velenje, zelo malo se
               ga vozi po železnici, zato ker ga bo nekdo s kamioni vozil, ker bo pač v neki
               politični prijateljski navezi nekaj dobil. Zakaj vam to govorim? Okoljski, tretji
               sklop zadev povezan, zakaj potrebujemo železnice, zato ker ceste po številnih
               raziskavah, vsaj pet krat več negativnih eksternalij povzročajo kot železnice. In
               sedim potem tukaj in pride gospa iz gospodarske zbornice, Šaleške in reče, pa saj
               vsako minuto iz Gorenja gre – kaj – tovornjak. Da ne govorimo o Revozu, da ne
               razširjam temo nekako na tretjo razvojno os ali kakorkoli to imenujemo.</p>
               <p>Mi se vedno pogovarjamo o nekih partikularnih zadevah, dobro, pač minister pride,
               pride, prej smo imeli gospo ministrico, ima neko stanje, kakršno ima, naredi nek
               poklon predhodnim vladam in reče, ampak zaradi tega in tega, to in to ni pripravljeno
               in reče, da je to zahteven projekt. To, da mi po 25-ih letih govorimo, da je to
               zahteven projekt, jasno kaže, da ima Franček Drenovec zelo prav o kolapsu slovenskih
               elit. Ne samo o kolapsu politične elite, ampak tudi o kolapsu strokovnih elit, ki se
               pač ali se malo prodajajo politiki ali pa, če malo preveč govoriš, kot jaz, dobiš, da
               ne rečem, kaj in greš nekam v kot sedet. Počakajte, po 25-ih letih pa bi bil tak
               projektič verjetno nekako že sposobni umestiti, če bi se nekako malo zdistancirali od
               enega majhnega morja partikularnih interesov, ki so seveda vedno pri tovrstnih
               projektih prisotni. Če gledate resno analizo tovrstnih infrastrukturnih projektov je
               nekako skoraj normalno, da je potem končna cena 20 % višja, kjer se vam na te
               projekte obesijo še določene infrastrukturne zadeve. Včasih se kak klanec naredi,
               včasih se kaka šola, kakšen most več in tako naprej, kot na primer pri spodnjesavskih
               elektrarnah. In zdaj zdi mi, da je bil že skrajni čas ali, se opravičujem, ali smo
               toliko neumni, da ne znamo take projekte delati -, jaz upam, da nismo, ampak moramo
               malo stopiti onkraj tudi narcizmov majhnih razlik.</p>
               <p>Če se dotaknem samega tako imenovanega drugega tira, ena ključna težava, ki jo mi
               imamo, ko se pogovarjamo o infrastrukturi, da pozabljamo, na katere vsebine. Tukaj
               sem, evo pogovarjamo se o drugem tiru, pozabimo na potniško dimenzijo. Naša
               mariborska zgodba vzpostavimo neko letalsko povezavo, brez tega, da bi prej jasno
               razmislili, aha, s kakšnimi vsebinami bomo ta folk vleki v Maribor. In potem začne
               Adria malo tako ropotati in groziti, v jeseni pa bomo to ukinili, če 2, 3 milijona ne
               zrihtate. Ko se gre v infrastrukturne politike, seveda je potrebno razmišljati, zakaj
               pa bi to sploh imeli, zakaj pa bi nekaj sploh gradili in to očitno v tej državi je kompleksno kaj šele
               perpleksno mišljenje neka težava tudi zato, ker se v šoli tega ne učimo, ampak to je
               tema za nek drugi odbor. O.K., če gremo počasi. Ekonomske dimenzije, več študij je že
               pokazalo kakšni bi bili skupni učinki javnih, zasebnih vlaganj v infrastrukturo,
               koliko delovnih mest bi to prineslo in tako naprej. Razvojno gledano, seveda vemo, da
               obstajajo neke alternative in včasih človek dobi občutek, da se zanalašč malo so tem
               zaostaja oziroma da je to na stand by že toliko časa zavlačuje nekako namerno, mogoče
               je celo kdo podkupljen, nisem ravno fatalist, ampak človek dobi nek tak občutek, in
               res tudi v Avstriji so bile debate kako je to drago, nekaj časa tudi ko so ustavili
               izgradnjo tunela na povezavi Graz-Celovec so se celo moji avstrijski prijatelji
               hecali, da je to najdražji umetniški projekt v Avstriji, takrat so čez milijardo
               evrov nekako porinili v to. Zakaj je železniški promet nek promet prihodnosti tako
               tovorni kot potniški, lahko bi uro tukaj govoril, pa ne bom, zakaj se neke države,
               veste navsezadnje ali je to Združeni levici všeč ali ne, mi smo v klubu 30, 35
               najbolj razvitih držav v svetu, pa dajmo se potem že začeti tako obnašati, dajmo že,
               kot jaz dostikrat rečem brez Mojce Mavec gledati <q>"Čez planke"</q>. Dajmo že malo resno
               razmišljati, to ni smešno, to je za zjokati se, za ubiti se je to, kolega Vrtovec,
               kako se mi to gremo. Skratka, seveda, ampak Združena levica pa po drugi strani ne
               moremo se strinjati z nekim konkretnim projektom, poslanec Nove Slovenije je šel ta
               točkovnik gledati, je zelo jasno nekako povedal. Mene je v osnovi sram, veste, mene
               je v osnovni sram, mene je v bistvu sram, da se nekaj takega pošlje v Bruselj ali
               kamorkoli že, da se ve, da bomo, moji študenti bi rekli <q>"popušili"</q>. Zelo podobna
               zgodba je, evo s tem pa že težim do onemoglosti, da grem že sam sebi na jetra s
               SPS-om, pametno specializacijo, ki smo jo trikrat pošiljali v Bruselj, pa so nam jo
               trikrat zavračali, pa so mi moji znanci, ki delujejo v Bruslju, nekako smejijo. Zdaj,
               ali metati na pranger ministra Gašperšiča ali ne, ampak, če bi jaz bil predsednik
               Vlade, pa da mi minister izjavlja to kar ste vi izjavljali, ne vem, bi verjetno jaz
               šel v njegovo interpelacijo, ampak verjetno ste tukaj v nekem položaju, da neko to
               vlogo morate odigrati. In zelo dober komentar je Boris Šuligoj imel v Delu 1. 7.,
               kjer pravi, ne pove koliko poslov manj imajo železnice in pristanišča že danes na
               računu iz nezanesljivega enega tira, govori o prednosti Luke Koper in Slovenskih
               železnic, ki je prav o tem, da niso podrejene enemu samemu prevladujočemu interesu
               posameznem vlagatelju in tako naprej. Združena levica, kar sem že večkrat opozoril,
               ne deli nekega večinskega mnenja glede fizibilnosti načina financiranja izgradnje.
               Opozorjeno je bilo, da po eni strani se Luka Koper, tukaj navaja kot neka strateška
               naložba v tej različici, ki bo verjetno požegnala na redni seji strategije za
               upravljanje kapitalskih naložb države, po drugi strani se pa ves čas po tiho nekako
               kalkulira in govori, da je vsaj manjši ali večji del te Luke Koper nek korenček, ki
               bi privabil zasebnega vlagatelja v ta <q>"joint venture"</q>, kar je glede na donosnost tega
               blago rečeno mislim dokaj utopična zadeva. Že večkrat smo povedali, da bi se to dalo
               investirati na način, da bi investirali sami kombinaciji nacionalne ovojnice kreditov
               Evropske investicijske banke in dolgoročnih infrastrukturnih obveznic. Tu ni tople
               vode za odkrivati, tudi to so že drugi počeli v kakšnih infrastrukturnih projektih,
               povratni del bi se lahko vračal s koncesninami, dividendami, navsezadnje, ki jih
               državi plačuje tudi Luka Koper, uporabnino za železnico in tudi kakšnimi  namenskimi dajatvami.
               Seveda je to, bo kdo zapisal, radikalna, ampak ni tako radikalno v nekih družbah, ki
               na svojo infrastrukturo nekako resno gledajo. Sedaj vsega tega povedanega do sedaj
               moram reči, da nisem pretirano optimističen. Jaz sem nekako irom slučaja v Združeni
               levici prevzel to kar se imenuje parlamentarna diplomacija. Kolega MTV pokriva
               krizno, Palestina in podobno, jaz pokrivam to bolj gosposko, po domače povedano in
               včasih se zelo nelagodno počutim, ko imam občutek, da bolj slovaško pa slovaškega
               veleposlanik ali pa češkega ali pa koga zanima kaj bomo že naredili s temi drugim
               tirom. In tako kot sedaj nekako zadeve stojijo, se nam to odmika v neko prihodnost,
               brez nekega seveda širšega razmisleka kakšne prometne strategije bomo ubirali brez
               širšega razmisleka, kar sem tudi večkrat izpostavili. Kako bomo sploh gradili pa
               vzdrževali infrastrukturo v Sloveniji, ki za enkrat na zelo primerjalno gledano
               razpršeno poselitev , bo to tako, nek debatni krožek, ki mi je vedno manj ljubo
               sedeti na tovrstnih debatnih krožkih, saj večino tega kar sem jaz zdaj že povedal je
               bilo povedanih že tam v letih 1992-1996, če bi šel neke resne članke ven vleči in
               enostavno je na tem, da si nekako nehamo slepiti, da bodo prišli neki trgovci z novci
               oziroma neki investitorji, ker gre pač za neko področje, ki ni ravno preveč donosno,
               razen seveda, če portfeljsko, če Luko Koper spremenimo v neko portfeljsko naložbo, da
               razmislimo o načinu financiranja, ki sem ga predlagal in seveda, da nekako od tega
               drugega tira se malo umaknemo, ne vem, če hočete na Triglav ali pa s Falconom nad
               Slovenijo mal poletimo, vsaj v simulaciji, in razmislimo kako se bomo nekako šli neke
               prometne politike in seveda gre tudi navsezadnje za odgovornost vseh nas v
               zakonodajni in tudi izvršilni veji oblasti, da nekako kot bi ljudje rekli končno
               porežemo neke prste nekim marmeladarjem. To, da je mogoče kakšen bivši direktor
               Gorenja imel neko idejo kako bodo lepo služili z indonezijskim premogom, že tam ko ga
               bodo malo z vodo polivali v Luki Koper, da bo malo težji, pa da bodo malo po
               partijskih ali medpartijskih linijah služili kdo bo to po avtocestah prevažal. Dobro,
               to so bile njegove mokre sanje ali mokre sanje te naveze. Naša odgovornost pa je, da
               rečemo, hop cefizelj gospod ne bo šlo, pojdite v penzion, lepo lovite ribe, imate
               dobro penzijo, mi bomo pa seveda tako kot se neke države 21. Stoletja tega lotevajo,
               se bomo tega lotili. Žal pa se mi zdi, da sem tukaj nekako bolj osamljen na <stage>/
               nerazumljivo/</stage> tovrstnih razmišljanj in sem že sam sebi nekoliko težen. Res pa je, da
               seveda je neka težka naloga, ki se meni niti ne zdi tako blazno težka. Lahko bi šel
               še petnajst minut ali pa dvajset minut v debato o strategijah tveganja in opravljanju
               tveganja o tovrstnih infrastrukturnih investicijah, ker smo tudi absolutno neresni,
               pa spet toplo vodo odkrivamo. Dajte, deset, ne vem podiplomskih študentov naj eni dve
               leti malo berejo te zadeve, pa tudi koga imamo v Sloveniji, ki nekako to obvlada,
               ampak seveda, zakaj so naše strategije tveganja takšne kot so, na primeru TEŠ 6 par
               strani, par tabelic namesto nekih resnih študij in dejansko poglejte si obraz ali ste
               to sposobni narediti, kdo vam manjka v kadrovski ekipi, kako jo popolniti in gremo to
               narediti. Ne bomo poslušali, evo pri 1. Točki smo poslušali gospod Majcen, ki je
               rekla, leta 2004 – 170 podjetij, okoljevarstvene to pa to, pa saj se je to vedelo in
               pa že teh 20 let govorimo o tem drugem tiru. Mislim, tudi če bo naprej še trajalo,
               jaz se teh sej se mi zdi niti več ne bom udeleževal, kar se že počutim malo  kot papiga.</p>
               <p>Hvala za besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp43">

               <speaker>PREDSEDNIK IGOR ZORČIČ:</speaker>

               <p>Hvala. Se bom še sam oglasil kot član odbora.</p>
               <p>Pravzaprav nekako namenoma v tej fazi, malo sem poslušal vaše razprave in moram
               ugotoviti, da je pravzaprav veliko tukaj enega politiziranja, da ne rečem
               pametovanja. Spominja me vse skupaj na sceno, veste ko jih deset koplje en jarek pa
               en koplje z lopato v jarku, devet jih pa pametuje. Danes smo vsi lahko pametni kako
               bi bilo treba prijaviti, v kakšni kuverti, ne vem kako. Spomnimo se zadnje seje
               odbora na to temo, smo pravzaprav nekako pritiskali na ministrstvo naj se prijavi.
               Vsi smo vedeli da je takrat minister šele, ne vem, par mesecev. Skratka zganjala se
               je, po domače povedano, ena velika hajka glede tega. Danes pa pravzaprav vsi vemo o
               vsem kako bi to moralo biti, pa pri tem malo pozabljamo koliko je bilo narejenega, ko
               je minister zavzel svojo pozicijo. Narejenega ni bilo praktično nič. Bile so samo
               obljube s figo v žepu, da ne omenim, da so mogoče nekateri ministri, mogoče so bili
               celo realni pri tem. Mislim ministra Černača. Sedaj ne vem kakšna je bila finančna
               situacija v tistem času, verjetno prav začetek krize oziroma nekje vrh krize, ki je
               zadevo pospravil v predal in je rekel, da se bo financirala oziroma prijavljala v
               naslednji finančni perspektivi. Ampak kar me skrbi v tej zadevi je to, poglejte jaz
               sem bil na enem seminarju velikih infrastrukturnih projektih in je bilo nekako
               obrazloženo in jaz se s tem stališčem strinjam, pa spomnimo se ob tem tudi TEŠ 6, da
               pravzaprav veliki infrastrukturni projekti, ki so lahko polomija za državo, se
               speljujejo na ta način, da se na politiko pritiska, da morajo biti izvedene. Tukaj
               pravzaprav na ta način, da politika ne sme imeti manevra, da zadeve preuči, da jih
               analizira in danes poslušamo celo očitke kako je ministru padlo na pamet, da je šel v
               recenzijo za revizijo tega projekta. Jaz se s tem nikakor ne morem strinjati. Jaz se
               strinjam, da je ta cena, milijardo pa pol morda realna morda ni. pravzaprav nihče od
               nas ne ve. In bi bilo prav, da se ta cena nekako preveri. Zakaj pa ne. Tudi po
               prijavi na sredstva Evropske unije. Za kontrolo nekega odliva, javnega oziroma
               državnega premoženja ni nikoli prepozno, tudi po prijavi. In jaz pozdravljam to
               odločitev ministra. Vem, da drugi tega niso bili sposobni. Pravzaprav prejšnji
               ministri so samo dajali izjave v smislu, saj ta projekt se lahko izpelje za 600
               milijonov evrov pa ne vem, danes smo slišali od 400 do 600 milijonov evrov. To je
               tako kot bi prišel v trgovino po avto pa bi gor bila recimo ena cena 20 tisoč, pa bi
               rekel, jaz ga lahko kupim za 5 tisoč. Če ti ga bo kdo prodal, ja, če ne pa tudi ne.
               Če ne bo pa pač tista cena ki je gor napisana. In pri teh infrastrukturnih projektih,
               tako je bilo pri TEŠ 6, se je na politiko pravzaprav pritiskalo prav na ta način, da
               ni smela razmišljati o tem, da pravzaprav nima možnosti nekega temeljnega premisleka
               in razprave o oceni, o velikosti in o razsežnostih samega projekta. Kar je bistveno v
               tem mandatu je to, da je ta projekt uvrščen kot strateški, kar pomeni, da se bo na
               njemu delalo in ta prijava, ki se danes obravnava na tej seji Državnega zbora, ni
               noben kiks, kot želite nekateri predstaviti. <stage>/ nerazumljivo/</stage> so zelo hude besede. Jaz
               vam pa nekaj povem in to je zelo nekorektno tudi od predlagatelja, da tega ni
               povedal. Prijavljenih je bilo 700 projektov, odpadlo jih je oziroma niso bili izbrani
               424. Samo 276 je bilo izbranih. Se pravi, dve tretjini projektov iz cele Evropske
               unije, vsi ti ministri  iz cele Evropske unije so nesposobni ali pa, ne vem, so
               se osramotili oziroma so ravnali neodgovorno, to je bilo danes očitano ministru.
               Seveda je res, 700 prijavljenih, 276 izbranih. Pač, naš se je znašel med tistimi 424,
               vemo, zakaj. Premalo se omenja tisti drugi del. Omenja se, izgubili smo 400 milijonov
               evrov, kolega Vrtovec je korektno povedal, nismo jih izgubili, ker jih nikoli nismo
               imeli, neuspešni smo bili pri prijavi, bi bilo najbolj pravilno povedano. Se pravi,
               neuspešni, tako kot ostalih 424 projektov. Želim povedati, da še vedno manjka tu
               milijarda. In milijarde ni doslej zagotovil aktualni minister, pa je niso zagotovili
               tudi prejšnji ministri. Vsi se pa strinjamo, in to smo se tudi na prejšnji seji
               strinjali, te milijarde pa nočemo dati iz davkoplačevalskega denarja. Normalno, da
               nočemo, in vesel sem, da se v tem strinjamo. Ampak seveda je pa težava, kje ga bomo
               dobili. In ministrstvo je reklo, da bo delalo na tem, da bo pripravilo modele
               javno-zasebnega partnerstva. Jaz verjamem, da bodo tudi ti zasebni partnerji povedali
               svoje predloge. Jaz upam, da ne bo preveč predlogov v smeri tega, da bi nekako
               izgradnjo tega drugega tira kombinirali z nekakšnimi lastniškimi zadevami v Luki
               Koper, ampak se bojim, da bodo tudi ti predlogi. Nedavno smo sprejeli stališče, da se
               teh iger ne bomo šli, tako bomo morda tudi na ta račun izgubili del potencialnih
               investitorjev.</p>
               <p>Če omenim še nekaj. Rečeno je bilo, z moje strani, da prejšnji ministri niso kaj
               veliko naredili, tudi v Vladi Alenke Bratušek. Naj samo omenim nekatere njihove
               izjave. Imamo izjavo Gašparja Gašparja Mišiča, ki je bil sekretar, če se ne motim,
               zadolžen za infrastrukturne projekte: <q>"Načrtovanje v Luki Koper s podaljšanjem
               pomolov je v soodvisnosti od gradnje drugega tira, zato je oba projekta treba peljati
               vzporedno."</q> Jaz sem se na to izjavo spomnil ob izjavi gospoda Dragonje, ki
               izpostavlja nek drug vidik te investicije, kar pomeni, da bomo rabili še več denarja,
               ne samo milijarde 400 milijonov. Pa če citiram še izjavo ministra Sama Omerzela: <q>"Ne
               predstavljam si, kje bi dobili denar za drugi tir, tujega investitorja bi težko
               našli, nihče mi ne zna razložiti, kdaj in v kolikšni meri bi se ta naložba lahko
               povrnila."</q> To je povedal minister v Vladi kolegice Alenke Bratušek<gap n="…"/> <stage>/ oglašanje v
               ozadju/</stage> Ja, še danes drži, ampak danes se to prenaša kot očitek ministru, da je
               neodgovoren, ker je prijavil projekt brez finančne konstrukcije. Naj omenim še to.
               Prej ste nekateri razpravljali v tem smislu, da se ne bi smeli prijavljati na takšne
               razpise, če ne bomo stoodstotno uspešni. Saj vam ta statistika uspešnosti kaže, da
               temu ni tako in da se je možno prijavljati večkrat, zakaj ne. Zaradi tega so besede s
               strani predlagatelja kar hude besede, da je prijava neodgovorna in da se ne ve, kako
               bodo bruseljski uradniki jemali Slovenijo resno, če se bo večkrat prijavila na
               razpis. To seveda ne drži. Če je bila katera zgodba v Bruslju takšna, da so nas
               mogoče jemali neresno, je kvečjemu katera druga in ne ta s tem razpisom. Hvala.</p>
               <p>Besedo ima predlagateljica.</p>
            </sp>
            <sp xml:id="SDT7-OZIOIP-nujna-18-2015-07-07.sp44">

               <speaker>MAG. ALENKA BRATUŠEK (PS ZaAB):</speaker>

               <p>Ta odbor je bil sklican s skrajno resnimi nameni, da se pogovorimo o tem, kaj bo z
               drugim tirom in kaj bo s Slovenijo, če tega projekta ne bo.  Koalicijski poslanci želijo oziroma
               poslanci SMC zaenkrat, ker drugi so tiho, obrniti to v vse kaj drugega. Tako da če je
               to uspeh, spoštovani predsednik, da na razpisu ne uspete, potem vam želim, da boste v
               nadaljevanju čim bolj neuspešni in na čim več razpisih denar dobili, ker to danes
               poslušam, da je bil uspeh, da ste ta projekt prijavili, kljub temu, da je cela
               Slovenija vedela, da projekt ni zaprt in da finančne konstrukcije ni, ne, da ne
               stoji, je ni. In to je neodgovorno od ministra, pa če cela politika pa cel Državni
               zbor pritiska na njega, da tako stvar v Bruselj mora poslati – neodgovorno, sem
               prepričana, da je to neodgovorno! In to, kar se vam je zgodilo, je bil neuspeh.
               Neuspeh. Veste, kaj je pa pika na i? Da nam je to morala povedati slovenska komisarka
               za promet. To je pa pika na i v tej celi zgodbi. In če se boste na tak način, kot se
               danes na tem odboru lotevate razprave, kaj je bilo, kaj ni bilo, kdo je kriv, kdo ni
               kriv, lotevali infrastrukturnih projektov tudi naprej, potem vam in nam z vami ni
               pomoči. Jaz sem prepričana, in še vedno stojim za tem, tudi sama sem to povedala in
               bila deležna kritik, za milijardo 400 zasebnega partnerja ne boste ali pa ne bomo
               našli. Dam roko v ogenj, ker se projekt nikomur ne izide. Ne rabiš biti ne vem kakšen
               doktor, da to izračunaš – se ne izide. Veste, koliko je milijarda 400 denarja? Ali
               veste, pod kakšnimi pogoji zasebni investitorji pridejo vlagat – ne, da se jim bo čez
               200 let povrnil strošek, ki ga bodo vložili. Ampak vi mrtvo hladno razlagate, ja, pač
               bomo našli, enkrat bomo našli zasebnega partnerja, potem bomo malo še z evropskimi
               sredstvi in bo. Minister, kaj, če zasebnega partnerja ne bo? Ali to pomeni, da
               drugega tira v Sloveniji ne bo? Zdaj bi rada zelo jasne, lahko so zelo kratki,
               odgovore. In kaj pomeni za Luko Koper, kaj pomeni za Slovenijo, če tega projekta ne
               bo.</p>
               <p>Tudi sklep, ki smo ga predlagali, spoštovane kolegice in kolegi, kaže na to, da smo
               resnično imeli dobre namene se pogovoriti o tem, kako naprej. Pa ste pač stvari
               obrnili popolnoma drugače. Nisem jaz tista, ki vsak dan znova predavam o tem, kako je
               treba stopiti skupaj in kako je treba dobre stvari podpirati. Ampak najprej se morate
               vi, spoštovani kolegi v koaliciji, potruditi za to, da nam v opoziciji daste možnost
               in priložnost, da lahko stopimo zraven in pomagamo. Z očitki, kritikami, s tem, kaj
               vse je narobe, nas k temu prav gotovo ne boste spodbudili. In še enkrat, s tem, ko
               ste prevzeli Vlado, države niste dobili v last, ampak ste jo dobili samo v začasno
               upravljanje. In tako kot je rekel kolega Trček, skoraj eno leto je že minilo, skoraj
               eno leto je že minilo in se danes pogovarjamo, kaj vse pretekle vlade na tem projektu
               niso naredile. Se strinjam, ne more biti minister kriv za vse, absolutno ne.
               Absolutno ne, in iz mojih ust tega tudi niste slišali. Je pa kriv in odgovoren za to,
               da je šel v Bruselj tako šlampasto pripravljen projekt. Čeprav sem prepričana še
               vedno, seveda danes mora govoriti drugače, da je vedel, kaj nas v Bruslju čaka. In
               enako nas bo čakalo na naslednjem razpisu in na tretjem razpisu, potem bo pa tega
               tako konec.</p>
               <p>Po vsem, kar sem slišala, minister, na žalost, mislim, da tega projekta v Sloveniji
               res še nekaj časa ne bo. Zato me zanima, ali plan B, kaj bo, če tega ne bo, imamo.
               Toliko je negotovosti, toliko je še vprašanj odprtih pri vsem tem, da verjamem, da ne
               morete povedati, kdaj bodo gradbena dovoljenja pridobljena, niti kdaj bo razpis
               objavljen za zasebnega partnerja, kaj šele, kdaj bo zaključen, in tako naprej. Tako
               da sem res razočarana, da pri tako pomembnih stvareh, kot je velik infrastrukturni projekt ne znate,
               zdaj pa bom rekla, ne znate, stopiti nasproti, pa skupaj poglejmo kaj se da narediti
               bolje. Če se prav spomnim, ste omenjali, ko ste ustanavljali vlado tudi neko
               projektno pisarno, ki bi bdela nad pomembnimi projekti, mislim da je to en tak
               projekt, kjer bi ta projektna pisarna morala znati oddelati tisto, kar je treba, če
               gredo določene stvari narobe. In res je, ministri so se v zadnjih letih kar nekajkrat
               zamenjali, ljudje ki pa skrbijo za infrastrukturne projekte na ministrstvih so pa
               isti. Saj ne začne minister odkrivati tople vode, ko pride na ministrstvo. Mi pa se
               danes pogovarjamo, kot da smo začeli delati ta projekt pred dvema ali tremi meseci,
               leta so pretekla, leta, pa naj drugi potem povedo kje je problem – ne znamo, ne vemo
               kaj, vsakič znova se o istih stvareh pogovarjamo in to je res, če rečem neodgovorno
               je še premalo.</p>
            </sp>
            <sp xml:id="SDT7-OZIOIP-nujna-18-2015-07-07.sp45">

               <speaker>PREDSEDNIK IGOR ZORČIČ:</speaker>

               <p>Gospod minister, imate besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp46">

               <speaker>DR. PETER GAŠPERŠIČ:</speaker>

               <p>Zdaj, bom rekel, res težko poslušam te očitke, da ne znamo, da nismo sposobni, da smo
               neodgovorni, namreč ključni problem tega projekta je, da nimamo zanj denarja. To, da
               je predrag je pravzaprav drugotnega pomena, ni nepomembno kolikšna je njegova
               vrednost, ampak to ali mi mislimo, da je vreden milijardo 400 ali 700 milijonov je
               pravzaprav čisto irelevantno kaj mi mislimo. Projekt je pač tak, kot je in zdaj ga ne
               moremo več bistveno spremeniti. Njegovo vrednost pa bo vsak vlagatelj, ki se bo v to
               zadevo spustil ocenil po svojih zmožnostih, ne glede na to kaj mi mislimo koliko je
               vreden, vsak vlagatelj, bodite prepričani bo naredil to svojo domačo nalogo in bo
               ocenil njegovo vrednost in bo zelo natančno presodil ali se mu splača vlagati vanj
               ali ne. Tako, da je irelevantno ali se mi tukaj prepiramo ali je 700 ali je milijardo
               ali milijardo 400, vsak vlagatelj bo to nalogo naredil, preveril po svojih možnostih
               in svojih načinih preveril njegovo vrednost in se potem odločil ali bo kandidiral na
               razpis ali bo dal ponudbo za vlaganje ali je ne bo dal. Če mi mislimo, da bomo, če mu
               bomo dali cenovno nalepko 700 milijonov, koga lažje privabili, morda bo večje
               zanimanje, ampak vsak bo šel potem zadevo preverjati. Ne bo, ne bo rekel, aha tukaj
               imamo 700 milijonski projekt, in bom dal svojo ponudbo na to vrednost. Natančno bo
               šel preštudirati kaj, kako, zakaj in po čem. Toliko o tem kaj vrednost pomeni. Vsak
               bo to analizo naredil in preveril torej.</p>
               <p>Glede prijave na razpis, mi se moramo zavedati da prijava je bila popolna in vedeti
               vnaprej ali bo prijava uspešna ali ne, ni bilo mogoče in tudi ne bo mogoče na
               naslednjih razpisih. Mi ne moremo vedeti kakšni vse projekti se prijavljajo na
               razpis, seveda pa moramo narediti to domačo nalogo, da svoj projekt kar najbolje
               pripravimo. V trenutku prijave v februarju, drugače ravnati kot smo ni bilo možno.
               Sem pa prepričan, da bi bilo mnogo bolj neodgovorno, če govorimo lahko o kakršnikoli
               odgovornosti, če se na razpis sploh ne bi prijavil. <gap n="…"/> <stage>/ oglašanje iz dvorane/</stage> Kako?
               Kakorkoli to morda res zgleda, kot študent, ki gre poskusno na izpit, ampak mi dobro
               vemo, da torej projekt je relevanten, je pomemben, in jaz sem prepričan, da na
               naslednjih razpisih bomo s tem projektom med vrhom tistih projektov, ki bodo dobili
               sredstva.  Jaz sem
               prepričan. Seveda pa tega garantirati ne more nihče. Mi ne vemo kateri vse projekti,
               na komisiji verjetno vedo, če se bo kdaj to, tudi zdaj saj bodo objavljeni rezultati,
               bomo videli kateri projekti so še kandidirali in bomo tudi videli kakšne so bile
               ocene in presodili naše možnosti in v naslednjih razpisih in tudi morda malo bolj
               realno tudi res lahko ocenili kakšne so naše možnosti. Ampak, kot rečeno, mi bomo
               naredili vse kar je v naši moči, da bomo projekt pripeljali v zrelejšo fazo. Delamo
               na pripravi javno-zasebnega partnerstva, zadeva ni enostavna. Mi v Sloveniji
               preprosto nimamo nobenih izkušenj z javno-zasebnimi partnerstvi, morda nekaj na
               projektih energetske učinkovitosti, mislim, da je bilo nekaj projektov, mislim, da je
               bil dom za upokojence in nekaj takih manjših zadev pravzaprav, s tako velikimi
               projekti nimamo izkušenj. Lahko tudi povem za informacijo članom odbora, da smo se v
               okviru delovne skupine seznanili s potekom projekta, ki je bil izveden z
               javno-zasebnim partnerstvom v sosednji Avstriji, šlo je sicer za avtocestni projekt,
               kjer so strokovnjaki povedali, da so projekt javno-zasebnega partnerstva pripravljali
               tri leta. Šlo je za dobrih 50 kilometrov avtocest v vrednosti 850 milijonov evrov.
               Torej, analize, študije, skratka priprava elaboratov zato, da so pridobili zasebnega
               partnerja je trajala tri leta, za to so porabili 15 milijonov evrov, skoraj 2 %
               vrednosti. Skratka, zadeve niso enostavne, ko se tukaj sprašuje kdaj, ali se pogajamo
               z zasebnimi partnerji. Lepo vas prosim, tukaj imamo Zakon o javno-zasebnih
               partnerstvih, kjer točno je predviden kakšen je način pridobivanja zasebnega
               partnerja. Tukaj ni prostora za neka pogajanja s Kitajci in z ne vem kom. Zadeve je
               treba resno oddelati, mi bomo nastopili na mednarodni sceni, razpis mora biti dobro
               preštudiran, dobro utemeljen, mi se tam ne morem postaviti poglejte, mi imamo tukaj
               en projekt vreden kolikor pač boste ocenili, pridite boste lahko gradili. Ne moremo
               se tako spuščati v to igro. Treba je določene stvari speljati, narediti in te zadeve
               se resno lotevamo in odgovorno lotevamo. Ne da pa se to narediti iz danes na jutri.
               Če bi imeli na voljo proračunska sredstva, verjemite mi nič lažjega, ta projekt je
               potem samo še obrtniška izvedba. Točno tako. Vsi ti zapleti so zgolj zaradi tega, ker
               nimamo denarja za njegovo izvedbo. In zato nisem odgovoren jaz. Jaz nimam denarja v
               žepu, pa tudi naslednji minister ga ne bo imel. Bomo pa naredili vse potrebno, da se
               bo projekt pripeljal do te faze, da ga bo možno začeti in tudi realizirati.</p>
            </sp>
            <sp xml:id="SDT7-OZIOIP-nujna-18-2015-07-07.sp47">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Dolinšek.</p>
            </sp>
            <sp xml:id="SDT7-OZIOIP-nujna-18-2015-07-07.sp48">

               <speaker>MARJAN DOLINŠEK (PS SMC):</speaker>

               <p>Hvala, predsednik.</p>
               <p>Lep pozdrav vsem skupaj!</p>
               <p>Jaz mislim, da se ne bi danes imeli o tem za pogovarjati, če bi imeli polno mavho
               denarja, pa ne samo za ta projekt še za kaj drugega. Vemo kako stojimo v državi,
               kakšna je situacija in nesmiselno je, da rečemo zakaj pred 15 leti, pred 10 leti in
               tako naprej, od tega ne bomo nič imeli. Je pa fajn, da na nekatera vprašanja
               odgovorimo, pojasnimo in tako naprej in s tem obtoževanjem ne bomo nikamor prišli. Je
               pa res Vlada je okoli tega projekta drugi tir sprejela dva izmed večjih sklepov, ki
               se nanaša na to, in sicer naj pojasnim. Vlada je naložila Ministrstvu za
               infrastrukturo, Ministrstvu za finance in Ministrstvu za gospodarski razvoj in
               tehnologijo, da v skladu z Zakonom o  javno-zasebnem partnerstvu v najkrajšem času
               predlagajo Vladi možne oblike javno-zasebnega partnerstva za izvedbo investicijskega
               dela drugega tira. In še en sklep: Vlada je naložila vsem deležnikom, da se zaradi
               obvladovanja vseh finančnih, tehničnih in izvedbenih tveganj, povezanih s tem velikim
               investicijskim projektom, investicija v drugi tir v vseh fazah oziroma postopkih
               obravnava enotno, kot zaključena celota, nedeljiva. Pred sklenitvijo javno-zasebnega
               partnerstva se z izvedbo projekta ne sme začeti. Mislim, da je to odgovorno ravnanje
               Vlade, ker mislim, da si nihče ne želi drugega TEŠ. Pa ne mislim zdaj reči, ampak ena
               velika šola je bil TEŠ 6. Pa ne bom govoril, kaj vse se je v nekaj letih dogajalo,
               vemo, znana zgodba. Mislim, da je bil jasen tudi gospod Dragonja. Pač, stvari tako
               stojijo, iz tega izhajamo, žal. Če bi kdo drug bil na Vladi, v Vladi, v drugačnih
               kombinacijah, bi verjetno drugačne sklepe se sprejemalo. Tako kot so predhodne vlade
               sprejemale sklepe take, kot so. In zdaj s tem se preigravati, se mi zdi, da ni na
               mestu, no. In da lahko govorimo o odgovornem dejanju in odgovornosti, ki se jo ta
               Vlada zaveda, vključno z ministrom. Jaz sem prepričan, da bi on želel vse ceste
               <q>"porihtat"</q>, vso železnico obnoviti in tako naprej. Vsi bi to želeli.</p>
               <p>Kar se tiče izhodišča vrednosti, je pa verjetno težko operirati s konkretnimi
               številkami danes, ker še niso vse stvari jasne, kot je bilo že v odgovorih danes
               slišati s strani ministra. In sicer, poglejmo samo en delček. Predinvesticijska
               zasnova, PIZ, je bila izdelana julija 2010 in je določala, da bo vrednost gradnje 879
               milijonov evrov. V času izdelave PIZ, torej pred julijem 2010, še ni bil izdelan
               celoten projekt na nivoju PGD. Prav tako ni bil noben del projekta revidiran oziroma
               recenziran. V tistem času so bile geotehniške raziskave na nivoju PGD le delno
               izvedene. Obenem niso bili znani vsi pogoji iz soglasij oziroma vsi projektni pogoji.
               Upoštevan je bil tudi DDV v višini, vemo, takrat 20 %. V predlogu investicijskega
               programa, ki je bil izdelan oktobra 2013, pa je bilo predvideno, da bo celotna
               vrednost projekta znašala približno 1,4 milijarde evrov, oktobra 2013. Bomo rekli,
               ja, kako, zakaj je zdaj naraslo. Le-ta je bil pripravljen na osnovi projekta za
               gradbeno dovoljenje, se pravi, PGD, in vseh znanih pogojih, kar sem prej tudi
               povedal. Se pravi, smo na cifri milijarda 400. Tako da glede te ocenjene vrednosti
               moram reči, da me preseneča, da s to vrednostjo zdaj govorimo o možnih 700 milijonih,
               kar je bilo slišati tudi od predhodnika, ministra Omerzela. Jaz verjamem, da je tako
               razmišljal, verjetno je imel, sem prepričan, dobre namene, ampak vedeti moramo, da je
               minister Gašperšič ob predaji poslov  prejel nepotrjen osnutek investicijskega programa, kot
               ga je imel ves svoj mandat na mizi z vrednostjo projekta milijardo 300. Zdaj, kaj je
               ministra samega in prejšnjo Vlado oviralo, da se ni potrdilo investicijskega programa
               v vrednosti, ki je bila javno razglašena, je verjetno druga zgodba. Verjetno enako ni
               bilo od kje vzeti. Verjetno. In zdaj se spet vračamo nazaj, ampak povedati moramo to
               in si biti na jasnem, da koraki so bili narejeni. Z obtoževanjem za nazaj ne bo nič
               bolje, ne bomo prišli do denarja. Vesel sem, da je gospa Bratušek izrazila skrb,
               kljub temu, da ste v opoziciji. Me veseli, upam, da boste še kdaj pri kakšni stvari
               izrazili, da ste pripravljeni pomagati, kot tudi ostali del opozicije. Pri tako
               velikih projektih mislim, da je nesmisel, res, politična odločitev je, vendar pa
               dolga leta se ta zgodba, odkar se je pojavila, praktično lahko govorimo o pol leta,
               se je začelo delati naprej. Dobro je rekel minister, tudi prej je vsak svoj delček
               naredil. Pustimo zdaj, zakaj se ni več naredilo in tako naprej. Ampak dela se naprej,
               to je pomembno. In prej je dobro rekel kolega Krivic, dajmo zdaj izhajati s te točke
               naprej, drugi tir rabimo, delati na tem, da čim hitreje. Terminsko, to prepustimo.
               Prepričan sem, da do konca leta se bo vedelo vse, kdaj, terminski plan za glavne
               stvari, kdaj se bo lahko k določeni stvari pristopilo. Ključnega pomena je pa to,
               javno-zasebni partnerski odnos, se pravi, iti v te postopke. Kot je bilo slišati, se
               bo v te postopke šlo v kratkem. To <q>"prepucavanje"</q> med sabo pa mislim, da ne bo rodilo
               česa pozitivnega. Kakorkoli, prepričan sem, ni škoda časa danes, da tu sedimo, če
               hočemo dobro. In dajmo biti toliko tolerantni, dajmo čas, pa potem ocenjevati, ne pa
               vnaprej obsojati in govoriti o nekem krivcu, najmanj pa ministru, ki ta resor
               pokriva. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp49">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Škoberne.</p>
            </sp>
            <sp xml:id="SDT7-OZIOIP-nujna-18-2015-07-07.sp50">

               <speaker>JAN ŠKOBERNE (PS SD):</speaker>

               <p>Hvala lepa, predsednik. Kolegice in kolegi, spoštovani minister!</p>
               <p>Pravzaprav je izjemno zanimivo poslušati to razpravo, ki teče v pomembnem delu, če bi
               literarno rekli, s stališča vsevednega pripovedovalca. Na eni strani, ne da bi imeli
               zavezujoče ponudbe, lahko ocenjujemo vrednost projekta po kilometru, na drugi strani
               kolega Trček z izjemno zanimivim in zabavnim predavanjem kot vselej govori o stvareh,
               ki imajo pa nimajo veze s projektom drugega tira, med drugim o tretji razvojni osi. <stage>/
               oglašanje v ozadju/</stage> Še povedati nisem uspel, pa me je že narobe razumel, to je tudi
               zabavno. Pri čemer ga je seveda treba malenkost popraviti za začetek v tem, da ni
               Šáleška, ampak je Šaléška dolina, da seveda ima železnico, tudi za tovorni promet,
               tudi za turizem, kolega  Trček, lahko si kupite vozovnico, se odpeljete potem z brezplačnimi
               potniškimi prometom do Velenjske plaže, muzej premogovništva in tako naprej. Stvari
               so pa komplementarne v logistiki in v prometu, cesta, železnica in če kdo to ve to ve
               gospodarstvo in to vedo tisti, ki ne nastopajo stalno s pozicije vsevednega
               opazovalca. Ampak jaz vas seveda ne bi popravljal v vseh vaših izvajanjih, ker jih je
               kar nekaj.</p>
               <p>Tisto, kar je bolj pomembno, namen sklica današnje seje je pravilen in je dober. Mi
               nikakor ne moremo šteti za uspeh to, da smo bili v slabših dveh tretjinah na razpisu,
               je pa vseeno, da rečem vsaj malenkost ne fer govoriti, da je to popoln debakl,
               katastrofa, ker je vendarle odločitev ministra, da za ta projekt ne poseže po
               nacionalni ovojnici in se sprijazni s tem, da ima samo 13 % sredstev okvirno za
               zagotavljanje tega projekta na voljo, seveda pravilna, minister se je odločil, da bo
               iz tega kar je neposredno namenjeno tej državi, financiral tudi ostale projekte, ki
               bi v nasprotnem iz tega izpadli, hkrati pa se je odločil, da pravilno strateško
               targetira višja sredstva, se pravi 30 % do 40 % za financiranje drugega tira. Zdaj,
               če bi se na februarski razpis ne odločil prijaviti, ker je ocenil, da gradbenega
               dovoljenja še nima in da finančna konstrukcija ni v celoti zaprta, potem bi bila šele
               veselica ta seja, zgodila bi se prej, ampak niti ne bi želel vedeti kakšne vse
               izredne razmere bi v tej državi v tem primeru imeli. Ampak minister se je odločil,
               ker ni bil izločilni pogoj odsotnost gradbenega dovoljenja niti popolna nezaprtost
               finančne konstrukcije, ker pri tovrstnih projektih je to v tej terminski fazi zelo
               običajno. Je pa tudi kot posledica odločitve, ki jo je minister sprejel. Republika
               Slovenija je pridobila 52 milijonov evropskih sredstev, od tega 20 milijonov za
               izvlečni tir in med drugim tudi sredstva za pripravo modelov, ki jih potrebujemo za
               javno-zasebno partnerstvo in za iskanje potencialnega investitorja v drugi tir, za
               katerega, če pravilno citiram, je kolegica Bratuškova rekla, da da roko v ogenj, da
               se ne bo pojavil. Ampak po drugi strani iz evropskih sredstev pa ocenjujejo, če sem
               prav razumel ministra, v višini 3 milijonov evrov, da je to vendar smiselno. In če
               smo ta denar dobili nekje kamor se moraš prijaviti z resno prijavo izkazati, da so
               cilji izvedljivi, uresničljivi in tako naprej, potem tudi na tem nekaj bo. Nekaj
               optimizma ne škodi. To, da že zdaj znižujemo potencialne standarde kako hitro in s
               kako dobrimi vlaki bi se mi po slovenskih železnicah vozili, je, ne vem kaj naj
               rečem, meni nedoumljivo, pa vendar. In na koncu dneva sam predlagam sklep, ki ga je
               predlagatelj predlagal, je, če smo iskreni, ne vsebinski, kaže tudi na malo intenco
               te seje, seveda reči <q>"vi ste krivi, vse je narobe, katastrofa"</q>, sklep govori samo o
               tem, da se seznanjamo, ne govori o ukrepih, ki jih je treba sprejeti, ne govori o
               usmeritvah, ki naj jih minister zavzame, ne govori o vsebini, govori o tem, da smo se
               seznanili. To gotovo smo se, razen seveda tistih, ki so več časa preživeli na
               telefonu kot spremljanju te razprave danes, pa še kakšne druge, ker ta razprava ni od
               včeraj. In najmanj je bistveno vprašanje ta trenutek tukaj kdo je kriv. Balašević bi
               rekel: <q>"krivi smo mi"</q>, saj kdo pa bo kriv, saj smo v tem prostoru bolj ali manj
               tisti, ki odločamo. In če stvari ne gredo po planu smo skupaj verjetno soodgovorni,
               sprejmem tudi to, da se bo zdaj javilo pet ljudi, ki bo reklo: <q>"ne, mi pa absolutno
               nismo soodgovorni"</q>. Jaz se štejem za soodgovornega, sedim v tem prostoru in
               soodločam. In ministru ne gre v prid to, da uspe na današnji seji izjaviti, da bo
               gradbeno dovoljenje 30. Februarja. In ta del, ki je lahko pomemben pokazatelj odnosa
               do tega zbora pa dela jeze v razpravi, ki jo je mogoče razumeti, bo minister moral
               popraviti. To verjetno upam, da štejete kot dobronamerno opazko, ki pa se lahko
               mogoče  pri tako
               velikih projektih v neki točki pokaže tudi v drugih stvareh. Ampak ključno kar je,
               pot ki jo je minister oziroma ministrstvo skupaj z vlado zastavilo, je pač edina
               logična in zato je dobil ne absolutno zavrnitev, ampak tudi potrditev v vzporednih
               korakih razen največjega, ki ga je pa seveda absolutno potrebno sedaj dodelati,
               pridobiti manjkajoče elemente in zagotoviti njegovo uspešno izvedbo. Da pa najti
               investitorja za milijardo in pol ali pa za polovico tega ali kakorkoli je že sedaj že
               vrednost, ni nekaj kar se zgodi tako, da gremo tjale na Trg republike in vzpostavimo
               štant in se bo pa nekdo že pojavil, pa je Kitajec ali pa Rus ali pa Grk, pa menda vsi
               tukaj vemo. In izgovor seveda, da je po šestih mesecih bilo težko prijaviti ta
               projekt, je na nek način neizgovor. Je pa dejstvo, da druge možnosti minister ni
               imel. In da tudi ocena projekta ni nezadostno sedi ena, ampak je ocena izboljšati
               obstoječe parametre, projekt je pomemben in izvedljiv, tudi v delu, ki govori o tem,
               da je za ta projekt mogoče pridobiti javna sredstva, da pa je zato potrebno izvesti
               določene module za katre je minister oziroma ministrstvo pridobil denar. Tako, da
               tukaj pri tej naši dvosmerni komunikaciji imamo tudi mi verjetno v tej hiši pa še v
               kakšni drugi kaj za narediti in na nek način se veselim še kakšne seje na to temo.
               Morda bi ob bolj pogostem vsebinskem razpravljanju ne zgolj ob razpravljanju kdo je
               kriv samo da nisem jaz, tudi skupaj lahko kaj več prispevali k temu, da bi kakšen od
               velikih infrastrukturnih projektov v Sloveniji stekel prej ali pa bolj
               učinkovito.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp51">

               <speaker>PREDSEDNIK IGOR ZORČIČ:</speaker>

               <p>Kolega Trček, najprej replika, potem pa<gap n="..."/></p>
            </sp>
            <sp xml:id="SDT7-OZIOIP-nujna-18-2015-07-07.sp52">

               <speaker>DR. FRANC TRČEK (PS ZL):</speaker>

               <p>Hvala.</p>
               <p>Mislim, mladi poslanec Škobrne je seveda dober retorik, navsezadnje je bil moj
               študent v najboljši generaciji študentov, evropski študij. Ampak ne vem če sem jaz
               toliko k temu prispeval k njegovi retoričnosti. Nekako z izjemo napačnega
               naglaševanja neke regije se mi zdi, da je bilo vse povezano z umeščanjem tega seveda
               nek širši kontekst, zato bi rad, da mi razloži kaj ni bilo. Pa še dovolil si bom
               pikico zlorabiti repliko. Veste, to nekdo posluša, to nekdo gleda, to navsezadnje
               poslušajo, gledajo, spremljajo kakšni drugi, tretji sekretarji na ambasadah. Sedaj,
               nekako izjavljati tipa s Kitajci z ne vem kom, gospod minister ali pa mladi gospod
               Škobrne, pa ne Kitajec ne Rus pa ne Grk. Dajte se malo zavedati kaj govorimo. Veste,
               jaz že kot opozicijski poslanec prav vsako bedastočo ne lapnem, ki mi pač v glavi se
               porodi, ampak ljudje božji, vi ste pa že bolj tako izpostavljeni. Tudi v tujini ne
               žalim Slovenije. Številni naši problemi so zelo podobni številnim problemom drugih
               držav. Dobrega kolega Prikla sem moral na enem odboru enkrat tako malo nazjati. Dajte
               se malo začeti zavedati kaj govorite. Saj navsezadnje kateri Kitajec, Rus, Grk ali pa
               Hrvat bo pa prišel v neko to državo o kateri boste tako grdo, niti ne latentno, kar
               manifestno govorili o njih. Sedaj bi pa rad, da mi nekako gospod Škobrne razloži kaj
               ni bilo povezano z umeščanjem drugega tira v širši koncept<gap n="..."/></p>
            </sp>
            <sp xml:id="SDT7-OZIOIP-nujna-18-2015-07-07.sp53">

               <speaker>PREDSEDNIK IGOR ZORČIČ:</speaker>

               <p>Prosim, da zaključite, to ni replika.</p>
            </sp>
            <sp xml:id="SDT7-OZIOIP-nujna-18-2015-07-07.sp54">

               <speaker>DR. FRANC TRČEK (PS ZL):</speaker>

               <p><gap n="..."/>v širši koncept infrastrukturnega razvoja Slovenije.</p>
            </sp>
            <sp xml:id="SDT7-OZIOIP-nujna-18-2015-07-07.sp55">

               <speaker>PREDSEDNIK IGOR ZORČIČ:</speaker>

               <p>Niste pikico zlorabil, ampak v celoti. To ni bila replika.</p>
               <p>Predlagateljica ima besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp56">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Kolega Škobrne, sklep je pripravljen v skladu s tem kar odbor lahko naloži vladi.
               Glede na vašo razpravo, sem pa absolutno se pripravljena, seveda če bo predsednik za
               to, vzeti deset minut odmora, pripraviti kolikor boste hotel konkretnih sklepov s
               katerim mi bomo ministra, ministrstva, kar hočete,  zavezali k čemu bolj konkretnemu. V enem letu,
               skoraj enem letu dela v Državnem zboru - vi ste z nami nekaj manj časa, sem se pa
               naučila, da na žalost koalicija ni pripravljena sprejeti tako rekoč nobenih
               konkretnih predlogov, ki jih s strani opozicije pripravimo, tako je vaš predlog zelo
               dobrodošel. Se pa bojim, da na podlagi današnje razprave in tega, kar je minister
               povedal, ker pravzaprav je povedal, da nam danes veliko ne more povedati in da bomo
               pač morali še malo počakati. Ne vem, ali si ga upate k čemu bolj konkretno zavezati.
               Kot rečeno, absolutno sem pripravljena, vzemimo si 10 ali 15 minut pavze, pa naredimo
               skupaj konkretne sklepe, ki bodo ministra ali pa več ministrstev zavezovali nekoliko
               bolj konkretno. Še enkrat povem, da je bil ta odbor sklican dobronamerno, da lahko
               verjamete, da sem se tudi sama s projektom drugi tir ukvarjala zelo veliko, krivdo pa
               obtoževanja ste pa, na žalost – mislim, da na naši strani nihče ni obtoževal, razen
               tega, da sem prepričana, da je bilo to, da se s tako slabo pripravljenim projektom
               prijavite na razpis, neodgovorno. To pa si lahko dovolim reči in to še vedno mislim.
               Po moji oceni bi bilo bistveno bolje pripraviti do naslednjega razpisa to tako, kot
               je treba, in se prijaviti takrat. To je edina stvar, za vse ostalo boste morali pa
               svoje koalicijske kolege okarati, govorim o krivdi za nazaj. Ampak res, predsednik,
               če je na vaši strani pripravljenost, govorim o koaliciji, že tri ure smo tukaj, lahko
               si vzamemo 15 minut pavze in pripravimo konkretne sklepe, tako kot predlaga kolega
               Škoberne.</p>
            </sp>
            <sp xml:id="SDT7-OZIOIP-nujna-18-2015-07-07.sp57">

               <speaker>PREDSEDNIK IGOR ZORČIČ:</speaker>

               <p>Glejte, to se lahko tudi med razpravo dogovorite s člani odbora. Jaz bi dal besedo
               kolegu Vrtovcu.</p>
            </sp>
            <sp xml:id="SDT7-OZIOIP-nujna-18-2015-07-07.sp58">

               <speaker>JERNEJ VRTOVEC (PS NSi):</speaker>

               <p>Spoštovani prisotni, lepo pozdravljeni še enkrat, tokrat z moje strani zadnjič.</p>
               <p>Glejte, jaz sem sleherne razprave zelo vesel. In ta razprava danes je bila zelo
               dobrodošla. Tako da tisti, ki govorite, da gre za politizacijo, ja, saj smo v
               Državnem zboru, ne vem, zakaj se sploh ukvarjamo s politiko, če ne moremo potemtakem
               politizirati, kajne. Ampak pri tej stvari, ko se pogovarjamo, ne govorimo o
               smiselnosti projekta drugi tir, kajti mislim, da smo to že razrešili, ampak se
               pogovarjamo o nekem razpisu, na katerega se je naša država prijavila in pri tem nismo
               bili uspešni. Če bi bili uspešni, bi denar dobili; dajmo se osnove pač naučiti.</p>
               <p>Tudi sam se ne strinjam z obtoževanji za nazaj, ampak s tem ste ravno vi, predsednik,
               začeli. Saj ste bili tudi sami, če se ne motim, član neke politične stranke, mislim,
               da Zaresa, ki ste bili nekoč v vladni koaliciji, pa ste imeli tudi vpliv na svoje
               pristojne ministre, kajne, če se želimo obtoževati. In da je bila ta prijava
               neuspešna ali pa kiks, glejte, saj so vaši koalicijski partnerji to rekli. Gospod Han
               je dejal, da dvomi, da si vsi želijo projekt izvesti, vodja poslanske skupine
               koalicijske stranke. Gospod Gantar, vaš kolega, uh, gospod minister, gospod
               predsednik, je bil zelo, zelo jezen, govoril je tudi o prevzemu odgovornosti in tako
               naprej. Saj to niso izjave opozicijskih poslancev. Zaradi tega sem že prej v svoji
               prvi razpravi rekel, da se ne bati opozicije, vi se lastnih vrst bojte. Lastnih se
               bojte, ki vam dajejo take izjave in rušijo enotnost v koaliciji. <stage>/ oglašanje v
               ozadju/</stage> Kako ne, glejte, mi smo opozicija, pa tudi če bi proti ministru vložili
               interpelacijo, bi se lahko samo nasmejali, gospod minister, kajne. Problem pa je, če
               bi to interpelacijo kdo drug podprl. Ampak, glejte, na tem mestu ni interpelacije,
               kajti to bi samo zaviralo stvari pri naši naslednji prijavi. Kot sem že dejal, ne
               smemo biti politikanti v tem primeru, kajti politika ali pa politikantstvo je
               mnogokrat kontradiktorno. Bodimo predvsem odgovorni.</p>
               <p>Zaradi tega, ključna stvar, ki jo želim poudariti. Dejali ste, da bomo naslednje leto
               konec februarja gradbeno dovoljenje dobili. Pojdimo lepo po vrsti. Februarja, ste
               trdili, brez finančne konstrukcije lahko dobimo tudi ta projekt. Šel sem zdajle gledat magnetogram,
               dokazano ga ne moremo dobiti. <stage>/ oglašanje v ozadju/</stage> Čakajte, tudi gospa Bulčeva,
               evropska komisarka, je dejala, citiram, kaj je dejala, dejala je, da <q>"brez gradbenega
               dovoljenja ne moremo dobiti sredstev z razpisom."</q> Zaradi tega govorimo o
               pripravljenosti z oceno dva. Glejte, če želimo na naslednjem razpisu dobiti denar<gap n="…"/> Pa
               saj, ali veste, zakaj mi kandidiramo na razpisih – zaradi tega, da si olajšamo pot s
               financiranjem tega projekta. Če bi imeli dovolj denarja, tudi prijave na ta razpis ne
               bi potrebovali, se strinjam, ampak denarja seveda ni. Potem moramo dobiti gradbeno
               dovoljenje, sicer bo tudi prijava novembra neuspešna. Če pa vi trdite, da je to
               drugače, potem pa v redu, gremo brez gradbenega dovoljenja ponovno v razpis, upam, da
               nam bo to uspelo. Vse, kar vam lahko želim, je samo sreča pri tem. Če pa rabite
               opozicijo, vas bomo pri dobrih predlogih podprli, vsaj kar se Nove Slovenije tiče.
               Kot sem dejal, v tem primeru ne gre za politikantstvo, ampak gre tudi za odgovornost
               opozicije. In v tem okviru imejte tudi to sejo, za katero sicer nismo mi sklicatelji,
               ampak druga politična skupina, ampak predvsem to, da se pogovorimo, kako bomo
               naslednjič uspešni. Jaz vam priporočam, da se začne s temi upravnimi postopki in
               težave uspešno odpravljati, da bomo lahko na razpisu uspešni. Bodimo pošteni, saj
               vemo, da smo se zadnjič – prav, da smo se prijavili pa izgubili, ker drugače bi bil
               še večji polom oziroma bi bili deležni tudi kakšnih sankcij že prej znotraj Vlade.
               Tako pač je v vladnih koalicijah. Ampak prijavili smo se kot študent, ko gre na
               izpit. Saj smo vedeli. Tudi novinarji, ki imajo kakšne boljše vire kot mi,
               opozicijski poslanci, vejo marsikaj, ker vsaka stvar, tudi ministrstvo ne, ne tesni
               tako, kot mora. Želim pa vam vso srečo. Če rabite pa pomoč, pa povejte, vam bomo
               pomagali, tako kot sem že dejal.</p>
            </sp>
            <sp xml:id="SDT7-OZIOIP-nujna-18-2015-07-07.sp59">

               <speaker>PREDSEDNIK IGOR ZORČIČ:</speaker>

               <p>Gospod minister, ste želeli besedo? Izvolite.</p>
            </sp>
            <sp xml:id="SDT7-OZIOIP-nujna-18-2015-07-07.sp60">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Vseeno bi želel pojasniti. Seveda ne moremo šteti, da je to uspeh, da nismo dobili
               sredstev na tem razpisu. Vendar bi tudi težko rekel, da bi bilo kakorkoli bistveno
               drugače, če bi sredstva na tem razpisu dobili. Mi s tem projektom še vedno ne bi
               mogli startati, tako kot ne moremo zdaj, ker ni gradbenega, pa ker ni preostanka
               denarja. In na tem moramo delati in delamo, ponavljam. Ključno pa je tudi to, da za
               pridobitev sredstev ni pogoj, da je gradbeno dovoljenje pridobljeno, niti da je
               finančna konstrukcija zaprta, dorečena, ni pogoj, se pa seveda dobi boljšo oceno.
               Ampak ni torej nujno treba imeti. Tudi v pretekli perspektivi smo kandidirali na
               razpisih s projekti, za katere smo gradbena dovoljenja pravzaprav šele v letošnjem
               letu dokončno pridobili. Skratka, ni to zdaj ključen in izključen pogoj. In tu ne
               moremo narediti nekega salta mortale in spremeniti tega dejstva, da gradbenih
               dovoljenj v tem trenutku ali pa v trenutku morda naslednjega razpisa še ne bomo imeli
               v celoti. Jaz lahko zagotovim samo to, da na tem resno in odgovorno delamo in da se
               bomo potrudili, da bomo to zrelost projekta do naslednjega razpisa že izboljšali. V
               kakšni fazi se bomo takrat nahajali pri pridobivanju zasebnega partnerja, seveda zdaj
               ne morem z gotovostjo trditi, točno takole bo. Ampak prav gotovo bomo, recimo, modele
               javno-zasebnega partnerstva že imeli razdelane, bomo morda že celo imeli tudi znano,
               kateri model javno-zasebnega partnerstva bi bil najprimernejši. Bomo v fazi že
               recenzije projekta, morda bomo imeli tudi že recenzirano vrednost, s katero bomo
               lahko morda malo bolj z gotovostjo rekli, to je tisto pravo, kar mislimo, da ne bo
               velikega odstopanja, potem ko bomo dobili tudi prave ponudbe. Skratka, na teh stvareh
               delamo, vendar, kot rečeno, niso pa pogoj te zadeve, da bodo popolnoma urejene, niso
               pogoj, da bomo lahko kandidirali na naslednjih razpisih.  In če bomo računali, da bomo kandidirali šele
               s popolno zadevo, se pravi, s popolnimi vsemi gradbenimi dovoljenji in z že izbranim
               zasebnim partnerjem, potem verjetno, saj pravim, bodo vsi razpisi šli mimo prej, ker
               teh zadev, kot sem danes že pojasnil, tako hitro, žal, ne moremo izpeljati. Ampak
               spet, kot rečeno, jaz sem prepričan, da ta projekt je tako pomemben, je tako
               relevanten, je tako dober, da bo na naslednjih razpisih lahko ocenjen tako visoko, da
               bodo zanj tudi dodeljena sredstva.</p>
               <p>Bi pa mogoče še to rekel. Jaz sem, skratka, ta časovni redosled opredelil, kolikor
               pač lahko mislim in sodim, da ga je v tem trenutku možno natančno opredeliti. Se pa
               opravičujem, no, če je tu bila res v neki hudomušnosti izrečena neprimerna opazka, da
               bomo do 30. februarja pridobili gradbena dovoljenja. Ni bil moj namen, da bi
               kakorkoli bil nespoštljiv do poslank in poslancev. Zato se opravičujem. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp61">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Ferluga.</p>
            </sp>
            <sp xml:id="SDT7-OZIOIP-nujna-18-2015-07-07.sp62">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Lep pozdrav ministrici, ministru in državnima sekretarjema ter ostali ekipi!</p>
               <p>Jaz bi na to današnjo razpravo, ki je bila na trenutke tudi precej vroča, tudi
               povedal neko mnenje nas, obalnih poslancev SMC, ki smo – to je tudi že gospa Kustec
               Lipicer povedala v javnosti, da smo bili malo jezni na našega ministra tudi zaradi te
               zadeve, tako kot omenjeno, glede na to, da je ta tematika na Obali izredno vroča.
               Ampak potem, ko so nam povedali, kakšne so bile te aktivnosti, se da razumeti, da je
               bila dejansko ta zadeva precej sforsirana, tako s političnega vidika kot tudi s
               terminskega vidika. In je bilo jasno zaznati, da je težko pričakovati, da se bo to
               zaključilo tako, kot bi vsi želeli. Ampak ne glede na to bi rad povedal, da so
               določene debate danes, sploh s strani Danijela, bile izredno konstruktivne in tudi
               večina nas pozitivno razmišlja o tem, da moramo najti te vire financiranja. Jasno je,
               da je na ministrstvu eno veliko delo, da ta javni razpis, zbiranje ponudb čim prej
               sproži, ob tem, jasno, da je vam in tudi nam, poslancem, verjetno pomembno, da vemo,
               o kakšnih parametrih govorimo, o kakšnih vrednostih, količinah. Ker te vrednosti so
               od 700 do milijarde 400 in so neverjetne.</p>
               <p>Naj za konec povem, da sem si iz knjižnice oziroma od nekega znanca sposodil zanimivo
               knjigo Gradnja Luke Koper in železniške proge Koper-Prešnica. Pa bom samo na hitro
               prebral določene, tako da boste videli, kako je to bilo. <q>"Luka Koper skupaj s Splošno
               gospodarsko banko prevzame akcijo za ustanovitev konzorcija, ki bo financiral
               izgradnjo železniške povezave. Najpomembnejši sklep je bil, da železniška proga
               Koper-Prešnica se gradi. Ne glede na stališče in višino investicij, ki so bile
               različne, pa tudi finančne konstrukcije ni bilo mogoče zaključiti. Vendar se je šlo v
               to. Na koncu pa je bilo jasno, da bo gradnja proge mnogo dražja. In nenazadnje na
               sklepe, ki so bili pripravljeni za gradnjo proge, so šli zelo počasi in zelo počasi
               so napredovali."</q> To je bilo napisano 11. februarja 1964. Se pravi, da tu lahko
               alineje izredno hitro povlečemo. Se pravi, kdor malo bere in zgodovino pozna, takoj
               vidi. In te zadeve so stare, na žalost se pa niso premaknile do današnjih dni
               praktično. Tako da velja malo brati tudi druge dele. To je pa napisal gospod Petrinja
               Primož, ki je bil direktor Luke Koper na začetku, človek, ki ve, o čem govori.</p>
               <p>Želim samo to povedati, da kar se mene tiče in nas na Obali, nam je pomembno to, da
               se ti postopki  čim
               prej pospešijo, ker čas je denar in denar je pa pomemben za drugi tir. To nam mora
               biti jasno. In tudi sama luka ne more čakati, ker veliki partnerji zahtevajo neke
               odgovore ali bodo ti tokovi, ki naj bi bili namenjeni v Luko Koper, resnično našli
               novo, svojo pot v Evropo in na Balkan oziroma na sever Evrope ali pa ne. In naj kočam
               še z eno pobudo, ki smo jo imeli, pa je tudi gospa Bratušek omenila, da bi dali
               mogoče malo bolj zavezujoče predloge oziroma naloge Ministrstvu za infrastrukturo in
               smo se na to temo v koaliciji tudi nekako dogovorili, da bi dali dva predloga sklepov
               pa bi jih sedaj tudi prebral.</p>
               <p>In sicer prvi sklep. Odbor predlaga Ministrstvu za infrastrukturo, da organizira
               seznanitev in predstavitev končnega poročila in predlogov s strani predstavnikov
               OECD, ITF v zvezi z izvedbo projekta nove železniške povezave med Koprom in
               Divačo.</p>
               <p>In drugi tak sklep bi bil, da odbor predlaga Ministrstvu za infrastrukturo, da
               dvakrat letno poroča o odboru o poteku aktivnosti za izvedbo projekta nove železniške
               povezave med Koprom in Divačo, če se strinjate seveda.</p>
               <p>Toliko z moje strani. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp63">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolega Trček.</p>
            </sp>
            <sp xml:id="SDT7-OZIOIP-nujna-18-2015-07-07.sp64">

               <speaker>DR. FRANC TRČEK (PS ZL):</speaker>

               <p>Hvala za besedo. Se bom še drugič oglasil. Najprej bom malo komentiral, potem bom pa
               še kaj povedal.</p>
               <p>Najprej bi se dotaknil nekako izjav predsednika odbora gospoda Zorčiča. Recimo ena od
               začetka, ko ste rekli, se bom še sam oglasil, ste rekli, zasebni partnerji povedali
               svoje predloge. Že iz te dikcije nekako je jasno, da mi sami nekako ne vemo kaj bi
               radi in zdaj bo nekdo uletel in nam bo povedal svoje predloge. Veste, to sem se
               dostikrat v svojem profesionalnem življenju srečeval, ko sem nekaj z občinam
               sodeloval in ko oni nekako niti niso vedeli dobro povedati kaj bi radi in veste, to
               je že nekako problematično, če imamo že neko tako izjavo v startu, se sami nekako že
               postavljamo v neenakopraven položaj kot neka država, ki išče partnerje. Sedaj druga
               zadeva, pametujemo. To dostikrat slišim s strani SMC. Poglejte, mi smo politiki. To
               je politični proces in tudi drugi tir je navsezadnje politična odločitev. Pripadamo
               različnim grupacijam, različnim pogledom in pač podajamo kar podajamo. Dobro, lahko
               to vi imenujete pametovanje, politiziranje, kakorkoli, kar navsezadnje pa mi je žal,
               da moram to vedno znova govoriti, kaže na to, da nekako ne razumemo kaj je
               parlamentarizem pa kaj je politika. Tudi v šolskem sistemu se malo premalo o tem
               govori, pa tudi me žalosti, da neka stranka, ki jo pravniki obvladujejo, politologi,
               to nekako ne razume. Kar pa pametujemo, ne pametujemo v Združeni levici na pamet, če
               se lahko tako izrazim. Sedaj gospod Dolinšek je govoril, polna malha denarja, ki jo
               ni. poglejte, po navadi ni nikoli polne malhe denarja. zelo malo držav po svetu ima
               tako imenovane naravne monopole, da majo malhe denarja. Potem je bilo, s tem ne
               pridemo nikamor naprej, ampak ko jaz sedaj tukaj poslušam, v glavnem poslušam, dobro,
               bivša premierka z njeno stranko, Zavezništvom, sproži tole in zdaj ste si brali tukaj
               kdo je kaj rekel, kdo ni kaj rekel. Mislim jaz bi tudi lahko moje strokovke in
               strokovce nagnal, ki so verjetno najboljši v parlamentu, da mi brskajo za petnajst
               let nazaj, pa bi se tukaj delal ping ponk. Skratka, ne samo, da ste neproduktivni,
               ampak tudi sami sebe nekako zanikate v izjavljanju.</p>
               <p>Sedaj dotakniti se, gospa Bratušek je govorila o nekih obljubah Mira Cerarja o
               projektni pisarni. Med volitvami je celo govoril o sodelovanju z opozicijo glede te
               projektne pisarne, potem je hitro to ploščno zamenjal, sedaj imam pa nek občutek, da
               še znotraj koalicije ravno ne sodelujejo najbolje v tej projektni pisarni. Sedaj
               lahko bi se dotaknil pogleda ministra o uspešnosti projekta, pa ne bi sedaj dlake v
               jajcu iskal. Nekje vmes ste izjavili, prijava je bila popolna. Poglejte, Evropska
               unija ni zakon iz ljubezni. Je tekmovanje.  Tako, da mi je jasno glede Grčije, ker nas boste
               nabijali na neki drugi seji pa nebuloze, ker že vemo v naprej, ampak vsaka priča laže
               svojo resnico, ker rad citiram notebum. In je seveda, minister je to rekel, jaz sem
               prepričan, da bomo naslednjič uspeli. In ker je to tekmovanje, ne si domišljati, da
               naslednjič tisti, ki niso šli čez prvi krog, ne bodo izboljševali svojih novih
               prijav. Moji študentje bi rekli, da bodo pimpali. Fine tuning bodo naredili. </p>
               <p>Sedaj kolega Ferluga je rekel, razprava je bila vroča. Meni se ne zdi, da je bila
               razprava vroča. Razprava je bila presplošna. Tukaj se bi lahko strinjal. Jaz bi se
               zelo rad konkretno pogovarjal, ampak za konkretno pogovarjanje moram s strani teh, ki
               delajo, delajo, delajo, jaz teh informacij opozicij nimam. Zdi se mi, da jih tudi
               koalicijskih poslanci nimate, koliko se dela, kakšno je sodelovanje med temi
               ministrstvi za konkretno pogovarjanje. Jaz potrebujem ali je sedaj umestitev v
               prostor dokončna ali ne. Kje imamo še nekaj odprte pod variante? Kako gre z odkupom
               zemljišč? Kako je z gradbenimi dovoljenji? Kateri so vsi scenariji finančne
               konstrukcije? Enega je tukaj Združena levica podala, in da se to potem nekako oceni
               in pretehta. Potem se bomo konkretno pogovarjali, drugače bomo tako malo na pol
               kavarniško o tem drugem tiru debatirali do nezavesti. Sedaj, poglejte, kako je s temi
               evropskimi projekti. Sodeloval sem pri enem projektu tam v rangu 15 do 20 milijonov.
               Minister je rekel, ni pogoj, je pa več točk. Poglejte, bom povedal eno metaforo, ki
               jo bomo vsi razumeli. Dva odrasla človeka, pa ni važno ali heteroseksualna,
               homoseksualna, biseksualna gresta na zmenek. Sedaj ni seveda pogoj, da se malo
               uštimate, ni pogoj, da kdo prinese rože, vam pa prinese več točk. Upam, da me
               razumete. In sedaj, ko ste rekli, prijava je bila popolna. Seveda so prijave lahko
               popolne na način, da mi gledamo tisto šimeljno, a ha, saj smo vse izpolnili. Nekaj je
               to. Na formalni ravni odkljukati, nekaj je pa seveda, da je prijava vsebinsko
               popolna. Pri tem projektu pri katerem sem sodeloval, smo pol lega garali garali
               garali, ker verjamem, da tudi ljudje, ki delajo na tem, garajo. Štiri, pet dni pred
               koncem prijave smo dobili insiderske informacije iz Bruslja, da so se recenzenti malo
               zamenjali, da so poudarki malo drugačni in potem smo pa dobesedno štiri dni garali po
               dvajset, dvaindvajset ur, da smo prijavo obrnili na glavo in smo dobili tisti dober
               projekt. Sedaj, če bi nekako sejo zaprli za javnost, bi seveda tudi lahko spraševal o
               nekih insiderskih informacijah vizavi, ker navsezadnje imamo komisarko, kjer jo
               imamo. Seveda bodo oni uradno vedno izjavljali, da imajo vse Evrope enako radi, kar
               pa v praksi seveda se večkrat pokaže, da temu ni ravno tako. In bom rekel, te
               tekmovalnosti se nekako potrebno zavedati, pa ne vem, mogoče celo na kakšno listo iti
               pogledati, če sami nismo bili prej sposobni koga vse v Bruslju pa še kje imamo in
               temu primerno spreminja taktike in strategije in odreagirati in jaz bi se res zelo
               rad ne samo, da se me dvakrat letno obvešča ali kakorkoli, ampak da se to kar sem
               prej navedel, nekako posreduje odboru. Če se oceni, da bi razkrivanje teh informacij
               nekako ne bila ravno dobra taktika in strategija verzus potencialnim oblikam
               zapiranja finančne konstrukcije, da se ta del, vsaj kar zadeva mene, celo zapre za
               javnost, in da se začnemo nekako konkretno pogovarjati. Bom tega zelo vesel. Ampak
               veste, že iz tega nekega prvega sklepa, pustimo ob strani kakšen ideološki pogled pa
               odnos ima Združena levica do ECD, se malo vidi, da smo mi malo, evo še ena moja
               pogosta metafora, <stage>/ nerazumljivo/</stage> v megli. Malo tipamo malo ne znamo kako bi, sedaj
               nam bo pa nekdo povedal ali se mi pri tem, ko nam bo nekdo povedal, zavedamo katere
               interese ima ta, ki nam bo nekaj povedal. Veste, to so vse neke zadeve, ki se jih pri
               takem, roko na srce, srednje velikem infrastrukturnem  projektu moramo zavedati in ga speljati in jaz
               upam, da bo srednja seja tega odbora seja, kjer se bomo pogovarjali o konkretnih
               zadevah. Če drži polovica tega kar SMC-jevi poslanci in delno retorično dobro
               natrenirani FDV-jevec gospod Škobrne govorite, bomo pač mi to videli in bomo tudi iz
               opozicije rekli, o super, kapo dol, ampak bomo pa seveda, ker je to naša dolžnost
               spet glede določenih točk pametovali, ker zato me navsezadnje plačajo. Sedaj ali bo
               gospod Zorčič s tem zadovoljen ali ne, ker je to naša naloga in tukaj bi se nekako
               ustavil. Jaz imam časa, danes spim v Ljubljani, lahko do polnoči še debatiramo, ampak
               vi hočete iti domov. Veste, in to, ampak to je tudi ena pomembna dimenzija, zlasti če
               greste v izvršilno oblast, morate biti pripravljeni dvajset ur delati. Meni se recimo
               gospod Dragonja pogosto smili pa včasih pol ure manj govorim, moram povedati, vizavi
               njemu, ampak skratka, upam, da bomo na naslednji seji imeli vse te konkretne zadeve,
               ki jih potrebujemo, da to debato premaknemo nekam naprej v smeri politične odločitve,
               ki jo navsezadnje moramo priti do nje. Ali bomo pa rekli, politična odločitev s
               soodgovornostjo je, da to ne gre. Ali bomo pa rekli, politična odločitev pa je, da bo
               Slovenija izstopila iz Zveze Nato, pa bo te peneze dala raje za drugi tir.</p>
               <p>Hvala za besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp65">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lisec ima besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp66">

               <speaker>TOMAŽ LISEC (PS SDS):</speaker>

               <p>Hvala predsednik za besedo. Spoštovani gostje, kolegi, kolegice!</p>
               <p>Bom dokaj kratek, ker je bilo že marsikaj povedano v teh treh urah in pol. Tudi sam
               sem bil morda malo začuden s katere stranke je prišla pobuda za to nujno sejo, kajti
               tudi sam sem bivšemu ministru Omerzelu postavil septembra 2014 vprašanje glede
               drugega tira, pa tudi nisem dobil nobenega konkretnega odgovora razen tega, da se mu
               zdi cena 1,4 milijarde previsoka, ampak tudi ko je Gašpar Gašpar Mišič govoril o
               polovični ceni, ni potem bila narejenega naslednjega koraka, kdo in kako pa bo to
               ocenil in na kakšen način znižal in te rešitve nimamo tudi danes na naših mizah.</p>
               <p>Jaz moram reči, da ko pride kolega, Vrtovec je govoril glede kriterijev in katere smo
               izpolnili, nismo izpolnili, pa nisem strokovnjak za razpise, ampak sem se vsaj kot
               predsednik različnih organizacij prijavil na par državnih pa veliko lokalnih razpisov
               in moram reči, da z vsem spoštovanjem minister, jaz imam danes po treh urah občutek,
               da so vam pri tem razpisu ali zvijali roke ali pa kaj drugega delali, da ste ga
               morali oddati, ker jaz ne verjamem, da ste šli na navaden blef ali pa, da ste rekli,
               ah pa gremo na en piar poizkus, pa bomo oddali pa kar bo, bo. Ker jaz moram reči, da
               če nimaš javnega zasebnega partnerstva, nimaš gradbenega dovoljenja, pa zaprte
               finančne konstrukcije, jaz ne verjamem, kdo bi se prijavil na kakšen razpis, pa je to
               lahko razpis občinske zveze, športa ali pa ne vem kaj, če nimaš finančne
               konstrukcije, se ne prijaviš. Mi gremo pa v Evropo z razpisom enega ključnih
               projektov, bom rekel drugi TEŠ 1,4 milijarde in mi nimamo finančne konstrukcije. Mi
               niti nimamo gradbenega dovoljenja. Nimamo gradbenega dovoljenja, rečemo gremo na
               razpis, pa naj bi bilo in nimamo javnega zasebnega partnerstva in jaz resnični,
               minister, jaz verjamem, da dobro delate, ampak imam občutek, da včasih ste malo
               piarovsko, pa upam, da ne bom slabo razumljen, štorasti pri vaših izjavah. Jaz sem
               tudi vam postavil 14. aprila letos poslansko vprašanje, ko ste za, mislim da za
               spletno klepetalnico enega medija kar nekaj izjav dali in sem vas povprašal ali to
               resno mislite ali ste pa se malo zatipkali. Tam recimo je bilo rečeno, letos
               februarja ste izjavili, da bo še letos se poiskalo zasebnega partnerja, 14. ste pa
               rekli, da pa pričakujete, da boste zasebnega partnerja našli drugo leto, v naslednjem
               stavku pa izjavili, da je ogromno zanimanja za projekt izgradnje drugega tira in da
               imate konkretne družbe, ki se za to tudi zanimajo, ampak jaz sem vas tukaj še
               vprašal, da bodite konkretni oziroma pričakujem imena teh družb ali pa se boste
               skrili za izjavo, da razkritje imen lahko škoduje projektu. In moram reči, da kljub
               petim stranem ali štirim stranem  odgovora ni ne duha ne sluha o tem, kdo naj bi se
               zanimal. Pa ne bom govoril slabo o kakšnih družbah ali pa državah. Jaz verjamem, da
               če še ni, slej ko prej bo zanimanje za ta projekt. Ampak mislim, da dokler mi kot
               država ne bomo naredili domače naloge, nam je noben tujec ne bo ali pa zasebni
               slovenski investitor pomagal rešiti. Skratka, prijaviti se na razpis brez osnovnih
               parametrov – tu se moram pa strinjati s predlagateljico – je neodgovorno. Zdaj se ne
               bom ukvarjal s tem, ali ta članek, ki sem ga dobil, <q>"Drugi tir tare koalicijo, ali
               Gašperšič ostaja"</q>, ali drži ali ne drži, to se morate v koaliciji zmenit. Ampak tudi
               iz današnje razprave, tako ministra kot nekaterih poslancev koalicije, imam občutek,
               da se morate poleg teh sklepov, kjer piše, da se odbor seznani dvakrat letno, da se
               tudi v koaliciji dvakrat letno pred sejo odbora seznanite pa se malo uskladite, kaj
               sploh hočete. Ker kljub temu, da je bilo danes veliko tega pingponga, kdo je kriv, pa
               ta vlada pa ona vlada, ampak kmalu boste imeli obletnico volitev, zmagali ste, kajne.
               Kolegica Bratušek je bila dobro leto, mislim, da na oblasti, prej je bila ena vlada
               eno leto. Pa so zdaj spet vse krive za nazaj. Vi boste tudi kmalu eno leto, ampak
               delate popolnoma enako kot vsi predhodniki, bivši so krivi. Prej je kolega Dolinšek
               deset minut govoril, kako ne smemo kazati za nazaj, v vsakem drugem stavku, ko je to
               povedal, je pa točno pokazal, kdo naj bi bil v preteklosti kriv. Večkrat sem že
               rekel, ko bo naša država <q>"crknila"</q>, ne bomo iskali rešitev, ampak se bomo še kar
               obtoževali, kdo je kriv. In ker se zmaga s programom, kako ste drugačni in boljši,
               eno leto vladate, dobili ste državo, ne v posest, ampak v upravljanje – začnite
               upravljati s to državo. Vendar imam občutek, da pri takšni koaliciji in notranjih
               bojih v bistvu niti ne rabite opozicije, da kaže na vaše slabe točke, ker imate sami
               med sabo toliko tega pingponga s slabimi rešitvami, da imam včasih občutek, da smo v
               opoziciji preveč dobronamerni s svojimi predlogi, ko vam želimo pomagati. Ampak tudi
               ti naši dobronamerni predlogi, sklepi ali zakoni ne padejo na plodna tla. Tako
               resnično upam, no, da ta plan B, če že ne bo zasebnega partnerstva v letu 2015, da bo
               vsaj projektna pisarna, ki baje deluje, naredila plan B. In ko se bomo jeseni
               prijavljali na ta razpis, da bomo bliže rešitvam na teh treh, kot pravim, iksih, ki
               jih niste zdaj izpolnili, to pa je finančna konstrukcija, javno-zasebno partnerstvo
               in gradbeno dovoljenje. Ker drugače bo tako, kot sem vas vprašal v poslanskem
               vprašanju, kakšno je realno stanje na področju iskanja zasebnega partnerstva oziroma
               ali lahko v letu 2016 pričakujemo vašo izjavo, da se bo zasebnega partnerja iskalo v
               letu 2017. Pa da ne izpadlo slabonamerno, jaz resnično želim, da ta projekt čim prej
               dobi naslednje faze. Ampak s takim pingpongom v koaliciji in s tako malo dela imam
               zelo slab občutek oziroma imam občutek, da se bomo leta 2016 pa leta 2017 pri takšni
               ali drugačni vladi še vedno srečevali z istimi vprašanji, kje denar dobiti, kdaj
               gradbeno dovoljenje dobiti in koga povabiti k sodelovanju.</p>
            </sp>
            <sp xml:id="SDT7-OZIOIP-nujna-18-2015-07-07.sp67">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Se bom še enkrat na hitro oglasil kot član odbora.</p>
               <p>Rad bi samo pojasnil dve, tri stvari. Opazil sem, da je kolega Krivec na Twitterju že
               objavil en tvit v smislu: <q>"Predsednik odbora Zorčič priznal, da so pritiskali na
               ministra Gašperšiča, da je oddal pomanjkljivo vlogo."</q> Glejte, to je<gap n="…"/> <stage>/ oglašanje v
               ozadju/</stage> Ne, to sem<gap n="…"/> <stage>/ oglašanje v ozadju/</stage> Čakajte malo. Če sem to povedal, potem sem
               bil razumljen narobe. Mi smo pritiskali, ne mi, naš odbor. Ker vi nekaj pozabljate,
               kolegi, mi smo imeli sejo v mesecu februarju, na kateri je bil predlagan sklep, da se
               poroča odboru o vloženi prijavi. Kaj pa je to drugega kot politični pritisk? Ja, kaj
               pa je to drugega? Ali je to samo, ne vem, predlog?  To je politični pritisk.</p>
               <p>Še to bi omenil, glede prejšnjih vlad, ko je bilo danes toliko besed o prejšnjih
               vladah, pa mi smo zdaj že eno leto in tako naprej. Mi se pogovarjamo o razpisu, ki je
               bil v februarju. In takrat ta Vlada še zdaleč ni bila eno leto, je bila par mesecev.
               In zakaj prejšnje vlade, zaradi tega, ker je pač bilo to izhodišče oziroma
               pripravljen material, tisti, ki je bil deloma pripravljen v času prejšnjih vlad,
               ampak očitno ne dovolj, v tem je problem.</p>
               <p>Toliko, da sem vam pojasnil nekaj glede teh zadev, no. Tam pa sem očitno bil narobe
               razumljen, če ste tako razumeli. Jaz sem govoril o našem odboru, ne o kom drugem.</p>
               <p>Predlagateljica.</p>
            </sp>
            <sp xml:id="SDT7-OZIOIP-nujna-18-2015-07-07.sp68">

               <speaker>MAG. ALENKA BRATUŠEK (PS ZaAB):</speaker>

               <p>Spoštovani predsednik, predlagam, da če želite ta odbor danes pripeljati h koncu,
               potem ne berimo tvitov, lahko odpremo še kaj drugega. Videla sem, da zelo aktivno,
               kljub temu, da ste predsednik in vodite odbor, uspete surfati po internetu, kar
               mislim, da ni najbolje. Ampak osredotočimo se na to. In če vas vaši kolegi pozivajo k
               temu, da se nehajmo obtoževati, ampak vi vsakič, ko se oglasite, ne morete mimo tega.
               Meni je zelo žal, ta seja je bila sklicana, ampak resnično z namenom, da povemo, kaj
               in kako bomo naredili naprej.</p>
               <p>Dobili smo na mizo dva sklepa. Meni je žal, da nista bolj konkretna. Odbor za
               infrastrukturo, lahko tudi koalicija, tako kot je minister bil danes vesel, da lahko
               pojasni stvari, se zavežem, da ga skličemo vsaka dva meseca na to temo, če bo kaj
               novega. Tako da je mogoče dvakrat letno, v tem času, ko se bodo stvari res aktivno
               dogajale, malo malo. Predvsem sem pa na nek način žalostna, glede na to, da nam
               vsakodnevno predavate o sodelovanju, o povezovanju, kako je potrebno sodelovanje med
               koalicijo in opozicijo in kako želite našo podporo, da niste bili toliko, da bi
               vprašali, ali lahko skupaj oblikujemo predloge. Ampak ste nas spet razdelili na
               koalicijo in opozicijo. Skratka, predlagali ste koalicijske predloge sklepov, namesto
               da bi skupaj po razpravi naredili to, kar bi mogoče bilo prav. Jaz bom to podprla,
               ampak način dela, vam govorim, to je vaš način dela – predavati o sodelovanju, potem
               pa delati tako, kot da nas ni.</p>
               <p>Prej sem postavila eno konkretno vprašanje, minister, in bi res rada odgovor. Pa še
               enkrat bom poudarila, da sem prepričana, na žalost, da za milijardo 400 zasebnega
               partnerja ne bomo našli, ker se projekt nikomur ne splača. Zanima me, kaj je plan B,
               če tega ne bo. Pomeni, ne bo drugega tira, pomeni, da bomo Luko Koper – kaj? Ali se o
               tem sploh ne pogovarjamo? Mislim, na žalost, pa upam, da se motim, da se bomo morali
               o tem zelo, zelo kmalu konkretno pogovoriti. Ali je varianta – jaz mislim, da ni
               variante, da v Sloveniji drugega tira ne bo. Se pravi, če ne najdemo javno-zasebnega
               partnerstva, bomo pač morali to zgraditi tako, kot smo zgradili avtoceste, po moje.
               Jaz ne vem, kaj je plan B, ali preprosto nič. In to, kar je govoril kolega Krivic,
               res je, tu govorimo o 27 kilometrih. Mi imamo pa pravzaprav, pa daleč od tega, da po
               vaši krivdi, skoraj razpad železniškega sistema v Sloveniji in tudi državnih cest. Se
               pravi, prav bi bilo, da bi tudi ta odbor enkrat sklicali na temo ne samo drugega
               tira, ampak problemov s celotno infrastrukturo. Če smo iskreni, edina stvar, ki je v
               tem trenutku kolikor toliko dobra, je avtocestni križ. Manjka še nekaj malih
               zaključkov, ampak to je edina stvar, ki infrastrukturno v tem trenutku funkcionira.
               Ceste so v razsulu in železniška infrastruktura je v razsulu. In povejmo, kako in
               kaj. Saj lahko, če bo šlo brez zadolževanja, brez zadolževanja, ampak čakati, da nam
               bo denar padel z neba, je pa verjetno neproduktivno, neodgovorno ali pa še karkoli
               drugega.  Proračuna ne
               sestavljamo v opoziciji. Lahko pa mi verjamete, da dobro vem koliko je problemov o
               proračunu. Zelo dobro vem, da jih je veliko, in da bo zelo težko najti mali kupček
               evrčkov za to, da bomo kakšno državno cesto uspeli spraviti v kolikor toliko normalno
               stanje. Tako da, resnično bi rada slišala kaj mislite oziroma kaj bo, če s tem
               iskanjem javnozasebnega partnerja ne uspemo.</p>
            </sp>
            <sp xml:id="SDT7-OZIOIP-nujna-18-2015-07-07.sp69">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Jaz bi samo pojasnil, da glede Twittanja sem bil pač obveščen o tem Twittu, ampak
               spremljam pa zelo dobro to obravnavo. Tako da, so tukaj vsakršni očitki povsem
               nepotrebni.</p>
               <p>Besedo ima kolega Lah.</p>
            </sp>
            <sp xml:id="SDT7-OZIOIP-nujna-18-2015-07-07.sp70">

               <speaker>ZVONKO LAH (PS SDS):</speaker>

               <p>Hvala lepa za besedo, predsednik.</p>
               <p>Jaz mislim, da današnja tema je zelo zanimiva, ampak mislim, da minister zelo dobro
               pozna kakšno je umeščanje projektov državnega pomena v prostor, kakšno zakonodajo
               imamo, kakšni so roki, kdo vse sodeluje, koliko nosilcev urejanja prostora, in da se
               je to umeščalo, ne vem, uredba je bila sprejeta pred devetimi leti, gradbenega
               dovoljenja pa še ni. Moja več ali manj laična mnenje je, da je teh 27 kilometrov
               železniške proge predrago. Da bomo težko dobili zasebnega partnerja, ki bo šel v tak
               projekt zraven za tak denar, za vrednost milijardo 400 milijonov evrov. Od teh 27.
               kilometrov je 20 kilometrov predorov. Ali so ti predori potrebni ali niso, ali se je
               pri projektiranju preveč upoštevalo mnenje raznih nosilcev urejanja prostora, ne vem,
               narave, pa ne vem česa še vse, in da je projekt podražilo, ker vemo, da pri nas smo
               umetniki v tem, kako naredimo projekt čim dražji od tega vsi nekaj imajo, potem
               izvajalci, že projektanti in denar potem kar izgine, pa še propadejo izvajalci, itn.,
               in tisto kar je vaš predhodnik rekel, mislim da je bil Omerzel, da bi ta projekt
               moral ostati ne več kot 700 milijonov. To se pravi, polovično vrednost tega. Verjetno
               bi res ne stalo od teh 27 kilometrov več kot 700 milijonov, vprašanje pa je, če ne bi
               bilo potrebno drugačen projekt, ne pa vse pod zemljo pa ne vem kakšno bogato. In sama
               izvedba. Jaz se sprašujem kaj bi bilo, če bi pa ta sredstva dobili. Nima gradbenega
               dovoljenja, nima zasebnega partnerja, nimamo denarja, ne lastnega denarja. Ali ne bi
               bila težava še večja. Če smo šli na razpis s tem namenom, da izprobamo koliko je naš
               projekt težak oziroma kam se uvršča, ni nič narobe. Nismo morali vedeti, da bo
               projektov toliko na razpisu, trikrat več kot je bilo na razpolago denarja, je to v
               redu. Sicer pa je približno tak poizkus to ker ni bilo vloga popolna kot je bil tisti
               sklep Vlade, vaše Vlade takrat, da občine začnejo kohezijske projekte z lastnimi
               sredstvi desetimi, da podpišejo pogodbe z izvajalci, 90 % denarja pa ni bilo. To je
               bil podoben poizkus sedaj s tem kandidiranjem na ta razpis. Jaz se bojim, da je
               projekt predrag, da ga ne bomo začeli, da ne bomo dobili zasebnega partnerja za tak
               projekt, za teh 27 kilometrov, ker ta zasebni partner bo hotel vsaj minimalni dobiček
               nazaj. In če bomo naredili bogatih teh 27 kilometrov, kaj pa ostali del. Saj na teh
               27. kilometrih nek zasebni partner ne bo mogel zaslužiti ne vem kaj. Zaslužil bo na
               kompletnem poteku recimo do Maribora ali pa do madžarske meje, če ostalo nimamo
               obnovljeno. Če bomo pa vse, zdajle šli na tak način kot gremo ta, bomo imeli pa zlato
               železnico.  Pa kdaj jo
               bomo zgradili, kdaj bo lahko promet stekel, ne vem, 120 kilometrov na uro, tovorni
               promet, ki naj bi bil cilj. Dokler bo pa promet potekal 35, 40 kilometrov na uro na
               tej naši železnici, pa bomo težko dobili kakšnega zasebnega partnerja. Po moje je to
               utopija. Zgraditi je pa treba. Treba je najti neko varianto, ker Luka Koper je takega
               pomena za razvoj našega gospodarstva, da jo je treba odpreti, da ji je treba
               zagotoviti zadostno povezavo z notranjostjo ali preko naše države. Tiste izjave,
               minister, ki ste jih izrekli takrat na hearingu, so bile zelo pogumne, ampak verjetno
               prave, čeprav so vsi skočili. Ni denarja ne za tretjo razvojno os, ne za drugi tir,
               vemo, kakšne imamo državne ceste. Ampak, rešitev je treba najti. Se pravi, treba je
               racionalizirati postopke, projekte in dobiti kakšnega tujega vlagatelja, ki bo v nas
               verjel. Če bomo umeščali 10 let v prostor te objekte, verjemite mi, ne bo nihče več
               šel v ta špil z nami. Jaz ne obsojam tega poskusa pridobitve evropskih sredstev kot
               ne vem kakšen kiks, ne vidim pa svetle lučke na koncu tunela. Zaradi tega, ker
               denarja ni. So neke želje, kako bomo, že zdavnaj bi morali, pa ne, in verjetno nam bo
               časa zmanjkalo. Tisto, da bomo pa čakali, počakali, da se bo zasičila tista proga
               Italija-Avstrija, pa da bomo potem potrebovali ta tir, pa mislim, da bo Luka Koper
               prej umrla in bodo odpisali in bomo še to priložnost izgubili. Mislim, da sosednje
               države delajo na prometni infrastrukturi zelo hitro in hitreje od nas. Mi smo že tako
               in tako zaostali na tem področju in bo treba najti neko varianto, verjetno najprej s
               kakšno spremembo, drastično spremembo zakonodaje na tem področju, da bomo hitreje
               prišli do umeščanja v prostor, do gradbenih dovoljenj. In samo tako bomo lahko upali,
               da bomo dohiteli ali pa vsaj delno nadomestili ta zaostanek, ki ga imamo, ker mislim,
               da samo še kakšni Bolgari in Romuni imajo še take železnice kot pri nas, drugi okoli
               nas pa boljše, pa nimajo takega renomeja, kot ga je imela Slovenija do zdaj.</p>
               <p>Tako da vso srečo, minister. Jaz upam, če boste res po teh sklepih obveščali vsakih
               nekaj mesecev odbor, bom zelo vesel in se bom veselil vsakega napredka na tem
               področju, predvsem na tem projektu. Bojim pa se, da bo treba prodati ali pa za majhen
               denar to oddati tujcem, da bodo oni prijeli to v roke in naredili tako, kot oni sami
               znajo. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp71">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod minister Gašperšič, imate besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp72">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Poglejte, nihče verjetno ne misli, da je pred nami lahka naloga. Vsi se strinjamo, da
               je naloga, pred katero se nahajamo, to je iskanje zasebnega partnerja, vlagatelja,
               težka in zahtevna. Zato je nerealno pričakovati, da bi bila ta naloga tudi hitro
               lahko opravljena. Kot sem skušal danes razložiti, upam, da sem dovolj dobro razložil,
               imamo še kar nekaj dela pred sabo in te domače naloge smo se resno lotili in jo bomo
               opravili.</p>
               <p>Zdaj ne bi želel špekulirati o nekih planih B. Mogoče me želi spoštovana poslanka
               speljati na tanek led, pa da bi se zdaj razgovoril o nekih planih B in na ta način
               pokazal, da sem projekt že pokopal. Ne, nismo. Mi, kot rečeno, bomo to svojo nalogo
               opravili. In tudi čisto finančno javno-zasebno partnerstvo je na koncu možno. In
               seveda, če se bo pokazalo, da si Republika Slovenija  ne bo mogla privoščiti nekih plačil, letnih
               plačil v določenem obdobju, ki jih bo, recimo, nek finančni zasebni partner
               pričakoval, potem se bomo o nekih alternativnih rešitvah verjetno morali pogovarjati
               takrat. Do takrat pa mi delamo na tem, da bomo poiskali tega zasebnega partnerja, in
               trenutno o nekih alternativah in planih B sam osebno ne razmišljam. Če dejansko pri
               vzpostavljanju tega javno-zasebnega partnerstva ne bomo mogli biti uspešni ali si ne
               bomo mogli tega privoščiti, bo pa treba potem tudi o tem razmišljati. Ampak zaenkrat
               sem, kot rečeno, optimist. Mislim, da je ta projekt lahko privlačen za marsikoga,
               seveda pa moramo tu modro ravnati. Mislim, da je ključ do te zgodbe o uspehu tudi v
               Luki Koper. Namreč, treba je vedeti, da ni drugi tir pogoj za uspeh Luke Koper, ampak
               je Luka Koper, njen razvoj tudi pogoj za uspešnost in vzdržnost drugega tira. Luka
               Koper, moramo vedeti, da je tam treba storiti še marsikaj drugega, tudi če bo drugi
               tir zgrajen, da bo Luka Koper razvila svoje polne potenciale in dosegla to, kar si
               vsi želimo, da bo postala vodilno okno v Severnem Jadranu za polnjenje prostora
               srednje in vzhodne Evrope. Namreč, ni tu samo drugi tir v igri, treba je v Luki Koper
               še marsikaj narediti. In to je tisto, kar je pomembno pri tej zgodbi. Mi moramo
               zagotoviti, da bo ta zgodba realizirana, na ta način bo postal tudi drugi tir smiseln
               in upravičen. Samo razmišljanje o drugem tiru kot 27 kilometrov projekta železniških
               tračnic je povsem preozko. Tudi vaš državni sekretar v prejšnji vladi je o tem
               govoril, tudi sam o tem govorim in tu mislim, da je ta posebnost tega projekta. To ni
               klasičen železniški projekt, ki so običajno dejansko manj privlačni za zasebne
               partnerje, tu mislim, da imamo zgodbo povsem drugačno in je lahko iz te zgodbe tudi
               zgodba o uspehu. Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp73">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Ugotavljam, da ni več prijavljenih za razpravo, zato jo zaključujem.</p>
               <p>Preden preidemo na odločanje, ugotavljam, da predlagani sklep predlagatelja današnje
               nujne seje seznanitvene narave, zato v skladu s prakso na tem odboru o njem ni treba
               glasovati.</p>
               <p>Prehajamo na odločanje o predlogih sklepov poslanskih skupin SMC, Desus in SD. <stage>/
               oglašanje v ozadju/</stage> Ja, predlagateljica?</p>
            </sp>
            <sp xml:id="SDT7-OZIOIP-nujna-18-2015-07-07.sp74">

               <speaker>MAG. ALENKA BRATUŠEK (PS ZaAB):</speaker>

               <p><stage>/ brez mikrofona/</stage> Obrazložitev glasu je verjetno samo še, kajne?</p>
            </sp>
            <sp xml:id="SDT7-OZIOIP-nujna-18-2015-07-07.sp75">

               <speaker>PREDSEDNIK IGOR ZORČIČ:</speaker>

               <p>Ja, imate obrazložitev glasu.</p>
            </sp>
            <sp xml:id="SDT7-OZIOIP-nujna-18-2015-07-07.sp76">

               <speaker>MAG. ALENKA BRATUŠEK (PS ZaAB):</speaker>

               <p>Hvala.</p>
               <p>Tako kot sem prej povedala, bom te sklepe podprla, se zahvalila ministru za povedano.
               Mogoče bi si želela malo več konkretnih zavez. Tako ne vem, ali smo po današnji
               razpravi kaj bliže k rešitvi. In tako kot je povedal že predgovornik, lahko samo
               zaželim čim bolj uspešno in čim več sreče pri iskanju zasebnega partnerja. Kar pa se
               tiče sklepov, bom pa še enkrat povedala, spoštovani kolegi, da če res želite
               sodelovanje, bi naslednjič bilo mogoče prav, da se o tem pogovorimo prej. Bom pa,
               tako kot sem povedala, oba sklepa podprla. Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp77">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Obrazložitev glasu, kolega Ferluga.</p>
            </sp>
            <sp xml:id="SDT7-OZIOIP-nujna-18-2015-07-07.sp78">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Torej, v imenu SMC, Desusa in SD, se pravi, predlagateljev teh dveh sklepov, moram
               povedati, da nismo hoteli delati enosmerno, se pravi, brez vas, ampak smo hoteli dati
               kot neko ponudbo, kot nek predlog. Tako mi je žal, da ste razumeli kot  neko enostransko dejanje.
               Jaz se to res moram opravičiti. Smo bili pa res pobudniki zaradi tega, ker smo hoteli
               nekako zavezati tudi malo bolj ministrstvu, da se bo še bolj angažiralo glede na
               tiste že predhodne sklepe iz tiste predhodne seje, 8. januarja ali ne vem kdaj je že
               bila, ali februarja. In tukaj smo hoteli dati še ti dve točki, ki bi jih še nekako
               bolj obvezale. Tako da, ne misliti, da delamo to na svojo roko, ampak res si želimo,
               ker mislim, da je to skupen projekt vseh nas in je tako zelo pomemben, da je res po
               mojem sedaj že zadnji čas, da gremo vsi v isto smer in da vsi skupaj poskušamo najti
               rešitve. Tako, da predlagam tudi za naslednjič, ko bodo kakšne takšne podobne zadeve,
               da se tudi pred sejo mogoče dobimo pa pomenimo o predlogih sklepov, pa da skupaj res
               naredimo potem neko dobro zgodbo.</p>
               <p>Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp79">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo obrazložitev? Kolega Krivec.</p>
            </sp>
            <sp xml:id="SDT7-OZIOIP-nujna-18-2015-07-07.sp80">

               <speaker>DANIJEL KRIVEC (PS SDS):</speaker>

               <p>Hvala za besedo.</p>
               <p>Še enkrat. Tudi sam nimam težav, da podpremo te dodatne sklepe, bi pa rad slišal
               stališče ministrstva do sklepov, ki jih zavezujejo, kajti običajna praksa je, da se
               ministrstvo opredeli do predlogov in če povemo, v preteklosti je bila tudi praksa, da
               se z ministrstvom pogovori preden se take sklepe vloži, tako da bi pričakoval oziroma
               prosim ministra, da se opredeli do teh sklepov, kajti imajo kar nekaj pomembnih
               zavezujočih zadev in ministrstvo običajno pove ali se s tem strinja ali ne, tako da,
               preden bi glasovali bi to želel slišati.</p>
            </sp>
            <sp xml:id="SDT7-OZIOIP-nujna-18-2015-07-07.sp81">

               <speaker>PREDSEDNIK IGOR ZORČIČ:</speaker>

               <p>Kolega Trček najprej besedo. Obrazložitev glasu.</p>
            </sp>
            <sp xml:id="SDT7-OZIOIP-nujna-18-2015-07-07.sp82">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Se strinjam kar je bilo ravnokar izrečeno. Tudi ne vidim problema, da teh sklepov s
               strani Združene levice ne bi podprli. Navsezadnje pri prvem predlogu sklepa nas
               zanima tudi ideološka podstat, to je CD-jevega priporočila predlogov.</p>
               <p>Pri drugem sklepu pa ne bomo sedaj amandmirali gor in dol, bi si pa zaželel seveda,
               da to letno poročanje odborov zajema tisto kar sem prej našteval kot neke
               konkretizacije, ki jih moramo slišati, da se bomo lahko vsebinsko konkretno
               pogovarjali. Glede na 1. točko današnjega dnevnega reda in nekako odnosa Ministrstva
               za okolje in prostor, ki je tudi vpeto v to zgodbo, se pa nekako bojim, da se to ne
               bo zgodilo, ker mi na sami seji predstavniki ministrstva niso hoteli nekih relativno
               banalnih informacij povedati.</p>
               <p>Hvala.</p>
            </sp>
            <sp xml:id="SDT7-OZIOIP-nujna-18-2015-07-07.sp83">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želite besedo morda? Gospod minister, imate besedo.</p>
            </sp>
            <sp xml:id="SDT7-OZIOIP-nujna-18-2015-07-07.sp84">

               <speaker>METOD DRAGONJA:</speaker>

               <p>Hvala.</p>
               <p>Jaz se seveda s temi predlaganimi sklepi lahko v celoti strinjam, nimamo nobenih
               težav, se pravi, da se tako poroča oziroma, da celo predstavniki OECD naredijo
               predstavitev. Tudi sami smo o tem razmišljali. Ravno tako nimam nobenih zadržkov, da
               tukaj na tem odboru poročamo. Lahko tudi pogosteje. Tudi samo bomo poskrbeli, da bodo
               vse informacije o napredku drugega tira ves čas javno dostopne. Mi smo tudi že
               pripravili spletno stran kjer bodo te stvari redno objavljene, tako da tudi
               pravzaprav lahko povabim vas poslance, da tudi tam stvari spremljate. Mislim, da bo
               marsikaj tudi tam objavljeno, ker namreč predvidevamo in načrtujemo, da bodo tudi
               potencialni zasebni partnerji kar precej informacij dobili na ta način preko kanala
               spletne strani, tako da zadevo pripravljamo tudi v angleškem jeziku. In skratka se
               bomo posluževali vseh načinov za javno prezentacijo tega našega dela, skratka tako
               tudi pred odborom.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-18-2015-07-07.sp85">

               <speaker>PREDSEDNIK IGOR ZORČIČ:</speaker>

               <p>Hvala. Še kdo obrazložitev glasu? Če ne, dajem na glasovanje sklep številka 1
               koalicijskih strank. Glasovanje poteka.</p>
               <p>Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem sklep številka 2. Glasujemo.  Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in 18. nujno sejo Odbora za infrastrukturo,
               okolje in prostor. <stage type="time">Seja se je končala 7. julija 2015 ob 21.00.</stage>
               </p>
            </sp>
         </div>
      </body>
   </text>
</TEI>