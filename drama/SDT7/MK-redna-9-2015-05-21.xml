<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="MK-redna-9-2015-05-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6988A51991BCECCEC1257E310035A79C</idno>
               <idno type="custom" subtype="day">B3648A6FA83E2537C1257E5200450DB6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=B3648A6FA83E2537C1257E5200450DB6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-redna-9-2015-05-21.MK" n="9">
               <name>redna seja</name>
               <date when="2015-05-21"/>
            </setting>
         </settingDesc>
         <particDesc>
            <listOrg>
               <org xml:id="MK-redna-9-2015-05-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-redna-9-2015-05-21.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">3. nadaljevanje 9. seje</stage>
            <stage type="date">(21. maj 2015)</stage>
            <stage type="chairman">Sejo je vodil dr. Mitja Horvat, predsednik Mandatno-volilne komisije.</stage>
            <stage type="time">Seja se je začela ob 9.02. </stage>

            
         

            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Pravlep pozdrav vsem zbranim.</p>
               <p>Pričenjam 3. nadaljevanje 9. seje Mandatno-volilne komisije. Za telovadbo se
               opravičujem, ampak meni se zdi, da sem zadnjič opozoril, da bomo v sobi 212, ker je
               žal velika dvorana, kjer tradicionalno zasedamo zasedena.</p>
               <p>Obveščam vas, da se seje ne morejo udeležiti mag. Matej Tonin. Prav tako vas
               obveščam, da namesto poslanca gospoda Jožeta Tanka s pooblastilom nastopa na seji
               gospod Vinko Gorenak. Namesto poslanke Simone Kustec Lipicer s pooblastilom gospod
               Dušan Verbič, namesto poslanca gospoda Igorja Zorčiča s pooblastilom poslanec Dragan
               Matić, namesto poslanca gospoda Janija Möderndorferja s pooblastilom poslanec gospod
               Peter Vilfan in namesto poslanca gospoda Franca Jurša s pooblastilom poslanka Jana
               Jenko in namesto poslanca Franca Breznika s pooblastilom gospod Marko Pogačnik.</p>
               <p>S sklicem seje ste prejeli dnevni red seje. Pod točko 2. – obravnavamo predlog sklepa
               o sestavi in imenovanju predsednika, podpredsednika ter članov in namestnikov članov
               Preiskovalne komisije o ugotavljanju zlorab v slovenskem bančnem sistemu ter
               ugotavljanju vzrokov in odgovornosti za že drugo sanacijo bančnega sistema v
               samostojni Sloveniji. 
               Prehajamo na <title>TOČKO DNEVNEGA REDA.</title>
               </p>           

               <p>Ker je kar precej pooblastil, kateremu zdaj prilagam še obvestilo, da namesto
               poslanca gospoda Branka Zormana sodeluje s pooblastilom poslanka gospa Maruša Škopac.
               Je morda glede na to, koliko imamo danes pooblastilo vendarle primerno, da najprej
               nekaj uvodoma, kar sem že pri začetku obravnavanja te točke še za vse tiste, ki so se
               nam zdaj pridružili.</p>
               <p>Torej Državni zbor je na podlagi predloga skupine poslancev na svoji seji 24. 4. 2015
               odredil parlamentarno preiskavo o ugotavljanju zlorab v slovenskem bančnem sistemu
               ter ugotavljanju vzrokov in odgovornosti za že drugo sanacijo bančnega sistema v
               samostojni Sloveniji.</p>
               <p>V skladu s 5. členom Poslovnika o parlamentarni preiskavi imenuje Državni zbor za
               vsako parlamentarno preiskavo posebno preiskovalno komisijo, in sicer na isti seji,
               na kateri sprejme sklep, najkasneje pa na prvi naslednji seji. Zato tudi to število
               in gostitev, da se praktično vsak dan srečujemo, ko poskušamo rešiti to
               vprašanje.</p>
               <p>Ker predlog sklepa o sestavi in imenovanju predsednika, podpredsednika, članov in
               namestnikov članov posamezne preiskovalne komisije pripravi za odločanje Državnega
               zbora Mandatno-volilna komisija, so bile poslanske skupine pozvane, da sporočijo
               številčno zastopanost poslanske skupine v preiskovalni komisiji ter kandidate za
               predsednika, podpredsednika, člane in namestnike članov predmetne preiskovalne
               komisije.</p>
               <p>Mandatno-volilna komisija je tako prejela predloge poslanskih skupin za sestavo ter
               kandidate za predsednika, člane in namestnike članov preiskovalne komisije. Kandidata
               za podpredsednika ni predlagala nobena poslanska skupina in upam, da se bomo tudi v
               teku seje lahko dogovorili o podpredsedniku. Delovno gradivo predloga sklepa je
               objavljeno pri sklicu te seje, poziv poslanskim skupinam in predloge poslanskih
               skupin pa ste članice in člani prejeli preko sistema UDIS, zato posebej nisem navajam
               imen, če pa boste šteli za primerno ali potrebno, bom seveda to tudi storil.</p>
               <p>Preden odprem razpravo vas prosim, da se opredelite, kot smo že povedali do četrtega
               odstavka 6. člena Poslovnika, kajti vemo, da nobene formalne zahteve za sorazmerno
               število članov v preiskovalni komisiji nismo prejeli. Prejeli smo pa predloge za
               sestavo te komisije. To je prvo in osnovno vprašanje, ki ga moramo razrešiti. Kot
               veste je do sedaj že bilo izraženo stališče, da bi sestava v sorazmernem številu
               lahko pomenila nevarnost za delovanje same komisije, kajti manjše število članov
               zagotovo pomeni večjo operativnost preiskovalne komisije.</p>
               <p>Ker je pri prejšnji obravnavi bilo še nekaj prijavljenih k razpravi in večine med
               njimi danes tukaj ne vidim, je tukaj prišlo samo do spremembe in imam na seznamu dve
               prijavljeni: gospo Evo Irgl in pa gospo Anjo Bah Žibert, tako da če želi še kdo
               razpravljati vas vabim, da se k razpravi prijavite.</p>
               <p>Kot rečeno, nadaljujemo z razpravo in najprej dajem besedo gospe Evi Irgl.</p>
            </sp>
            <sp who="SDT7:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo spoštovani gospod predsednik. Kolegice poslanke, kolegi
               poslanci. Danes imamo torej nadaljevanje točke dnevnega reda z oblikovanjem
               preiskovalne komisije glede bančne luknje. In tisto, kar je treba najprej reči, je
               preprosto dejstvo, zato da bodo tudi tisti, ki spremljajo to sejo komisije vedeli, o
               čem govorimo. Koalicija ni dala podpisov pod preiskovalno komisijo, ki smo jo
               zahtevali oziroma želeli ustanoviti v Poslanski skupini Slovenske demokratske stranke
               v zvezi z bančno luknjo. Čeprav je zanimivo, da ravno v koalicijski pogodbi teh
               strank, ki danes so nasprotovale oziroma niso dale podpisov pod preiskovalno
               komisijo, imate v koalicijski pogodbi zapisano, da boste delali vse za večjo
               transparentnost, za večjo preglednost, tudi na bančnem  področju. O tej transparentnosti in
               preglednosti, danes vidimo, ni nič, se samo obrača neke besede in se na koncu dela
               tako, da se v resnici ne bi nič naredilo. V koaliciji ste bili tako proti temu, da
               imajo državljani pravico vedeti, kam gredo njihova sredstva. Bili ste proti temu, da
               državljanke in državljani imajo pravico vedeti, kako so njihova sredstva porabljena.
               To govorim zlasti za primer, ko smo v Državnem zboru razpravljali o tem, da bi Banka
               Slovenije morala dati vse podatke na razpolago Državnemu zboru, zlasti če vemo, da je
               v prejšnjem mandatu potekala preiskovalna komisija s podobno tematiko v zvezi z
               bančno luknjo in jo je vodil kolega Pogačnik, ki je danes tudi z nami. Takrat je imel
               velike težave s tem, da bi prišel do podatkov, ki pa so bili pomembni in izjemno
               relevantni, pravzaprav ključni za to, da pridemo do določenih ugotovitev. Ampak
               Stranka modernega centra, ki ima izjemno visoke etične standarde in prisega na
               transparentno delovanje, je v Državnem zboru mirno glasovala proti temu. In, kot
               rečeno, proti temu, da se da podpise pod preiskovalno komisijo. Danes pa, kot lahko
               vidim, želite na nek način ugrabiti to preiskovalno komisijo. Mi smo naredili vsa
               izhodišča, jih pripravili, predstavili, kaj mora preiskovalna komisija narediti, da
               lahko pridemo do določenih ugotovitev. Ugrabili ste torej preiskovalno komisijo s
               tem, ko želite, brez da bi prej dali podpise pod njo, svojega predsednika iz Stranke
               modernega centra. In predlagali ste osebo, ki, če se ne motim, ne vem, če je v
               Državnem zboru trikrat ali štirikrat spregovorila, sploh pa ne o tej temi, o kateri
               govorimo danes. Intimno ste torej proti preiskovalni komisiji, ampak ker se navzven
               lepo sliši, če se deluje transparentno, ste se potem odločili za ta manever, ki je po
               mojem mnenju napačen, zlasti zaradi tega, ker je Slovenska demokratska stranka tista,
               ki je to preiskovalno komisijo predlagala. In tudi za vas bi bilo, če pogledamo samo
               z vidika percepcije javnosti, bolje, če bi dali podpise pod to preiskovalko in potem
               tudi potrdili, da preiskovalno komisijo vodi naš kolega Anže Logar, ki bi to, po
               mojem mnenju, preiskovalno komisijo zelo korektno in dobro vodil. Ampak vi ste se
               odločili, da boste predlagali svojega kandidata, kljub temu, da komisije v resnici
               intimno ne podpirate. Eden od vzrokov, da intimno ne podpirate te preiskovalne
               komisije, je zagotovo, da boste želeli v tej komisiji delovati netransparentno,
               mogoče s prikrivanjem podatkov, s prikrivanjem vsebine, podobno, kot so delovale
               nekatere komisije za preprečevanje korupcije, zlasti v tistem času, ko sta jo vodila
               gospod Drago Kos in gospod Klemenčič, ko je bil edini cilj in namen te Komisije za
               preprečevanje korupcije v tistem času, da se obračunava s političnimi nasprotniki ali
               pa da se koruptivna dejanja prikriva, ne pa razkriva. To smo mi že večkrat dokazali.
               In tako približno, imam občutek, naj bi delovala tudi ta preiskovalna komisija, če jo
               bodo vodili predstavniki Stranke modernega centra. Zato tudi niste želeli večjega
               števila članov v tej komisiji, ker je to lažje nadzirati, seveda.</p>
               <p>Če pogledamo kratek pregled odgovorov, ki smo jih dobili v Poslansko skupino
               Slovenske demokratske stranke na predlog, da se ustavno preiskovalno komisijo, lahko
               vidimo, da gre za veliko zapisov sprenevedanja, se pravi, v tem stilu, <q>"mi bi
               sodelovali, ampak v resnici ne bi sodelovali,"</q> približno tak odgovor je bil poslan s
               strani Stranke modernega centra na Poslansko skupino SDS. Potem, če pogledamo odgovor
               Socialnih demokratov, tukaj  je zanimivo, da pri tej transparentnosti ne želijo
               sodelovati, so pa vsaj jasni pri svoji odločitvi, da ne bodo prispevali podpisov. Pri
               SMC-ju tega ni bilo na ta način razbrati. Če pogledamo, recimo, dopis vrhunskega
               zavajanja, je pa primer Združene levice. Oni so zapisali, da so zainteresirani za
               preiskavo, potem, da bodo celo dali vsebinske popravke na to ali pa pripravili neke
               dodatne vsebine, predlagali so tudi sestanek. Ampak potem ni bilo nič od tega, ne
               sestanka, ne dodatne vsebine in tudi podpisov ne. Skratka, v politiki je tudi nek
               <q>"fair play"</q>, vedno. In če se nekaj dogovoriš in pelješ nek postopek, potem
               pričakuješ, da bodo tudi partnerji, čeprav so vsebinsko na drugačnem stališču,
               korektno sodelovali.</p>
               <p>Tako še enkrat prosim, zlasti Stranko modernega centra, ki je največja stranka v
               parlamentu in nosi nedvomno tudi največjo odgovornost za vse, kar nastane, tudi za
               takšne odločitve, da vendarle podpre naš predlog, ker bo to dobro tudi za Stranko
               modernega centra in za vse nas, če preiskovalno komisijo vodi tisti, ki jo je tudi
               predlagal. Najlepša hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert, izvolite, imate besedo.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči.</p>
               <p>V bistvu sem vesela, da je bila Eva prva, ker je dejansko na nek način težko, to se
               nam je že zadnjič zgodilo, ko neko temo prekineš v času razprave in jo potem
               nadaljuješ čez nekaj dni, ker je težko, ne samo povzeti, kaj se je dogajalo, ampak
               predvsem odgovarjati na vse tisto, kar je bilo izrečeno in bi zahtevalo neke
               odgovore.</p>
               <p>Preden predstavim svoje mnenje in stališče, menim, da sem dolžna nekaj odgovoriti
               tudi na izvajanje takrat kolega Möderndorferja, ko je govoril o prejšnji preiskovalni
               komisiji minulega mandata. Takrat je bilo izrečenih nekaj pomislekov. No, moram
               povedati, da je ta komisija, če ste spremljali njeno delo, delala dobro in je bilo
               tudi povedano, na katere probleme vse so naleteli in kakšne možnosti so v danih
               okoliščinah sploh imeli. Nedvomno pa je treba poudariti tudi to, da je morala
               komisija svoje delo predčasno prenehati, kajti mandat je bil skrajšan. In je nekako
               nelogično razmišljanje ali pa izjave tistih, ki menijo, da komisija ni v celoti
               opravila svojega dela. Seveda ga ni, saj ga tudi prejšnja Vlada ni. Nenazadnje, prva
               je bila zrušena zaradi odločitev nekoga, ki je danes minister, naslednja ni bila
               sposobna končati svojega mandata. Dejstvo je, da ne moremo za to kriviti komisije, da
               ni zaključila svojega dela.</p>
               <p>Danes smo v novem mandatu in v tem mandatu bomo kmalu ali pa smo že slabo leto. Vsaka
               od političnih strank bi se lahko odločila, da predlaga odreditev preiskovalne
               komisije. Pa je ni. Odreditev preiskovalne komisije predlaga Slovenska demokratska
               stranka, po tehtnem razmisleku in predvsem zato, ker je to gotovo tisti del naše
               stvarnosti, bom rekla, ki še kako bremeni in na drugi strani tudi zanima
               davkoplačevalce, ki so večkrat morali svoj denar dati za sanacijo, za katero
               odgovornost ni prevzel oziroma se ni znašel pred tistim končnim sodiščem še nihče.
               Dejstvo je, da do končne odločitve sodišča glede situacije v našem bančnem sistemu,
               jaz rečem rop, to je na
               neki način rop, se ni pojavil nihče. Dejstvo je, da moramo to zgodbo in to je
               dolžnost na neki način vseh nas, ki smo v državnem zboru pripeljati do nekega cilja.
               Meni se zdi, da smo za to še kako poklicani. Zato se mi zdijo razprave koliko je
               število članov komisije tisto pravo in tisto manj pravo na neki način drugotnega
               pomena ob tem, kaj vsebinsko ta komisija obsega in kaj je njen cilj. Jaz sem vesela,
               da je interes večji in da je pripravljenost večja, da bi v tej komisiji sodelovalo
               več tistih, ki se, predvidevam, na stvari spoznajo. Ki želijo se zadevi zelo
               posvetiti in prav bi bilo, da tukaj ne omejujemo tudi zato, ker na neki način
               poslovnik to tudi omogoča. Tukaj gre za različna mnenja, ampak jaz dejansko ne vidim
               problema pri številu, da bi to karkoli oviralo samo delo. Vi tukaj na
               Mandatno-volilni komisiji, danes ste predsednik lepo povedal, več nadomestnih članov
               kot rednih članov, pa delo povsem lepo poteka. Ne vidim, če bi za to bilo kaj
               drugače, če bi bilo manj številčno, mogoče še težje. To se mi zdi nekako privlečeno
               za lase kot temu rečem. Jaz menim, da dejansko je v prvi vrsti pomembno to, da ta
               komisija se ustavi sedaj, da začne delati in da seveda morda pa pustite
               predlagatelju, da je nekako poudaril tisto kar se mu je zdelo najbolj pomembno tudi
               glede tega koliko bi bilo teh članov, kot povedano za to so potrebni tudi vaši
               glasovi.</p>
               <p>Res je, v vaši koalicijski pogodbi ste veliko govorili, ne samo etiki, ampak tudi o
               neki razčiščevanju stanja na bančnem sistemu. Vse možnosti ste imeli, da bi to tudi
               preiskovalno komisijo ali pa na neki drugi način zadeve začeli odpirati pa se za to
               niste odločili. Meni je povsem jasno, zakaj ni bilo danih teh podpisov, ko je SDS
               predlagala odreditev parlamentarne preiskovalne komisije o bančnem sistemu. Dejstvo
               je, da ste želeli to vodenje prevzeti, ampak če ste to želeli prevzeti, bi lahko to
               naredili tudi tako, da bi sami predlagali ustanovitev te komisije, pa niste. Jaz
               težko verjamem, da v poslanski skupini niste sposobni pripraviti predloga.</p>
               <p>Sedaj je zelo nekorektno, da nekako omejujete opozicijo, ki je lahko vedno preglašena
               oziroma nekako povožena, da bi to komisijo tudi vodila. Meni se to enostavno ne zdi
               korektno. Tudi zato, ker imena, ki smo jih predlagali, sami lahko pogledate stvari
               poznajo. Jaz mislim, da vsem tistim, ki bi tukaj sodelovali, če ne bo v prvi vrsti
               želja, da pridemo zadevi do konca je potem itak sama komisija v fazi in resno
               namenjena samemu imenu. Rešitve ne bo. Končala bo klavrno. S tem pa seveda vedno
               znova odpiramo pred državljani vprašanja kaj pa sploh v DZ počnejo, kakorkoli se
               lotijo ne končajo, do sklepov ne pride, ampak dajmo se vprašati zakaj.</p>
               <p>Zadnjič je bilo s strani, mislim da gospoda Verbiča, pojasnjeno, da meni, da bi
               nekako morala vodenje te komisije prevzeti SMC tudi zato, ker ni bila ali pa ni
               vključena v neke zgodbe iz preteklosti, tako nekako je bilo, se pravi,  da gre za novo stranko, ki prej ni
               pri tem sodelovala in tako naprej. Mislim, da je bilo v tem smislu povedano. Do neke
               mere seveda ste res nova stranka. So pa gotovo vaši politični sopotniki tisti, ki
               niso novi v politiki. Če nekdo dobi novo ime ali pa kandidira na neki stranki to ne
               pomeni, da je nov v politiki. Če pač stvari malo bolje pogledamo, poglejte, vaš
               minister za finance je bil minister za finance tudi v preteklosti. Vaša ministrica,
               ki danes sicer pokriva področje zdravstva je bila takrat tudi državna sekretarka neko
               obdobje na Ministrstvu za finance. Pazite, in bila je zadolžena tudi za bančništvo.
               Mislim,da so to še kako pomembne stvari, ki na nek način bremenijo tudi SMC.
               Bremenijo v tem, da ne moremo reči, da niste bili nekim stvarem blizu ali jih niste
               poznali.</p>
               <p>Drugo, kar je zame tukaj pa precej problematično je, da vi dobro veste, da se zadnje
               dni pojavljajo posamezna imena, izstopa gospod Janković, ki nekako zaradi kreditov se
               je tudi znašel že pred sodiščem. Vaš minister za finance je njemu v njegovi knjigi
               pel slavo. Gre za en, verjetno intimen, odnos, če ti v neki osebni knjigi daš neko
               osebno mnenje o posamezniku.</p>
               <p>Tukaj je toliko stvari, da zagotovo težko rečemo, da je SMC najbolj primerna za
               vodenje. Če je vsaj delček res tistega, kar pravite, da imate neko etično in moralno
               zavezo bi, po moje, ravno vi morali biti tisti, ki ne bi želeli prevzeti vodenje te
               komisije. To pa seveda ne pomeni, da ne bi sodelovali v njej. Jaz podpiram in menim,
               da bi bilo prav, da v tej komisiji pridemo do neke skupne ugotovitve, da Slovenska
               demokratska stranka, ki je bila predlagatelj in vsak, kot sem povedala, vsaka stranka
               bi lahko bila, ki je to komisijo, kakorkoli želite nekateri prikazati, vodila uspešno
               v mejah, ki je bila dana, tudi v prejšnjem mandatu, da dovolite, da to zadevo nekako
               tudi pod okriljem zaključimo. Seveda ob pomoči vseh, če nas vodi dejansko želja
               potem, da odkrijemo, da se pride do nekih ugotovitev, kaj se je na tem področju
               dogajalo. In to ne govorim zaradi nas, ampak to govorim zaradi državljanov. Oni so
               tisti, ki je prav, da vedo, oni so tisti, ki je prav, da naredimo vse, da pridemo do
               nekih stvari in zaključkov kam je šel in zakaj je moral iti njihov denar. Toliko za
               začetek. Če bo treba se bom pa seveda potem še oglasila. Hvala, predsedujoči.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Verbič, izvolite, imate besedo.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala lepa, predsednik. Vsem kolegicam in kolegom prav lep pozdrav. Moram malo
               hudomušnosti vseeno na moj začetek dati. Ko sem razmišljal glede nadaljevanja
               današnjega dela tega delovnega telesa sem bil res v dilemi v katerem delu bo ta
               komisija pač nadaljevala svoje delo. Ampak kolegica, ki je velikokrat omenila moje
               ime, me je spodbudila k temu, da se bom nekoliko drugače lotil te zadeve, in bom
               rekel tako. Naj se pač big brother v parlamentu začne. Kajti, začel bom s tem, kar
               sem mislil, da mi ni potrebno, predvsem pa v kontekstu, da bom ponovil zgodbo, en moj
               prispevek, ki sem ga pred dvema dnevoma, kajti očitno je pomembno sporočilo javnosti,
               da se bomo pogovarjali ena ali druga stran o vsebini, ne pa čas, ki je v poslovnem
               svetu zelo pomemben, da se hitro zaključi to, kar je moja predhodnica zelo lepo
               povedala, preprosto  se
               je treba odločiti, dogovoriti in komisija naj čim prej začne delati. Toliko za
               uvod.</p>
               <p>Grem na začetek. In bom skušal nekako ponoviti mojo predstavitev, v nadaljevanju si
               bom pa dovolil tudi malce komentirati nekako očitke, ki so letel name oziroma na
               Poslansko skupino Stranke modernega centra. Ampak preden bom ponovil vajo, spoštovana
               poslanka Irglova. Vse, kar ste povedali, očitki vezani na prikrivanje podatkov, da
               smo vpleteni v zamegljevanje pomembnih dejstev, pa še vnaprej preprosto odločno
               zavračam v imenu Poslanske skupine Stranke modernega centra, ker menim, da ste imela
               v mislih in izjavljala zgolj izjave za javnost. Boste imeli v nadaljevanju potem
               možnost kakorkoli mi še oporekati. In grem sedaj na tisto, kar sem imel namen, pa bom
               poskušal biti relativno kratek.</p>
               <p>Dejstvo je, da koalicija je v koalicijskem sporazumu zelo jasno zapisala, da je treba
               opredeliti odgovornost za nastalo bančno luknjo. Sočasno k temu pa zahtevati
               odškodninsko in materialno odgovornost vseh članov uprav in nadzornih svetov
               dokapitaliziranih bank in popolnoma logično je in sledi, da zaradi objektivnosti
               postopkov in ugotovitev ter končnega rezultata parlamentarne komisije za ugotavljanje
               tako imenovane bančne luknje, sem trdno na stališču, da je že s sestavo,
               številčnostjo, imenovanjem predsednika in podpredsednika zelo pomembno, kakšno
               sporočilo se daje vsej javnosti, vsem državljanom in državljankam, predvsem pa tudi
               vsem nam poslankam in poslancem, kako resno in odločno želimo to materijo, ta sestava
               Državnega zbora se lotiti. To je bilo zelo jasno sporočilo in s tem govori, da je
               tudi Poslanska skupina Stranka modernega centra, trdno stoji, kljub temu, da se je
               tudi že pri Zakonu o bančništvu 2 – kot tudi pri zakonu o Banki Slovenije v razpravi
               velikokrat omenjalo to, kar ste tudi spoštovana poslanka ponovno danes omenila neke
               dvojnosti, pa bom to tudi v nadaljevanju še omenil. In zato sem prepričan in trdno
               stojim na stališču, da mora biti ta sestava parlamentarne komisije taka, da je
               operativna in učinkovita. Ampak operativnost in učinkovitost pa dosežeš, če izhajam
               iz lastne prakse, da ne bom govoril prakse vas ali drugih, da imajo te komisije neke
               zakonitosti, dobre in slabe strani. Zaradi tega je moje stališče bilo in je tudi še
               danes in se bom navezal na poslovnik o delu parlamentarne komisije, ki je v tem 6.
               členu res v prvem odstavku zapisal najmanj pet članov, sam sem prepričan, da tisti,
               ki so to pisali in tisti, ki so sprejemali to, da so resnično imeli v mislih, vsaj
               tako menim, da je tisti minimum 5 za moje pojme do 7 optimalnost neke komisije, glede
               na to, če želiš biti učinkovit in operativen. Množična sestava komisije vemo, da že
               pri primeru nekega običajnega disciplinskega postopka so težave, kaj šele v neki
               smeri operativna izvedba. To je bilo stališče, zakaj o ne preveliki sestavi
               parlamentarne komisije. In prav tako sem dal jasno sporočilo in bom danes ponovil, da
               tisti, ki zagovarjajo ali zagovarjate, v tem primeru, ki je legitimno načelo
               sorazmernosti, po moji skromni oceni pomeni, da se daje sporočilo javnosti, da se
               nekako ne želi ugotoviti politično odgovornost nosilcev, ki so povzročili bančno
               luknjo. Ravno iz tega razloga, kajti prevelika številčnost neke sestave je toliko, da
               ne bom govoril o procesnih in ostalih razlogov, sploh pa v sestavi različnih skupin,
               ki pripadajo političnim strankam. To je osnovna poanta. In, da ta delček  zaključim. Po moji grobi
               oceni pomeni, če se dosledno upošteva načelo sorazmernosti pridemo do številke 16 ali
               17, super. Res bom z velikim zanimanjem poslušal argumentacijo kako lahko 17
               poslanska parlamentarna komisija bo v svojem mandatu, ker tukaj sem vesel, da smo
               poenoteni, da se resnično želi, ne v doglednem času, ampak celo pred potekom mandata
               tega DZ zaključiti delo in da se sledi temu, ki je osnovni namen.</p>
               <p>Zaključil sem z eno zadevo, ki je očitno sedaj kamen spotike. Glede na to, da sem
               jasno izrazil, da v kolikor se želi doseči s to komisiji objektivno delo, resnost
               dela, da to komisijo, da se predlaga, da prevzame poslanska skupina oziroma
               predstavnik poslanske skupine, ki nekako v ničemer naj ne bi bila vpeta v pretekle
               dogodke. Preprosto vsi vemo, da je obdobje preiskave od davnega leta 1997.
               Spoštovani, težko boste poslanski skupini, članom poslanske skupine, ki nas je 36 ta
               hip kakorkoli lepili neke nalepke, da smo okuženi glede bančne luknje. Navezne
               okoliščine, povezave, bratska, kaj jaz vem kaj, oprostite, to ni stvar, da se sedaj
               pogovarjamo, jaz se pogovarjam o članih poslanske skupine, ki jih je 36. Glede na to,
               da smo predlagali za predsednika osebo bom rekel, da je skoraj malce žaljivo, da se
               pojavljajo neki dvomi, ali je dober, pravi ali pa je v kakršnikoli navezavi. Jaz se
               sprašujem ali vi dopuščate možnost posamezniku, da se izkaže. Bom zelo vesel, če bo
               uspelo, da bo predsednik ta, ki smo ga predlagali. Me prav zanima, potem komentar vas
               ali kogarkoli, če boste prijetno presenečeni na pravo izbiro in temu primerno tudi
               odreagirali, ampak preden daste možnost se že pogovarjamo ali pogovarjate o
               kakršnikoli povezavah itd. Mislim, da je to resnično daleč od kakršnimi tiste želje,
               da se želi priti do dna na področju bančne luknje. Zakaj to tako trdim? Iz razloga,
               veste in ste, oprostite izrazu, stari mački. Če se kakorkoli kaj ugotovi, dvom ali
               sum ali pri predsedniku ali članu te komisije je popolnoma logično, da se sprožijo
               določeni mehanizmi in postopki, da se opravi zamenjava. Mislim, da je to najmanj kar
               je in tudi nujno, če bi do tega prišlo. Ne pristanem na to, da preden sploh do tega
               pride je sedaj že ogromno nekih naveznih okoliščin, ki skoraj diskreditirajo
               posameznika ali pa celo, bom nekaj rekel, celotno poslansko skupino SMC, da kar
               nekako nekaj govorimo in delamo drugače.</p>
               <p>Še par stvari. Osebno menim, da vsaj moji predhodni sogovornici pa če se malce
               navežem na razpravo pred dvemi dnevi. Ne vem ali podobno razmišljamo ali smo res spet
               vsi na svojem bregu. Zakon o parlamentarni preiskavi zelo jasno govori in bom tukaj
               povezal, da ne bo kaj narobe. Podlaga za odločanje DZ o politični odgovornosti
               nosilcev javnih funkcij. Ta akt in tudi akt, ki sočasno ureja pogoje za ta postopek
               poslovnika parlamentarni preiskavi nikjer ni zaslediti, da je delo te parlamentarne
               komisije osnova, postopek in sicer kazenski postopek. Tukaj me popolnoma presenečate.
               V moji razpravi o DZ sem že tudi takrat omenil, nikjer ne vidim, da za odločanje
               politične odgovornosti nosilcev se potrebuje kreditne mape. Spoštovani,  res ne razumem tega razmišljanja,
               predvsem iz dveh razlogov. Prvi razlog, s tem, ko je Družba za upravljanje terjatev
               začela prevzemati slabe terjatve, in to je tisto, ki je osnova za ugotavljanje
               politične odgovornosti, ima na svoji spletni strani že objavljene podatke kdo je
               prejemnik kredita, v kateri višini kredita je dobil, kateri kreditni odbor je to
               sprejel in tudi zadnji znesek, ki se je prenesel. In v tem primeru se nič ne krši
               tako imenovana zakonska določila varstva osebnih podatkov. Tukaj bi prosil,da v
               kakršnihkoli tovrstnih dialogih, da se preprosto moramo zavedati, da postopek ni
               identičen, ko velja za kazenski postopek pri ugotavljanju politične odgovornosti. In
               res sem v dilemi ali, spoštovane kolegice in kolegi, zares želite ugotoviti
               odgovornost nosilcev tako imenovane bančne luknje. In smo na tej dvojnosti. Vi nam,
               jaz v tem primeru vam. Samo s to razliko, da imam, če sem zelo objektiven, malce
               drugačno težo tega mojega razmišljanja, in bom podkrepil z naslednjimi zadevami.
               Sprašujem direktno, pa ni potrebe, da mi daste odgovor, ampak je prav, da tudi tukaj
               izpostavim. Nimam preprosto odgovora na vprašanje zakaj v vseh teh letih, ki ste
               vložili veliko truda, tudi spoštovani kolega, ki je vodil preiskovalno komisijo, in
               ostali poslanci Poslanske skupine SDS niste vložili, vesel bi pa bil, nimam podatka,
               da ste vložili kakršnokoli kazensko ovadbo zoper suma storitve kaznivega dejanja,
               kajti to je v pristojnosti vsakega občana, tudi poslanca. In v kolikor ste ugotovili,
               da se je vse to dogajal, res me zanima, zakaj v zadnjih, ne bom govoril dveh, lahko
               tudi že toliko nazaj, odkar je bila prva sanacija bančnega sistema, pač to niste
               storili. In zaradi tega imam potem dvom o resničnosti. Kajti, dovolite mi, tako kot
               imate vi svoje razmišljanje, preprosto ga imam tudi sam. Kajti, v kolikor je ta
               ugotovite, ki je iz poročila, ki ni zaradi spleta okoliščin daleč od tega, da ste vi
               krivi, da ni do tega prišlo, govorim kot Poslanska skupina SDS, da bi ta komisija
               zaključila, ampak kolikor sem uspel pogledati, ste resnično prišli do nekih
               ugotovitev, ki so zastrašujoče. Zakaj ni kdo vložil kazenske ovadbe, skladno s črko
               zakona. Ampak kolikor vas jaz razumem, želite bančno parlamentarno preiskavo voditi
               po postopkih kazenskega postopka. Tukaj imamo mi bistveno nasprotujoče stališče.</p>
               <p>Nekaj besed, ki jih je bilo rečenih, ta sorazmernost in podobno, mislim, da je prav,
               da tudi tukaj vseeno rečem. Ne razumem zakaj se postavlja te problem, kajti,
               spoštovani kolegi in kolegice iz stranke SDS, če bi mi upoštevali načelo
               sorazmernosti, potem si upam trditi, da ste vi na slabšem. Nam bi pripadalo 7
               poslanskih mest, vam pa 4. In od 16, to pomeni, da če bi kolikor toliko prišli v nek
               kontekst dialoga, ostale poslanske skupine jih dobesedno pohodimo. Oprostite, ampak
               Poslanska skupina SMC to ne želi. Mi želimo, da je ta zadeva vključena, da so vse
               poslanske skupine in da se resnično upošteva načelo demokratičnosti postopka, ob
               upoštevanju veljavnih pravil igre, in to je normativnost. In zaradi tega ne morem
               razumeti, zakaj tako govorite o tem načelu sorazmernosti. Dopuščam možnost, da pri
               izračunu in kalkulaciji, da je številka posamezna gor ali dol, ampak mislim, da sem
               kar pravi, 7 bi pripadalo stranki SMC, 4 SDS, ostalo pa potem nisem kaj dosti
               računal.</p>
               <p>Še ene zadeve bi se rad dotaknil, ki je bila tudi očitana, zakaj mi nismo podpisali
               tiste pobude predloga za uvedbe. Tudi to bi rad odgovoril. In sicer, menim, da  kot Poslanska skupina SMC
               imamo popolnoma svojo pravico, da se po svoji vesti in po svoji presoji odločimo,
               kako bomo pristopili k rešitvi posamezne zadeve ali problema ali tistega, kar menimo,
               da je resnično v dobrobit državljank in državljanov, kaj šele davkoplačevalcev.
               Kajti, če se mi nismo odločili za podpis tega, preprosto je podobno to, kar sem tudi
               že dvakrat omenil, pristop SDS-a in Stranke modernega centra glede cilja je popolnoma
               identičen. In mislim, da tu ni kakršnegakoli dvoma z ene in druge strani, da se pride
               do odkritja in resnice, edino pot je različna. In zaradi tega se pač razlikujemo. In
               bom zelo vesel, če bomo danes uspeli nekako to zadevo zaključiti, da se čim prej
               resnično zakoplje ta komisija v delo in da je naše poslanstvo potem izvedeno tako,
               kot mora biti.</p>
               <p>Če ponovim, česar sem se prej tudi že malce dotaknil. Dejstvo je, da zelo, zelo
               spodbujamo in kolikor je v naši moči, pa tudi v nadaljevanju se bomo kot poslanci
               trudili, da organi pregona izvedejo in izvajajo aktivnosti, za katere so pristojni.
               Tu dosti več od tega komentarja ne bi šel. Vzporedno s tem pa smo tudi izredno veliki
               zagovorniki, da se preko te tako imenovane politične odgovornosti tega postopka
               izvaja dodatni pritisk, če temu lahko tako rečem, kolikor je mogoče, tudi na vse
               akterje; jasno, če je mogoče. Ampak predvsem v kontekstu, da se resnično pride do dna
               tega. In to je osnovni razlog, ki se vseskozi vrti v tem, da imamo neko dvojno igro.
               Ni res. Prej bi morda v posameznem primeru lahko rekel tudi za vas, pa mi naj bo
               oproščeno. In si bom dovolil, predsednik, če mi boste dovolili, v dokaz temu, da ne
               drži, da je očitana Stranki modernega centra dvojna igra, primer izpred dveh dni –
               vojna grobišča. Zelo jasno smo vseskozi govorili, da je treba po 70 letih to zadevo
               urediti. In temu primerno smo tudi odločitev izrazili v parlamentu. Težko bi pa
               rekel, in moram priznati, da sem z veseljem poslušal vas, spoštovana poslanka Irgl,
               in se pridružujem mnenju spoštovanega dr. Gorenaka, ki vas je javno pohvalil glede na
               prispevek. Tudi sam, res, moram priznati, ne rečem v celoti, ves del, ampak sam sem
               bil pa nekoliko presenečen, da odločitev pač ni sledila temu, kolikor sem jaz to sam
               zaznal. In tu se jaz potem pogovarjam o tem, ko nekdo nam očita neko dvojnost. <stage>/
               oglašanje v ozadju/</stage> Dobro, se vrnem na temo. Hvala lepa.</p>
               <p>Naj zaključim ta del. Interes in želja Poslanske skupine Stranke modernega centra je,
               da se resnično čim prej formira to komisijo. Še vedno smo trdno na stališču, da je
               edina realnost v današnjem času, da se z vso odgovornostjo in resnostjo prevzame to
               komisijo s strani Poslanske skupine SMC in da naj bo sestava te komisije zaradi
               demokratičnosti, operativnosti in učinkovitosti sestavljena iz vsake poslanske
               skupine po en kandidat, če oni to sami želijo. In če zaključim, ker mi nekako ne gre
               skupaj, pa to moram reči, v zvezi z vami, Poslansko skupino SDS. Ko govorite o
               resnosti namer. Ne želim, da bi mi dali odgovor, ampak če mi dovolite, da malce
               drugače razmišljam  kot
               vi. Predsednik MVK je pozval vse parlamentarne stranke, naj dajo imena, naj dajo
               funkcije, naj dajo podpredsednika in nadomestne člane. Popolnoma razumem, da je
               stališče poslanskih skupin različno, in je tudi prav, saj smo vendar v demokratični
               družbi. In tu nimam pripombe, predsednik, podpredsednik. Tudi ko je bil zadnjič na
               komisiji očitek s strani vašega vodje poslanske skupine, <q>"v koaliciji se niste mogli
               dogovoriti, kdo bi bil predsednik."</q> Ne razumem tega komentarja, če vseskozi tudi vi
               govorite in vztrajate na demokratičnosti. Se pravi, vsaka stranka v tem postopku je
               prav, da izrazi željo, skupna volja bo pa potem pokazala, v katero smer bo šlo. Ampak
               v čem je to narobe, če vsaka stranka meni, da bi bil za njih najbolj primeren njihov
               lastni predsednik. Toda tisto, kar moti iz vaše poslanske skupine, kolegi iz SDS, je
               pa naslednje. Če sem prav v tem gradivu opazil, ste edini, ki niste zapisali
               nadomestnih članov. Tako da to so stvari, ki v neki smeri, govorim vsaj zase, me
               malce begajo in motijo, ko govorimo o resničnosti, da želimo, in se na nekih
               formalnih pogojih nekako potem človek ustavi in se včasih zamisli.</p>
               <p>Toliko zaenkrat, pa hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Še obvestilo: namesto poslanca Matjaža Hanžka s pooblastilom na seji sodeluje gospod
               Miha Kordiš.</p>
               <p>Izvolite, gospod Pogačnik, imate besedo.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo. Kolegice in kolegi!</p>
               <p>Uvodoma bi vas, predsednik, opozoril, da opozorite kolega Verbiča v zvezi z izjavo
               kolegice Irgl. Prepričan sem, da kolegica Irgl ni dala niti ene izjave za javnost na
               današnji seji, ampak je zgolj ugotovila dejansko stanje in to tudi izpostavila. In
               mislim, da od kolega Verbiča ni bilo korektno, ko je rekel, da je bila razprava
               kolegice Irgl zgolj predstava za javnost. Daleč od tega, kolegica Irgl je povedala
               dejansko stanje, kaj se dogaja v tem mandatu parlamenta in kaj se je dogajalo v
               prejšnjih mandatih.</p>
               <p>Zdaj bi se pa osredotočil na temo. Glejte, mene po eni strani žalosti, da se zadeva
               zdaj pregreva in da se pri tako pomembnih zadevah izgublja čas, ki je zelo pomemben.
               Predvsem zaradi dejstva, bi rekel, ker iz lastnih izkušenj, ko sem vodil
               parlamentarno preiskavo v prejšnjem mandatu - tu vidim tudi enega izmed članov
               preiskovalne komisije, kolega Hrška -, mislim, da je treba povedati, da ta
               preiskovalna komisija v prejšnjem mandatu je potekala brez nekega političnega
               predznaka, ne glede na to, da je bila sestavljena iz sedmih članov različnih
               poslanskih skupin. In je večina sklepov na tej preiskovalni komisiji bilo sprejetih
               soglasno. In da smo se vsi člani zavedali pomembnosti in odgovornosti, ki jo
               prevzamemo, tako z vodenjem preiskovalne komisije kot s sodelovanjem posameznih
               članov v tej preiskovalni komisiji. Ampak ne moremo mimo dejstva, mimo razlogov,
               zakaj parlamentarna komisija ni prišla do večjih ugotovitev – pač, razpad Vlade
               Alenke Bratušek in predčasne volitve ter s tem avtomatska prekinitev mandata
               preiskovalne komisije. In vsem tistim, ki ne verjamete v to delo ali da je komisija
               prišla do nekih ugotovitev, predlagam, da si preberete vmesno poročilo. V tem vmesnem
               poročilu je vsaj več kot 21 ugotovitev in tudi priporočil za nadaljnje delo.</p>
               <p>V drugem delu bi poudaril eno zadevo. Slovenska demokratska stranka se že dolgo časa
               zaveda problema bančništva. Slovenski bančni sistem je bil od tranzicijskih držav
               edini, ki smo ga že drugič sanirali na račun davkoplačevalcev. In tako v prejšnjem
               mandatu je Slovenska demokratska stranka predlagala uvedbo te komisije kot v
               sedanjem. In Slovenska demokratska stranka  je tudi v prejšnjem mandatu sklicala najmanj pet ali
               šest izrednih sej na temo bančništva, enako tudi v tem mandatu. To pomeni, da v SDS
               se zavedamo teh odgovornosti in da hočemo priti do nekih ugotovitev, predvsem pa, bi
               rekel, do odgovornosti. Črni petek za slovenske davkoplačevalce, 13. petek 2013, ko
               smo davkoplačevalci sanirali slovenski bančni sistem z več kot 5 milijardami evrov
               davkoplačevalskega denarja se ni zgodil niti eden odstop in niti eden odstop ni bil
               ponujen niti s strani regulatorja ali posameznih bank. To pomeni vrgli smo 5 milijard
               in nič se ni zgodilo. Danes pa obstaja veliko tveganje, da bomo davkoplačevalci
               morali sanirati bančni sistem že tretjič. Tudi minister Mramor je povedal izjavo
               oziroma državni sekretar Dragonja koliko slabih kreditov je v danem trenutku v
               bančnem sistemu. V prejšnjem mandatu smo nacionalizirali še dodatne tri, štiri banke,
               to pomeni, da danes je približno 80 % bančnega trga v lasti države in glede na
               predlagano klasifikacijo, ki jo je predlagala vlada Mira Cerarja bo tako ostala še
               naprej. To pomeni, da ko bo prišlo do problema v bančništvu, kdo ga bo saniral,
               davkoplačevalci in danes se pogovarjamo o nadaljevanju tega MVK.</p>
               <p>Po drugi strani res ne razumem Stranke modernega centra. Vi morate sprejeti
               odgovornost za vse nastale zadeve, zaradi katerih smo mi danes tukaj. Če bi SMC
               prispevala podpise k preiskovalni komisiji ta današnja seja mislim, da bi bila bolj,
               ne bi imela take teže in bi bila zgolj formalnost. Ali držite figo v žepu ali pa ne
               poznate aktov in poslovnikov o delu DZ? S tem, ko niste dali podpisov, čeprav je SDS
               vam k temu pozvala tako kot tudi vse ostale stranke, podpise k zahtevi o preiskovalni
               komisiji so poleg poslancev SDS prispevali še poslanske in poslanci NSi. V primeru
               30-ih podpisov 6. člen Poslovnika o delu preiskovalne komisije z leta 1993 jasno
               govori: <q>"Če je parlamentarna preiskava uvedena na zahtevo tretjine poslancev imajo
               vse poslanske skupine v preiskovalni komisiji enako število članov. Predsednik
               preiskovalne komisije se izvoli izmed poslancev, ki so vložili zahtevo za uvedbo
               parlamentarne preiskave."</q> To pomeni predsednik se uvede izmed poslancev, ki so
               vložili zahtevo za uvedbo parlamentarne preiskave, tisti, ki prispevajo podpise in
               dejansko vsaka poslanska skupina ima zgolj enega člana. To pomeni, vi ste šli
               zavestno v to, kar govori drugi odstavek tega Poslovnika o delu preiskovalne
               komisije: <q>"Če je parlamentarna preiskava uvedena na predlog poslanca in na zahtevo DS
               vsaka poslanska skupina lahko zahteva, da ima v preiskovalni komisiji sorazmerno
               število članov glede na število zastopanosti poslanske skupine v DZ."</q> Poslovnik je
               jasen, poslovnik iz leta 1993. Če ste stranka SMC jaz pričakujem, da tudi poznate
               poslovnike o delu v DZ. Se ne morete zagovarjati na to, da ste nova stranka. Vi ste
               šli zavestno v to. Jaz sem osebnega mnenja tudi, 17 članov ta komisija nikdar in
               nikoli ne bo operativna in se bo težko delala, ampak spoštovani kolega Verbič in
               poslanke in poslanci Stranke modernega centra, vi ste šli zavestno v to, poslovnik
               vam jasno pove. S tem, ko niste prispevali podpisov ste jasno vedeli kam bo šla ta
               karavana. NE se sedaj tukaj zagovarjati in sprejmite odgovornost, da niste dali
               podpisov in SDS vas je k temu pozvala. Jaz sem prepričan, da smo v SDS dali korektni
               predlog. Če smo mi predlagatelji te komisije,  potem bi bilo tudi higienično, da to preiskovalno komisijo
               vodi eden izmed poslancev Slovenske demokratske stranke oziroma poslanka. SDS je dala
               korekten predlog, da je predsednik te komisije mag. Anže Logar, ki ima tako strokovne
               izkušnje, kot vse osebnostne karakteristike za vodenje te parlamentarna preiskave. In
               vaš argument, spoštovani kolega Verbič, da ste vi SMC nova stranka in da niste
               vpleteni v bančni sistem v preteklosti. To vam pa še otroci v vrtcu ne verjamejo.
               Naštel vam bom tri imena, ki so zelo direktno povezani z bančnim sistemom v
               preteklosti in delujejo sedaj v vaši vladi. In na predlog SMC tudi imenovani.
               Minister za finance dr. Mramor - mandat 2002 do leta 2004 minister za finance. Takrat
               se je zgodila zelo pomembna zadeva v slovenskem bančnem sistemu, in sicer politika je
               ustavila privatizacijo dveh pomembnih bank, ki je bilo predvideno po programu prve
               sanacije bančnega sistema, in sicer Nove Ljubljanske banke in pa Nove kreditne banke
               Maribor. Druga oseba, državni sekretar na Ministrstvu za finance, spoštovani gospod
               Dragonja, zaposlen v sistemu NLB, mislim, da je deloval v predstavništvu NLB Moskve,
               na drugi strani pa brat predsednika uprave Factor banke, ki smo likvidirali in na
               račun davkoplačevalcev dali. Vi pravite, da niste vpeti v ta sistem. Tretja oseba,
               minister za pravosodje, gospod Klemenčič, nekdanji predsednik uprave KPK, direktor
               KPK, ki je pripravil tudi poročilo o bančništvu, bil zaslišan na prejšnji
               preiskovalni komisiji. V tem imenu je napisal, da je KPK ugotovil tako imenovane sive
               eminence slovenskega bančnega sistema. Da se sive eminence pojavljajo, pet imen, pri
               vseh poslih v bančnem sistemu. Ko smo ga člani preiskovalne komisije vprašali, če
               lahko pove ta imena jih ni. In vi razlagate, da sedaj glavni argument zaradi tega je,
               da vi niste vpeti. Zgolj tri imena sem vam naštel. Verjetno bi se pa našlo še katero
               drugo. In ta argument, spoštovani gospod Verbič nima teže. Osmešili ste se s tem
               argumentom. Sprejmite odgovornost zaradi tega. Poslovnik je jasen. Mislim, da bi bilo
               higienično, da se tukaj dogovorimo, kajti če je res interes vaš, da se pride tukaj,
               jaz sem prepričan, da bi vi podpise že dali, ampak do enega tedna preden je redna
               seja Državnega zbora odločala o preiskovalni komisiji je bilo stališče SMC, da te
               preiskovalne komisije ne podprete. In ne zavajati javnosti. Potem ste pa 24 ur pred
               to odločitvijo spremenili svoje stališče. Od poslanskih hodnikov tudi v verjetno
               kakšne izjave v javnosti ste rekli, mi preiskovalne komisije ne bomo podprli, zaradi
               tega, ker deluje delo tožilstvo, delo sodišče, sedaj bi pa radi, bom povzel besede
               kolegice Irglove, dejansko ugrabili preiskovalno komisijo. In ni higienično in tudi
               nemoralno. Pravica in zavest in morala. Dajmo tu narediti korak nasproti. Jaz sem
               prepričan, da smo mi predlagali predsednika, ki je tako strokovno kot osebnostno
               sposoben voditi to preiskovalno komisijo. In ne nazadnje, spoštovani gospod Verbič,
               predsednik v tej komisiji ima zgolj en glas. In to pomeni, da niti en njegov predlog,
               če se ostali člani pač s tem ne strinjajo ne more iti skoz. In to pomeni še en dokaz,
               da premalo ali površno poznate pravilnike in akte tega državnega zbora. Hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Replika, gospod Verbič, izvolite. 
               </p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p> Skušal se bom držati 70. člena tega Poslovnika.</p>
               <p>Kot prvo moram odločno nasprotovati in mislim, da izjava prav gotovo ni bila resnična
               s strani spoštovanega kolega predhodnika, ki je nekajkrat govoril, da sem omenjal kar
               se tiče kontaminiranosti, okuženosti in podobno. Vi ste navajali stranka. Jaz sem
               zelo jasno rekel poslanska skupina, člani poslanske skupine. Zelo jasno. Glejte,
               imate svoje mnenje. Dovolite, da imam jaz svoje mnenje. Kolikor poznam svoje kolege
               in kolegice v poslanski skupini, si bom dovolil vedno o tem tako razpravljati. Imate
               pa legitimno pravico. Če mi dovolite, predsednik, da lahko v miru povem do konca.</p>
               <p>Druga zadeva. Mislim, da je res brezpredmetno izgubljati besede ali poznamo 6. člen
               zadnji odstavek ali ne. Zelo dobro ga poznamo. Ampak bom spet rekel, to kar ste vi
               omenil, govorilo se je po hodnikih, ne vem kje. Ne vem kje ste vi to slišali. Jaz
               zase vem in toliko kolikor vem lahko tudi tukaj svoje stališče povem. In tega si ne
               bom dovolil nobenemu, niti vam ali kateremkoli govorcu, da boste neke zadeve
               prikazovali iz različnih razlogov in motiv drugače o tistih dejstvih za katere jaz
               sam zelo dobro vem. Toliko o tem.</p>
               <p>Drugače pa ko ste nekajkrat omenjali, ne poznate poslovniška pravila in podobno. O
               čem stranka, bom bolj precizen, poslanska skupina Stranke modernega centra krši
               Poslovnik kot ste omenili? V čem krši? Tukaj smo, da imate pač vi neko drugačno
               stališče, mi imajo pa svojega, ampak ali je kršitev to kar smo mi predlagali? Ali je
               kršitev Zakona o parlamentarni preiskavi? To so veljavni akti, saj ste povedali od
               kdaj so. Samo tega se držimo, pa preprosto pač ne pridemo skupaj. Vsak ima drugačno
               stališče. Toliko o tem. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Drugi del je bil seveda razprava, ne več replika tako da vas opozarjam, da se držite
               kadar je replika je replika.</p>
               <p>Gospa Bah Žibert izvolite. Imate besedo. Replike na repliko ni.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa ponovno za besedo.</p>
               <p>Mislim, da sem vas, gospod Verbič, prej dobro poslušala in se mi zdi prav, da tudi
               zato, ker ste vi izpostavil neke besede mislim, da piar, moramo biti zelo precizni,
               ker potem se resno sprašujem kdo tukaj notri dela piar in komu gre za piar. Pa
               dovolite nekaj odgovorov. Se mi zdi, da ko vam je nekako vsebinskih argumentov same
               komisije zmanjkalo, ste se potem lotili kolegice Eve Irgl in teme, ki nekako ni
               neposredno nikakor povezana z današnjo točko, pa vendarle. Glejte, pomembno je, da se
               nekatere stvari pa le slišijo, če ste jih že odprli. Veseli me in verjamem, da ljudje
               glede na to koliko vas poznam, vaše izjave glede nastopa Eve Irgl, da je bil dober,
               verjetno ne gre za sarkazem. Če pa gre, bi bilo pa to za vas seveda po moje nek
               problem, ker pač nastop je bil izredno dober, seveda pa ste ga zaključili to razpravo
               tam, kjer ste želeli. Namreč dejstvo je, da je kolegica Irgl jasno povedala kako se
               je odločila Poslanska skupina Slovenske demokratske stranke in da svojih stališč
               nismo spreminjali. In da ko se je ta zakon leta nazaj, podoben zakon sprejemal, smo
               ravnali enako in tudi tokrat po toliko letih smo ravnali enako. In situacija, ki je
               na tem področju danes dokazuje, da še kako prav smo imeli. In jaz bom z veliko
               skrbnostjo spremljala kakšen bo končni zakon, ki bo sprejet. Verjamem, da ste tako
               zelo solidarni oziroma, da tako globoko dojemate te stvari, da bo zakon takšen kot je
               bil predlagan sprejet v celoti brez kakršnegakoli amandmaja. Ampak pustimo sedaj to
               in se vrnimo na temo, ki jo danes obravnavamo.</p>
               <p>Prej ste  omenjali 6.
               člen glede sestave in kaj menite, da je predlagatelj, ko je ta poslovnik pripravljal
               imel v mislih. Seveda pa ste 6. člen povedali samo v prvi vrstici. Niste pa navedli
               vse tisto, kar ta 6. člen še navaja in ta navaja tudi o tem, da so možnosti o sestavi
               preiskovalne komisije različne. Tudi o tem, da gre lahko za sorazmerno število
               članov, glede na številčno zastopanost poslanske skupine v Državnem zboru. Skratka,
               člen je tukaj povem natančen in tukaj bomo težko govorili o tem, kaj je predlagatelj
               oziroma kaj tisti, ki je sestavljal ta poslovnik mislil. Mislil je natančno to, kar
               je zapisano. Lahko je tako, lahko je tako, lahko je tako. Skratka, tukaj je argument
               o tem, da je pet članov in torej to odpade. Prej ste omenjali seveda, da vam ne
               moremo kot mislim, da Poslanski skupini SMC, karkoli očitati. Ni res. Se tukaj z vami
               ne strinjam. Dajte si pogledati malo vaše poslanske kolege, pa boste videli, v
               katerih strankah vse so bili aktivni. Jaz sem prej tudi povedala to, da spremeniš ime
               stranke, še ne pomeni, da nisi bil politično aktivno ali dejaven. Jaz ne želim zdaj
               izpostavljati vaših kolegov, ker potem boste spet rekli, da tukaj zganja PR, ampak to
               je resnica. Jasna, lahko si prebereš, pa boš sama poiskala. Ampak tudi nekateri, ki
               so člani te komisije, pa danes niso bili, na primer aktivni člani v Zaresu. Veliko
               jih je bilo v LDS, tudi kandidirali so na tistih listah in tako naprej. Skratka,
               gospod Verbič gotovo ve, o katerih govorim, tako da glejte, to je argument, ki takoj
               na začetku odpade in nima smisla, da na tak način se sploh pogovarjamo.</p>
               <p>Pa še nekaj drugega je, če vi nekako sodite v neko poslansko skupino – še nekaj, da
               pri tej temi odgovorim, ker potem takem tudi jaz kot nova poslanka, kaj pa meni
               očitate? Oprostite, tudi jaz sem nova v politiki – ali jaz pa nisem nov obraz? Ali
               moraš biti za to ali moraš biti, ja spoštovana kolegica, niste gledali, sem bila
               prepričana, da spremljate tudi CV svojih kolegic in kolegov. Jaz sem tudi nova v tem
               Državnem zboru. Tudi, če bi šli tako daleč. Bolj nova kot marsikdo drug, ki je v vaši
               poslanski skupini, kar se tiče same aktivnosti, ampak kot sem rekla, pustimo to tako,
               da ta argument, glejte, dajte ga pod preprogo, ker nima smisla. Me pa nekaj drugega
               čudi, kot največja poslanska skupina, kot tisti, ki nekako pravite, da se zavedate
               svoje odgovornosti, kot tisti, ki ste nekako izvolili svoje ministre, na nek način
               zdaj skrivate to podporo ali pa pravite, da s tem pa vi nimate nič. Dajte no. Gospod
               Mramor vam bo še zameril. 2002, 2004 je bil minister, bil je prvi predsednik
               strokovnega sveta Agencije za trg vrednostnih papirjev takrat, ko so se posamezne
               pomembne afere ustavile. Bil je v postopku lastninjenja podjetij in delitev
               certifikatov, bil je član Komisije za privatizacijo Nove kreditne banke Maribor.
               Takrat je tudi ustavil privatizacijo in tako naprej. Verjetno stvari se tukaj najde,
               zato spoštovani gospod Verbič, verjamem, da je vaš namen bil, da dejansko menite, da
               bi bilo prav, da vodite to komisijo. Jaz pa vam skuša s svojimi argumenti, dejansko
               predstaviti, da ni prav, da prevzamete to komisijo. In, če jo boste prevzeli, če jo
               boste prevzeli, zagotovo ne bo njen cilj dosežen. Ne bo. Lahko se temu nasmihate,
               ampak tako je. Veste, pojdite si pogledati malo, kako ste zagovarjali  posamezne ministrice, in
               niste hoteli slišati ničesar, ko smo vas opozarjali – ne govorim vam konkretno,
               govorim Poslanski skupini SMC. Na odborih smo vas opozarjali, da nekaj ni v redu. Kot
               tank ste bili. Govorim o ministrski ekipi. Govorim o ministrski ekipi in
               odgovornosti. In o tem, da ne moreš smatrati, da si del ekipe takrat, ko ti paše, kot
               ti pa ne paše, pa nisi del ekipe. Govorim o etiki in morali, kolegica. In, glejte,
               vidite, kam vas je to pripeljalo. Praktično ni seje Državnega zbora, kjer za klopmi
               za ministre ne bi bilo novih obrazov.</p>
               <p>Zdaj, če pač želite, da ta komisija dejansko zaživi, da opravi svoje delo, če želite
               dobro državljankam in državljanom, potem boste gotovo sledili predlogu Slovenske
               demokratske stranke. Nenazadnje, poudarjam, vsak od vas je imel možnost predlagati.
               Vsak od vas. In mislim, da je tu vse ostalo brezpredmetno. Res brezpredmetno in ne
               iskati argumentov tam, kjer jih ni, oziroma se boste samo še bolj zapletali in
               izpadli še manj verodostojni. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Hršak, izvolite, imate besedo. Aja, se opravičujem. Naj vas obvestim, da na
               seji namesto poslanca Matjaža Hana s pooblastilom sodeluje gospa Bojana Muršič.</p>
               <p>Gospod Hršak, izvolite, imate besedo.</p>
            </sp>
            <sp who="SDT7:HršakIvan">

               <speaker>IVAN HRŠAK (PS DeSUS):</speaker>

               <p>Hvala za besedo. Spoštovani predsednik, spoštovane kolegice in kolegi!</p>
               <p>Ta razprava zdaj ima že drugo nadaljevanje, s tem da sem jaz mnenja, da bi to zadevo
               lahko že na prvi seji razrešili. Zdaj se vrtimo okrog vprašanja, ali 7 ali 16 oziroma
               17 članov. Pravzaprav je čisto vseeno, koliko članov bo ta preiskovalna komisija
               imela, seveda, če je resen, iskren namen vseh poslanskih skupin oziroma strank, da je
               končni rezultat ugotovitev, da nekdo končno za te zlorabe v bančnem sistemu, ki so se
               evidentno zgodile, tudi odgovarja. Glede operativnosti te preiskovalne komisije je
               vsekakor bolje, da jih je 7, da ima vsaka poslanska skupina oziroma stranka enega
               člana. Tako je bilo tudi do zdaj. Dobro, zdaj ta člen poslovnika, na katerega se
               sklicujejo, v redu, če je pač tako, v redu, ampak te seje bodo potem zelo, zelo
               dolge. Jaz sem bil član, tako kot je Marko prej omenil, prejšnje preiskovalne
               komisije za ugotovitev zlorab v slovenskem bančnem sistemu in so nekatere seje,
               čeprav nas je bilo 7, trajale tudi po 6, če ne celo 7 ur. Če jih bo 16 oziroma 17, pa
               če bodo res članice in člani tvorno sodelovali, potem, ne vem, boste cele dneve tu.
               In vprašanje je potem, do kakšnih zaključkov oziroma kdaj boste pravzaprav sploh
               prišli.</p>
               <p>Kdo bo predsednik te preiskovalne komisije, je tudi po mojem mnenju nepomembno. V
               prejšnjem mandatu je bila prejšnja preiskovalna komisija, kot smo rekli, smo imeli 7
               članov, vsaka poslanska skupina po enega, s tem da je takrat koalicija imela 4,
               opozicija 3. Opozicija je imela predsednika in delali smo zelo korektno, ne glede na
               to, da je bil predsednik iz opozicije. Koalicija je imela večino, pa tudi sklepe smo
               večinoma sprejemali soglasno, ker je kazalo takrat – to je tudi Jani Möderndorfer
               zadnjič korektno omenil, da je Marko Pogačnik kot predsednik, pa čeprav je bil iz
               opozicije, vodil to komisijo korektno in smo tudi res vsi člani delali z enim istim
               ciljem, se pravi, da na koncu pridemo do rezultata, ki bo pokazal določene krivce, ki
               so evidentno v tem bančnem sistemu. Vendar, žal, nismo prišli do zaključka, samo do
               vmesnega poročila, ker so prej bile predčasne volitve. No, jaz si vsekakor želim, pa
               tudi v stranki Desus, pa verjamem, da tudi državljanke in državljani,
               davkoplačevalci, da bo ta komisija na koncu, kakršnakoli že bo, prišla  do zaključka, se pravi,
               da bodo naši davkoplačevalci vedeli, kdo je kriv, kdo je zlorabil svoja pooblastila,
               da smo davkoplačevalci morali dati 5 milijard za sanacijo bančnega sistema.</p>
               <p>Kaj je po mojem mnenju tukaj največji problem, s katerim se bo tudi ta preiskovalna
               komisija soočila – mi smo se s pojmom <q>"bančna tajnost"</q>. V Zakonu o bančništvu je ta
               pojem opredeljen. In ko je prejšnja preiskovalna komisija zahtevala določene
               dokumente od posameznih bank, NLB, NKBM, Abanke, smo dobili odgovor, da zaradi bančne
               tajnosti nam ne morejo, žal, posredovati nobenih podatkov. No, potem se je
               preiskovalna komisija odločila, da bo te podatke, ker se ni strinjala, se nismo
               strinjali s tem mnenjem, podala na sodišče, da naj sodišče odloči, da zaradi namena
               te preiskovalne komisije dobimo določene dokumente, iz katerih bomo potem lahko
               ugotavljali politično odgovornost, ali je bila politična odgovornost pri teh
               zlorabah. Žal, tudi sodišče je odločilo, da preiskovalna komisija nima pravice, da
               vpogleda v te dokumente. Jaz se bojim, da tudi zdaj ne bo bistveno drugače. Zdaj smo
               Zakon o bančništvu spreminjali, ampak mislim, da tam v tistem členu, kjer bi nekaj
               morali spremeniti, ni tako in da bo to problem tudi te preiskovalne komisije. In zdaj
               se vprašamo, kaj pa je pravzaprav sploh delala prejšnja preiskovalna komisija, če
               nismo dobili nobenega dokumenta. Seveda smo se odločili - čeprav se v začetku vsi
               člani s tem niso strinjali, vendar dokler smo čakali te dokumente, je to mesece
               trajalo, da smo te odgovore sploh dobili -, da smo zaslišali pred našo komisijo
               predsednike uprav teh bank, člane uprav, predsednike nadzornih svetov teh bank,
               člane, člane in vodje kreditnih odborov. Skratka, bilo je kar zanimivo in je bilo
               ogromno teh zaslišanj. Verjetno je kdo tudi to spremljal, bila so tudi zanimiva
               pričevanja. Če zdaj vemo, kaj se je dogajalo, so pa takrat čisto drugače govorili
               pred to komisijo. Skratka, jaz upam, da bo tej komisiji konec koncev le uspelo.</p>
               <p>Če nekako zaključim. Rekel sem, da bi bilo dobro za to komisijo, da je 7-članska, se
               pravi, da ima manj članov, bo bolj operativna. Pri 7 članih komisije bo sprememba v
               tej komisiji glede na prejšnjo preiskovalno, da ima pa zdaj koalicija 3, bi imela 3
               člane, opozicija celo 4, pa v tem ne vidim problema, glede na delo v prejšnji, ko so
               imeli predsednika iz opozicije. In tudi, kdo bo predsednik, je za mene pravzaprav
               irelevantno. Važno je, da bi ta komisija s korektnim delom, z iskrenim namenom, da se
               na koncu pride do poročila, v katerem bo ugotovila določene krivce za to milijardno
               dokapitalizacijo bank, ki so jo dali davkoplačevalci, pa s tem absolutno nobene
               odgovornosti niso imeli, ampak pač je takšen sistem, da bi se tudi preprečilo, da bi
               v bodoče do takšnega ali podobnega problema prišlo.</p>
               <p>Toliko z moje strani. Hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Preden nadaljujemo razpravo, moram reči, da, žal, prej nisem videl, na koga bi se
               obrnil, ker če bi bilo to vprašanje tako jasno, kot je prejšnjima razpravljavcema,
               potem bi to sejo zapeljali popolnoma drugače. Ker se bojim, da 6. člen Poslovnika o
               preiskovalni komisiji ni tako jasen, zato smo odprli razpravo na ta način. Torej, ne
               pogovarjamo se o imenih, ampak o samem konceptu preiskovalne komisije. Zato sem
               uvodoma malo opozoril, ker je precej novih članov in nadomestnih članov, da je
               konceptualen problem, da niso problem imena sama po sebi.</p>
               <p>Zdaj v odgovor, da ne prebiram celega 6. člena, naj samo opozorim, da sta dve
               popolnoma različni situaciji po četrtem in petem odstavku 6. člena. In da celo po
               petem odstavku res sledi to, da predsednika potem tisti, ki je predlagal preiskovalno
               komisijo, predlaga. In, kot ste rekli, čista formalnost bi lahko bila tale seja in bi
               hitro prišli do imen. Zdaj pa ker do tega ni prišlo, ker imamo situacijo po 4. členu,
               čeprav brez formalne zahteve, ampak imamo samo predlog, zato razpravljamo o tem ali
               na Mandatno-volilni komisiji lahko pridemo do nekega sprejemljivega dogovora za vse,
               k čemer seveda ne prispeva medsebojno bojevanje glede tega kdo ima prav in kaj je še
               v ozadju, ker ozadja ni. Mi moramo kar se mene tiče rešiti preprosto vprašanje. Če
               nimamo zahteve, imamo pa predlog ene poslanske skupine, ker druge poslanske skupine
               so vse predlagale po enega člana in seveda trije<gap n="…"/> <stage>/ oglašanje iz dvorane/</stage> nič se
               nismo dogovorili in to je ravno bistvo problema. Ker je ena od poslanskih skupin
               odstopila od neformalnih pogovorov zaradi tega, smo prišli do tega, da moramo o tem
               razpravljati ravno zato, ker se nismo dogovorili. Obstaja pa seveda tudi druga pot,
               da prekinemo to točko dnevnega reda in jo prestavimo na eno od naslednjih sej in da
               pozovemo poslanske skupine, da dosežejo dogovor, ne na seji Mandatno-volilne
               komisije, ampak neformalen dogovor, pridejo s skupnim sporazumnim predlogom in potem
               seveda opravimo tisto kar je normalen način delovanja, formalno sejo zato, da
               pripravimo predlog za Državni zbor. Da zadeva ni tako enostavna me prepričuje tudi
               dopis, ki je prišel na Komisijo za Poslovnik v Državnem zboru 9. februarja 1999. In
               tudi tukaj res, da piše nekaj kar je bilo v razpravi že omenjeno, da nekaj povsem
               jasno izhaja, ampak je spet iztrgano iz celotnega besedila tako da bom samo malo v
               obvestilo še ostalim članom, ki jim to ni tako blizu<gap n="…"/> <stage>/ oglašanje iz dvorane/</stage> Ne, ne
               saj ne gre za to. Zdaj je to zaradi tega, ker nismo prišli do konstruktivne razprave,
               da bi dosegli nek sporazum oziroma bi prišli do dogovora kakšen predlog bi dali na
               glasovanje na Mandatno-volilni komisiji in kasneje v Državnem zboru. Namreč nesporno
               je, da komisijo sestavljajo poleg predsednika in njegovega namestnik še najmanj 5
               članov po tem dopisu takrat. Da so člani oziroma funkcionarji Preiskovalne komisije
               le poslanci in da se katerakoli poslanska skupina lahko odpove sodelovanju v
               Preiskovalni komisiji. Zakon o parlamentarni preiskavi natančno določa ključ za
               sestavo Preiskovalne komisije, to bi rad videl, če je parlamentarna preiskava uvedena
               ali na predlog poslanca, zahtevo Državnega sveta ali na zahtevo najmanj tretjine
               poslancev in nimamo te situacije. Žal, tiste, kjer je jasna. <stage>/ oglašanje iz dvorane/</stage>
               Ne zaradi nas, zaradi vseh. Oprostite, ena žlica nikoli sama ne ropoče. Vedno rabiš
               vsaj dve žlici, da začnejo ropotati. Tako da moj osnovni poziv je ali lahko seveda od
               tega, da se odmikamo od rešitve, če lahko pozovem razpravljavce in člane, nadomestne
               člane na tej komisiji, da poskusimo priti do konstruktivnega dogovora s katerim bi
               lahko vsi živeli. Jaz čisto na rahlo, glede na to borbo, ali večja komisija ali
               manjša komisija lahko samo toliko interveniram, da v primeru, če imamo več članov,
               bistveno lažje pride do tega, da se prepreči delovanje, kajti za razliko od
               poslovniških določb Zakona o Državnem zboru je v primeru pravilnika zelo jasno, da
               mora biti seja ves čas delovanja sklepčna. Več članov kot imamo, težje je to treba
               zagotoviti in to je nekaj kar lahko povzamem in se opravičujem, sem malo
               zinterviniral, če je lahko tukaj kakšna mediacija in namig za naprej. Toliko za
               intermezzo, ker smo malo bolj prišli do srčike stvari, zato da bi v nadaljevanju
               morda vendarle lahko prišli do kakega konstruktivnega za vse sprejemljivega
               dogovora.</p>
               <p>Besedo ima gospa Murgel. Republika? Proceduralno. Ok. Proceduralno gospod Logar.</p>
            </sp>
            <sp who="SDT7:LogarAnže">

               <speaker>MAG. ANŽE LOGAR (PS SDS):</speaker>

               <p>Spoštovani predsednik, v začetku te današnje seje ste rahlo prejudicirali splošno
               stališče te Mandatno-volilne komisije glede same sestave. Tudi zdaj ste rekli, da
               nismo prišli do konstruktivne razprave. Sprašujem se kdo je tisti, ki odloča o tem
               ali je neka razprava konstruktivna ali ni. Zagotovo to ni predsednik komisije,
               posebej pa ne, ker  očitno je
               ocena oziroma merilo o konstruktivnosti razprave o tem, ali se sprejme ultimativni
               predlog koalicijske večine ali ne. To ne more biti merilo za konstruktivnost.</p>
               <p>Prej ste v tem zadnjem izvajanju govorili o tem, da večja sestava komisije lahko
               prepreči ali omeji ali oslabi delovanje komisije. Poglejte, saj do tega ne more priti
               zaradi tega, ker so, mislim da, vsi predstavniki vseh strank v tem parlamentu rekli,
               da imajo isti cilj, da se luknji pride do dna. In če imamo vsi isti cilj verjetno ne
               more priti do oviranj, razen če se nekdo tega posla loteva s figo v žepu. SDS je pri
               tem, prvič, pripravila gradivo, drugič, sejo sklicala oziroma zahtevala sklic seje in
               to gradivo, ki ga je pripravila SDS je bilo potrjeno. Skladno z zakonskimi določili
               lahko tudi stranka predlaga sorazmerni delež, kar vsi ugotavljamo in mi smo
               predlagali štiri kandidate. Vi v vašem izvajanju potem niste podali neke druge
               informacije, ki pa jo tudi jaz ne bi rad podal, ker je to informacija med vami in
               vodjo naše poslanske skupine. Namreč, vi ste kontaktirali potem vodjo naše poslanske
               skupine, da se dogovorite v zvezi s tem našim predlogom in vodenjem seje. Jaz vem
               kakšen je bil dogovor, ampak glede na to, da je šlo za vajin dogovor ne bi želel tega
               obelodaniti tu na tej seji. Naš predlog je jasen in je na dlani. Smo zdravorazumska
               poslanska skupina. Če smo nekaj predlagali verjetno stojimo za tem. Akt predlaganja
               je verjetno tudi nek akt, ki daje zahtevo, kot jo poda Poslovnik. Če vi to drugače
               razumete, pač, je to vaša interpretacija. Se pa strinjam, da je na mestu predlog, ki
               ste ga izrekli, da se pač v tej fazi razprava zaključi in da se očitno vodilni možje
               še malce pogovorite in morda s kakšnim približevalnim predlogom pridete potem
               konkretno na to sejo Mandatno-volilne komisije. Zagotavljam pa vam, da je tu, vsaj na
               to, kar je bilo izrečeno, s kolikokrat se je operiralo s stranko SDS, da je tu še
               veliko stvari za razčistiti, razpravljati in tako naprej. Tako da v kolikor boste
               nadaljevali razpravo vam zagotavljam, da bo ta razprava še zelo dolga danes. Hvala.
               <stage>/Izključen mikrofon/</stage></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Vsekakor moram pa uvodoma povedati,da se ni nanašal neformalni pogovor na to, kar ste
               omenili. Tam je šlo samo za informacijo, ki sem jo posredoval vodji vaše poslanske
               skupine. Ni šlo za noben dogovor.</p>
               <p>Gospod Pogačnik postopkovno.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo. Jaz sem osebnega mnenja, da ta vaš predlog,
               ki ste ga podali je konstruktiven in da ima verjetno en cilj da pridemo do tiste poti
               oziroma do tiste odločitve, ki bo sprejemljiva za vse. Zaradi tega jaz tudi
               predlagam, da daste ta predlog na glasovanje, da razpravljajo tisti, ki so v danem
               trenutku še prijavljeni na razpravo, potem se zadeva glasuje in se v primeru, da bo
               vaš predlog izglasovan seja prekine. Razpravljamo pa tisti, ki smo v danem trenutku
               še prijavljeni, da ne boste rekli, da se seja pač nasilno prekine. Jaz mislim, da je
               to korekten proceduralni predlog.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Besedo ima gospa Murgel.</p>
            </sp>
            <sp who="SDT7:MurgelJasna">

               <speaker>DR. JASNA MURGEL (PS SMC):</speaker>

               <p>Jaz bi se tudi strinjala s tem proceduralnim predlogom in bi tudi predlagala, da se
               glasuje o tem predlogu, ker mislim, da sedaj če bomo razvijali to razpravo v nedogled
               niti ni potrebno. Jaz se odpovedujem zaenkrat.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Verbič, izvolite.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala za besedo. Jaz moram priznati<gap n="…"/> <stage>/ oglašanje iz klopi/</stage></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Se opravičujem, imate prav, gospod Pogačnik, izvolite imate besedo.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Hvala vam, spoštovani predsednik za besedo. Ampak to bi bilo res čudno, da, jaz sem
               se prijavil že k razpravi takrat, ko je kolega Verbič govoril, da bi pa potem
               dvakratno prijavil, ne vem, če so to neki novi vzvodi v Državnem zboru. Lahko pa tudi
               to, da imaš pač dvakratno prijavo. Hvala za besedo.</p>
               <p>Jaz bom kratek. Spoštovani kolega Verbič, jaz ne izključujem možnosti, da sva se
               midva narobe razumela, ali da ste vi mene narobe razumeli, ampak poglejte. Jaz
               nikdar, nikoli v svoji prejšnji razpravi, to bo verjetno tudi razvidno iz
               magnetograma, nisem uporabil  izrazov, da Poslanska skupina SMC krši poslovnik ali pa bi rekel, krši
               akte. Rekel sem pa, da zadeve ne poznate ali pa da jih poznate površno in to je
               razlika. Ali ne poznaš poslovnika ali ga kršiš in kršitve besede nisem izrekel niti
               enkrat v svoji razpravi. Da ne poznate poslovnika je že razvidno iz tega, da ste
               predlagali samo enega člana za preiskovalno komisijo, kajti četrti oziroma peti
               odstavek 6. člena sta jasno določena. Dejali ste, da Poslanska skupina SMC ni
               vpletena v bančni sistem v preteklosti. Ali je kandidat, ki ga je predlagala
               Slovenska demokratska stranka za vodenje te preiskovalna komisije kdaj bil zaposlen v
               bančnem sistemu ali je bil kdaj zaposlen na Ministrstvu za finance ali je bil kdaj
               zaposlen v eni izmed inštitucij, ki bi imela posredno ali pa neposredno povezavo z
               bančnim sistemom? Ne. Zaradi tega smo dali bi rekel, tudi takšen predlog. Izpolnjuje
               pa bi rekel tako strokovne karakteristike kot osebnostne karakteristike. In še
               enkrat, jaz sem prepričan, da 17-članska komisija ne bo operativna oziroma da bo
               bistveno manj operativna kot 7-članska, ampak dejstvo pa je, da ste vi zavestno šli v
               to, da 6. člen jasno govori, v primeru, da bi bilo zbranih 30 podpisov, bi bila seja
               MVK zgolj formalna in bi bilo vse jasno in dajte prevzeti to odgovornost. Dali bi
               podpis, niste dali in ne morete zdaj nekaj za nazaj govoriti. Glede tistega, zadev
               glede informacij po hodnikih, jaz predlagam, spoštovani kolega Verbič, da pogledate
               magnetogram 13. februar, Komisija za nadzor javnih financ, ki je imela izredno ali pa
               nujno sejo na temo bančništva, ko so bili prisotni od guvernerjev, viceguvernerjev,
               predsednika Združenja bank, mislim, da je bila to 6-urna razprava in eden izmed
               predlogov takrat je bil tudi, da Komisija za nadzor javnih financ, 13. februar
               predlaga uvedbo preiskovalne komisije. In SMC takrat zadeve ni podprl. Mislim, dajte
               biti korektni, če se že imate za tako moralno avtoriteto stranke, kako boste
               počistili, bi rekel, ta politični prostor, kako bo z vašo stranko prišlo nekaj
               novega. Glejte, jaz pravim, vsak lahko naredi napako. Pač, napako priznaš in rečeš,
               bili smo malo nespretni. Jaz ne bom rekel, da ste vi zavestno šli v to zadevo, ker bi
               bilo nekorektno. Ste bili pa mogoče še nespretni in neizkušnje bi rekel, glede na to,
               da to poudarjate, da ste novi. Hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Verbič, izvolite imate besedo.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala lepa. Res nekako, ne bom se sploh dotikal razprave, zaradi tega, ker to gre
               popolnoma v drugačne vsebinske, če temu lahko temu rečem, poti, kot je prvotni namen.
               Hotel sem samo to reči, da najverjetneje kakršnakoli predstavitev in podobno, samo
               dokazuje, da je vprašanje, če sploh obstaja interes resničen, da se začne čim prej
               delati. In moj konkreten predlog je, to, kar sem že od začetka rekel, Poslanska
               skupina SMC predlaga sestavo iz vsakega člana poslanske skupine, v kolikor želi
               sodelovati po eden član, s tem nič ne kršimo poslovnika. S tem nič ne kršimo
               poslovnika. <stage>/ oglašanje iz dvorane/</stage> po drugi strani pa je naš predlog, da je
               predsednik te komisije poslanec s strani SMC, podpredsednik, poslanec s strani
               Poslanske skupine SDS, kar se mi zdi, da je najbolj korekten, ker sta dve največji
               poslanski skupini.</p>
               <p>In za konec, za konec, ker je bil prej izrečen dvom. Ker sem nekako v neki analogiji
               omenil spoštovanega poslanca Gorenaka in spoštovano poslanko Irglovo. Tiste moje
               izjave so bile, moja izjava je bila iskrena. Ni bilo nič, kakorkoli ste potem
               komentirali. In zato sem jaz tudi si dovolil to komentirati. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Smo izčrpali tiste, ki so bili prijavljeni 
               </p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>do glasovanja o postopkovnem sklepu, če sem prav razumel, da glasujem o tem ali tako
               kot je bilo predlagano za to sejo, da glasujemo ali se pravi, da gremo na samo
               glasovanje o tem, kakor je bilo <gap n="…"/> <stage>/ oglašanje iz dvorane/</stage>. Ampak vmes sem razumel, da
               po predlaganih, ta del sem vas razumel vmes notri, da ste rekli tudi, da se glasuje o
               tem, kakor je bilo predlagano, sicer pa, da se prekine, tako sem vas razumel. <gap n="…"/> <stage>/
               oglašanje iz dvorane/</stage> Se pravi na glasovanje dajem naslednji postopkovni predlog: da
               se seja prekine in da se poskusi med poslanskimi skupinami doseči dogovor o tem,
               kakšen predlog naj gre na glasovanje na seji Mandatno-volilne komisije in posledično
               na sejo Državnega zbora. Pričenjamo z glasovanjem.</p>
               <p>Kdo je za <stage>(15 članov.)</stage> Kdo je proti? <stage>(Nihče.)</stage></p>
               <p>Sklep je soglasno sprejet.</p>
               <p>Jaz resnično verjamem, da bo do tega konstruktivnega sodelovanja in končnega
               oblikovanja predloga prišlo.</p>
               <p>S tem prekinjam 9. sejo Mandatno-volilne komisije, ki jo bomo nadaljevali po tem, ko
               bom dobil sporočilo o tem, da je bil na sestankih med predstavniki poslanskih skupin
               dosežen dogovor o sestavi predsedovanju morda tudi z veliko sreče, z veliko upanja,
               tudi podpredsednika te komisije. Ker tega predloga do zdaj nismo imeli in potem je to
               še eno vprašanje, ki bi ga sicer morali razreševati na seji Mandatno-volilne
               komisije. Vsem se najlepše zahvaljujem za sodelovanje. Vam želim uspešno delo v
               nadaljevanju in nasvidenje. <stage type="time">(SEJA JE BILA PREKINJENA 21. MAJA 2015 OB 10.43.)</stage>
               </p>
            </sp>
         </div>
      </body>
   </text>
</TEI>