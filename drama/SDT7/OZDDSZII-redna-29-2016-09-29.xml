<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-redna-29-2016-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5796211FDC4C1EC3C1258026003FE895</idno>
               <idno type="custom" subtype="day">866D991618515975C125804800337712</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=866D991618515975C125804800337712</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-29-2016-09-29.OZDDSZII" n="29">
               <name>redna seja</name>
               <date when="2016-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-29-2016-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-29-2016-09-29.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">29. seja</stage>
            <stage type="date">(29. september 2016)</stage>
            <stage type="chairman">Seja je vodil Uroš Prikl, predsednik odbora.</stage>
            <stage type="time">Seja se je začela ob 10.00.</stage>
            <stage type="mag"/>
        

            <sp xml:id="SDT7-OZDDSZII-redna-29-2016-09-29.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice in spoštovani kolegi. Lep pozdrav tudi vsem vabljeni.</p>
               <p>Pričenjam 29. sejo Odbora za delo, družino, socialne zadeve in invalide. Uvodoma vas
               želim obvestiti, da je s pooblastilom prisotna kolegica Alenka Bratušek namesto dr.
               Mirjam Bon Klanjšček in Marko Ferluga namesto dr. Jasne Murgelj. Drugih odsotnosti
               oziroma zadržanosti obvestil v tej zvezi seveda nisem sprejel. V poslovniškem roku
               prav tako nisem prejel predlogov za spremembo dnevnega reda, zato ugotavljam, da je
               takšen kot ste ga sprejeli s sklicem sej. 1. točka – Predlog zakona o spremembah in
               dopolnitvah Zakona o preprečevanju nasilja v družini. 2. točka – Predlog zakona o
               spremembi in dopolnitvi Zakona o uveljavljanju pravic iz javnih sredstev. 3. točka –
               Razno.</p>
               <p>Prehajamo na <title xml:id="SDT7-OZDDSZII-redna-29-2016-09-29.title1">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O PREPREČEVANJU NASILJA V DRUŽINI.</title> Kot gradivo ste prejeli predlog
               zakona, ki je bil objavljen na spletnih straneh DZ, mnenje Zakonodajno-pravne službe,
               pripombe Glasa žensk, mnenje Sodnega sveta, mnenje Komisije DS, predlogi Društva SOS
               in drugih društev ter organizacij, dodatna pojasnila Ministrstva za delo, družino,
               socialne zadeve in enake možnosti, predlog Družinske pobude ter predlog v zvezi z
               Zakonom Zveze prijateljev mladine Slovenije. Vloženi so prav tako amandmaji
               kvalificiranih predlagateljev, ki so zbrani v predlogu amandmajev prav tako kot
               gradivo k tej seji. Na sejo smo vabili Ministrstvo za delo, Ministrstvo za notranje
               zadeve, Ministrstvo za pravosodje, državno sekretarko v Kabinetu predsednika Vlada,
               dr. Andrejo Črnak Meglič, ki se je opravičila, Zakonodajno-pravno službo, DS,
               Varuhinjo človekovih pravic, Skupnost centrov za socialno delo Slovenije, Socialno
               zbornico Slovenije, Zvezo prijateljev mladine Slovenije, Društva SOS telefon za
               ženske in otroke žrtve nasilja, Društva za nenasilno komunikacijo, Društvo ženska
               svetovalnica, PIC – pravno informacijski center, Zavod EMA, Center za pomoč žrtvam
               nasilja, Društvom Amnesty International Slovenija, Svetovalnico za žrtve nasilja in
               zlorab Maribor, Javni zavod SOCIO, <stage xml:id="SDT7-OZDDSZII-redna-29-2016-09-29.stage7">/ nerazumljivo/</stage> nevladne organizacije, Glas žensk
               Slovenije dodatno na njihovo željo pa smo povabili gospoda Franca Donka iz Združenja
               gibanje za otroke in družine, Kampanjo za vse družine ter Družinsko pobudo. <stage type="mag"/><stage xml:id="SDT7-OZDDSZII-redna-29-2016-09-29.stage9">(nadaljevanje)</stage> Ugotavljam, da so bili v
               poslovniško določenem roku vloženi amandmaji koalicijskih poslanskih skupin ter
               Poslanske skupine Nepovezanih poslancev. Kot rečeno, pregled amandmajev ste
               prejeli.</p>
               <p>Začenjam <title xml:id="SDT7-OZDDSZII-redna-29-2016-09-29.title2">drugo obravnavo</title> predloga zakona, v kateri bomo opravili razpravo
               in glasovanje o posameznih členih.</p>
               <p>Uvodoma vprašam predlagatelja, Ministrstvo za delo, ali želi dodatno pojasniti? Gospa
               Vuk, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp2">

               <speaker>MARTINA VUK:</speaker>

               <p>Hvala lepa. Spoštovani gospod predsednik, poslanke in poslanci, spoštovani
               gostje!</p>
               <p>Danes veljavni Zakon o preprečevanju nasilja v družini je bil sprejet leta 2008.
               Večkrat poudarjamo, da je to takrat pomenilo pravo malo revolucijo, ker se je prvič
               zgodilo v Sloveniji, da je bilo nasilje v družini prepoznano kot posebna oblika
               nasilja, ki jo je treba posebej obravnavati, za katero je treba vzpostaviti mrežo za
               pomoč žrtvam, določiti posebne ukrepe, ki so lahko izrečeni, zato da se nasilje
               prepreči oziroma ne nadaljuje naprej in da se zaščiti vse tiste, ki so žrtve nasilja
               v družini. Veljavni zakon tako opredeljuje različne vrste nasilja v družini, določa
               vlogo, naloge, mrežo in sodelovanje različnih državnih organov in nevladnih
               organizacij pri preprečevanju nasilja v družini ter opredeljuje ukrepe za varstvo
               žrtev. Zakon posebej varuje najranljivejše družbene skupine, in sicer invalide,
               starejše, osebe z različnimi ovirami ter otroke. Slednji so najbolj zaščiteni, saj
               zakon opredeljuje, da je otrok žrtev tudi, če je le navzoč pri izvajanju nasilja nad
               drugimi družinskimi člani.</p>
               <p>Ker pa je od leta 2008 kar precej dolgo obdobje minilo in ker zakon v tem času ni bil
               spremenjen, smo se zavedali, da je praksa pokazala določene pozitivne učinke zakona,
               pa tudi določene pomanjkljivosti. K spremembam veljavnega zakona so nas večkrat
               pozvale tako nevladne organizacije kot delovna telesa Državnega zbora, pa tudi vse
               tiste institucije, ki se dnevno ukvarjajo z nasiljem v družini, s preprečevanjem
               le-tega in ki dnevno uporabljajo ta veljavni zakon. Zato je bila 8. 6. 2015, torej
               lansko leto, ustanovljena medresorska delovna skupina, ki je bila zelo široko
               zastavljena, v njej smo sodelovala vsa ključna ministrstva, poleg našega tudi
               Ministrstvo za pravosodje, Ministrstvo za zdravje, Ministrstvo za notranje zadeve s
               policijo, Ministrstvo za kulturo in Ministrstvo za izobraževanje, znanost in šport.
               Poleg tega so v delovni skupini sodelovali tudi predstavniki in predstavnice
               Okrožnega sodišča, Skupnosti centrov za socialno delo Slovenije, Socialna inšpekcija,
               Socialna zbornica in predstavnice nevladnih organizacij. To je zelo pomembno, ker
               dejansko rešitve, ki so vsebovane v noveli, sledijo res predlogom tistih, kot sem
               danes že enkrat rekla, ki dnevno obravnavajo nasilje v družini, zato je trem
               predlogom treba slediti in zato je bila pripravljena ta novela, da bo še bolj
               učinkovita v praksi.</p>
               <p>Temeljna načela predloga novele Zakona o preprečevanju nasilja v družini so: načelo
               spoštovanja človekovih pravic, načelo strokovne in hitre zaščite žrtev nasilja v
               družini, načelo enakopravnega obravnavanja žrtev nasilja v družini, načelo
               učinkovitosti postopkov ter načelo sorazmernosti. Zadnje načelo je treba še posebej
               poudariti, ker so vsi ukrepi, celotna vsebina tega zakona je naravnana tako, da je
               vedno treba presojati posamezno izrekanje ukrepov, posamezne vrste nasilja, posamezno
               ravnanje ustreznih institucij in organov, ki so za to pristojni, v skladu z načelom
               sorazmernosti; le tako lahko pridemo do tistega učinka, ki je potreben.</p>
               <p>Poglavitne rešitve predloga novele ZPND pa so naslednje. Širi se opredelitev
               družinskih članov. Tu je pomembno, da se širi to tudi na tiste osebe, katerih
               razmerje ali skupnost je že prenehala. <stage type="mag"/><stage xml:id="SDT7-OZDDSZII-redna-29-2016-09-29.stage11">(nadaljevanje)</stage> Širi se tudi na nove partnerje in otroke družinskih
               članov. Širi se tudi na vse osebe v partnerskem razmerju oziroma ki so v zvezi, pa ne
               živijo skupaj. Ta širitev definicije družinskih članov je pomembna zato, ker je bilo
               nekaj primerov v praksi, ko se posamezno nasilje nad povezanimi osebami, ozko
               povezanimi, kjer po sami naravi stvari lahko govorimo, da je šlo za družino, ni moglo
               šteti za nasilje v družini, ker partnerja nista živela skupaj ali je šlo za nasilje
               novega partnerja nad otroki partnerke in podobno; zato je pomembno to definicijo
               razširiti. Eksplicitno se zapiše, da je nasilje v družini prepovedano, hkrati pa se
               razširi tudi opredelitev nasilja v družini. Pri fizičnem in spolnem nasilju je dodana
               grožnja in kot nova oblika nasilja je dodano zalezovanje. Naj za ti dve obliki
               nasilja povem, da sta vsebovani že v lansko leto spremenjenem Kazenskem zakoniku, kar
               pomeni, da je tako grožnja kot zalezovanje tudi kaznivo dejanje. Dodano je, da se za
               psihično nasilje šteje tudi razširjanje informacij, s katerimi povzročitelj nasilja
               povzroči strah, pri ekonomskem nasilju pa se doda neizpolnjevanje obveznosti do
               družinskega člana.</p>
               <p>Vpeljuje se prepoved telesnega kaznovanja otrok. Veste, da je na referendumu padli
               Družinski zakonik vseboval člen, ki je prepovedoval telesno kaznovanje otrok.
               Varuhinja človekovih pravic vsako leto izda priporočilo, naj se prepoved telesnega
               kaznovanja umesti v našo zakonodajo. Svet Evrope že od leta 2008 pelje kampanjo za
               prepoved telesnega kaznovanja otrok, s to vsebino se je pa začel ukvarjati že vse od
               80. let prejšnjega stoletja. Več kot 50 držav tako prepoved telesnega kaznovanja
               otrok ima eksplicitno zapisano v svoji zakonodaji in zato menimo, da je skrajni čas,
               da temu sledi tudi Slovenija.</p>
               <p>S predlogom novele razširjamo tudi nabor organizacij, ki so dolžne podati prijavo o
               nasilju, hkrati pa se vpelje tudi posebna zaščita za osebe, ki zaradi osebnih
               okoliščin niso sposobne skrbeti zase; tu gre za osebe s posebnimi potrebami, gre za
               starejše in se dolžnost prijave pri njih uredi enako, kot velja za dolžnost prijave
               za otroke.</p>
               <p>Pravica žrtve nasilja do spremljevalca se širi. In sicer se širi s postopkov po tem
               zakonu, kar velja zdaj, na vse postopke, pri katerih je udeležen povzročitelj
               nasilja. To se je v praksi pokazalo za izjemno pomembno, ker vemo, da je žrtev v
               podrejenem položaju, v strahu pred povzročiteljem. Težko je razložiti, kaj se je
               dogajalo, povedati vso zgodovino, zato je izjemno pomembno, da ima možnost imeti ob
               sebi osebo, ki ji zaupa, osebo, ki ji vliva samozavest, ki ji nudi podporo, zato da
               lahko pove, kaj se je dejansko dogajalo, in da se to nasilje prekine.</p>
               <p>Pomembno je, da se natančneje opredeljuje tudi vsebina izobraževanja za strokovne
               delavke in delavce ter da se določa obvezno usposabljanje za sodnice in sodnike ter
               tožilke in tožilce. Do zdaj je bilo v zakonu vsebovano, da se sodnicam in sodnikom
               ter tožilkam in tožilcem v okviru rednih izobraževanj nudi tudi to vsebino. Zdaj se
               nam je pa zdelo izjemno pomembno, da so posebna usposabljanja samo za preprečevanje
               nasilja v družini vzpostavljena in da so obvezna, zato da se lahko resnično
               specializirajo tudi za to vsebino.</p>
               <p>Razširja se opredelitev in veljavnost nacionalnega programa preprečevanja nasilja v
               družini. Tako po novem nacionalni program za preprečevanje nasilja v družini se bo
               imenoval tudi za preprečevanje nasilja nad ženskami, ker vemo, da vendar v tako rekoč
               90 % so žrtve nasilja v družini ženske, zato so potrebni posebni ukrepi, da se tega
               zavemo, da to ozavestimo in da se s tem spoprimemo na način, da se bo ta delež
               bistveno zmanjšal,<stage type="mag"/> <stage xml:id="SDT7-OZDDSZII-redna-29-2016-09-29.stage13">(nadaljevanje)</stage> tako
               celotnega nasilja kot nasilja nad ženskami. K temu nas pa zavezuje tudi istanbulska
               konvencija.</p>
               <p>Trajanje tega nacionalnega programa se podaljšuje iz petih na šest let. Določa se v
               tem zakonu tudi,da je udeležba na multidisciplinarnem timu obvezna za vse vabljene. V
               praksi so se namreč soočali s situacijo, da se nekateri profili, ki so bili del
               multidicsiplinarnega tima včasih ponesreči, včasih kar sistematsko v resnici niso
               odzivali na vabila za udeležbo na multidisciplinarnih timih, ker je bistveno potem
               okrnili samo vedenje o stvari, samo ekspertizo in tudi mnenje, ki ga je bilo potrebno
               tudi podati in same ukrepe, ki jih je bilo potrebno sprejeti. Zato je ta obveznost
               udeležbe izjemnega pomena.</p>
               <p>Podrobneje se določa postopek policije za zaščito žrtve in njenega spremljevalca ob
               vstopu v stanovanjske in druge prostore, zato da se iz njih lahko vzame nujno
               potrebne stvari za zagotavljanje osnovnih življenjskih potreb.</p>
               <p>Širi se tudi nabor ukrepov sodišča za zaščito žrtve in podrobneje se ureja postopek
               pred sodišči, kjer so posebej pomembne naslednje spremembe. Po novem bo sodišču
               dopuščena možnost, da ukrepe po tem zakonu izreče tudi na predlog centra za socialno
               delo, ne le na predlog žrtve, kar je veljalo do sedaj. Širi se nabor možnih ukrepov
               sodišča, zlasti takšnih za zaščito otrok. tako je na primer nov ukrep prepoved izdaje
               osebnih dokumentov, prepoved prehoda državne meje z otrokom, zavarovanje premoženja,
               napotitev na zdravniški pregled oziroma zdravljenje. Sodišče bo imelo možnost
               napotiti povzročitelja nasilja v ustrezne programe. In če se teh programov ne bo
               udeležil se bo to štelo kot oteževalna okoliščina. Podaljšuje se najdaljše trajanje
               izrečenih ukrepov iz šestih na dvanajst mesecev, ker je praksa pokazala, da šest
               mesecev ni dovolj dolgo obdobje, ko bi se dejansko lahko žrtev na ta način
               osamosvojila, da bi lahko zaživela novo življenje. Določi se, da sodišče pri izreku
               ukrepov upošteva tudi otrokovo mnenje, če je sposoben razumeti njegov pomen in
               posledice. Ureja se možnost sodišč, da izrečejo ukrepe brez izjave povzročitelja
               nasilja kadar je ogroženo življenje ali zdravje žrtve. To je izjemnega pomena zato,
               da se bistveno lahko pospešijo postopki, da ni možno zavlačevanje s strani
               povzročitelja, če pač svoje izjave ne želi dati ali pa se izmika tej izjavi. Določajo
               se pritožbeni roki za ugovor oziroma pritožbo na odločitve sodišča o trajanju 8 dni.
               In, kar je tudi pomembno, učinkovitost ukrepov. Določa se denarno kazen v primeru
               kršitve ukrepov, in sicer bo sodišče že ob samem izreku posameznega ukrepa hkrati
               določilo tudi višino denarne kazni, ki jo bo moral plačati povzročitelj, če teh
               ukrepov ali ukrepa ne bo upošteval in se ne bo ravnal po njem. Žrtev je oproščena
               plačila takse za vse postopke po tem zakonu. Črta se določilo o nadomestilu za
               izključno rabo stanovanja, ki ga lahko od žrtve zahteva povzročitelj. Tukaj smo imeli
               v praksi primere, mi vemo, da že kar nekaj let pred sprejemom sedaj veljavnega zakona
               o preprečevanju nasilja je bila sprejeta določba in je obstajala možnost, da je
               povzročitelj tisti, ki mora zapustiti stanovanje in ne sama žrtev. Pa vendar je v
               praksi tako, da še vedno v večini primerov so žrtve tiste, ki zapuščajo stanovanje.
               Sedaj je tudi v zakonu bila vsebovana določba, da mora, če je stanovanje
               povzročiteljevo ali pa v solastnini povzročitelja mu žrtev izplačati ustrezno
               nadomestilo, ker sam tega stanovanja v tem obdobju ni mogel uporabljati. Izjemnega
               pomena se nam zdi to, da sedaj to nadomestilo ukinjamo. Seveda je omejen čas, ko pač
               je lahko žrtev v tem stanovanju, če ni njena last, pa vendar je to pomembno za to
               prvo obdobje, ko se postavlja na noge in ko lahko opolnomoči do te mere,da upa in
               zmore spregovoriti in pripeljati ob pomoči ustreznih institucij zadeve <stage type="mag"/><stage xml:id="SDT7-OZDDSZII-redna-29-2016-09-29.stage15">(nadaljevanje)</stage> do konca. In prepustitev
               stanovanja v skupni rabi žrtve v postopku razveze se smiselno širi tudi na
               zunajzakonska in istospolna partnerstva.</p>
               <p>To so temeljne rešitve ali pa spremembe, ki jih prinaša ta novela Zakona o
               preprečevanju nasilja v družini. Naj povem, da vzporedno z zakonom je že vsa ta leta
               ali pa celo nekaj desetletij že nastajala mreža, ki je potrebna za to, da se pomaga
               žrtvam nasilja v družini. Tako imamo vzpostavljene materinske domove, varne hiše,
               vzpostavljeni so bili krizni centri tako za otroke, mladostnike kot odrasle žrtve
               nasilja. Po letu 2008, ko je bil sprejet veljavni zakon, pa je bila vzpostavljena
               tudi mreža regijskih interventnih služb in koordinatorjev oziroma koordinatorice so
               za preprečevanje nasilja v družini.</p>
               <p>Pomemben kamen, kar velik kamen v mozaiku preprečevanja nasilja v družini je poleg
               zakonskih določb tudi preventiva, so tudi preventivni programi, ki jih financiramo za
               krepitev starševskih kompetenc, za boljše medsebojne odnose znotraj družine, za
               nekonfliktno razreševanje sporov. In predvsem naj za konec rečem, deklaratorno se
               vedno vsi strinjamo, da želimo biti družba z ničelno toleranco do nasilja, ampak če
               resnično želimo biti skupnost, ki ne tolerira nasilja, potem se moramo zavedati, da
               vsak od nas lahko pripomore en kamenček v mozaik tega preprečevanja nasilja v
               družini. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, državna sekretarka.</p>
               <p>Preden dam besedo naši Zakonodajno-pravni službi, samo obvestilo, namesto Irene
               Košnik Grošelj je s pooblastilom prisoten Ivan Škodnik in namesto Saše Tabakovića je
               s pooblastilom prisoten Anton Danilo Ranc.</p>
               <p>Gospa Ješić, prosim še za kratko pojasnilo z vaše strani.</p>
            </sp>
            <sp xml:id="SDT7-OZDDSZII-redna-29-2016-09-29.sp4">

               <speaker>SLADJANA JEŠIĆ:</speaker>

               <p>Hvala lepa za besedo, gospod predsednik. Lep pozdrav vsem skupaj!</p>
               <p>Zakonodajno-pravna služba je proučila predlog zakona z vidika svojih poslovniško
               opredeljenih nalog in mnenje pisno posredovala.</p>
               <p>Ugotavljamo, da so bili k predlogu zakona vloženi amandmaji poslanskih skupin
               koalicije in Nepovezanih poslancev, in bi se najprej opredelila do amandmajev
               poslanskih skupin koalicije. Ugotavljamo, da so večinoma upoštevane nomotehnične
               pripombe iz našega mnenja in odpravljeni nekateri pomisleki pravno-sistemske narave.
               Določene rešitve, ki jih predlog zakona uvaja, so dodatno pojasnjene z dodatnimi
               pojasnili k predlogu zakona, ki jih je posredovalo ministrstvo, pristojno za družino,
               in so delovno gradivo v tem postopku. Ugotavljamo pa, da določene rešitve še vedno
               ostajajo poslovniško neskladno pojasnjene. Kot primer izpostavljamo uvedbo instituta
               oteževalne okoliščine, ki je kazenskopravni institut v postopku po Zakonu o
               preprečevanju nasilja v družini, ki je civilnopravni sodni postopek. Opredelila bi se
               na kratko tudi do amandmajev Poslanske skupine Nepovezanih poslancev. Poudarila bi,
               da ne sledijo našemu mnenju in najbolj odstopajo od vsebine posameznih členov
               predloga zakona. Glede vsebinskih vprašanj se z vidika naših nalog ne opredeljujemo.
               Ker pa se s predlaganimi amandmaji spreminja sam koncept izrekanja ukrepov oziroma
               napotitve v tako imenovane prevzgojne programe iz možnosti izreči ukrep v obveznost
               izreči ukrep, ki s seboj nosi tudi določene posledice, kot je prisila povzročitelja
               nasilja v udeležbo v prevzgojne programe, z ustavnopravnega in pravno-sistemskega
               vidika opozarjamo, da bi bilo treba predvidene rešitve dodatno utemeljiti z ustavnim
               načelom sorazmernosti, ki je tudi temeljno načelo po tem zakonu, saj se s
               predlaganimi rešitvami posega v temeljne človekove pravice in nekako se zdi, da
               utegne biti poseg države v razmerja med posamezniki v tem primeru prekomeren. Prav
               tako bi bilo pa treba te amandmaje tudi nomotehnično popraviti, in sicer, amandma k
               12. členu bi bilo treba <stage type="mag"/>
               <stage xml:id="SDT7-OZDDSZII-redna-29-2016-09-29.stage17">(Nadaljevanje)</stage> v tretjem stavku besedo "vsebine" nadomestiti z besedo "programa". V
               četrtem stavku črtati besedo "novim" in amandma k 17. členu bi bilo treba v prvem
               stavku za besedo "ustrezne" dodati besedo "socialno-varstvene". Toliko za enkrat.
               Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp5">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam gospa Ješić.</p>
               <p>Zakon je obravnaval tudi Državni svet. Želi dodatno obrazložitev gospa Kuzmanič
               Korva? Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp6">

               <speaker>MAG. DARIJA KUZMANIČ KORVA:</speaker>

               <p>Hvala za besedo. Pozdravljeni vsi prisotni!</p>
               <p>Na komisiji Državnega sveta, Komisiji za socialno varstvo, delo, zdravstvo in
               invalide Državnega sveta smo se podrobno seznanili z novim predlogom oziroma to
               inačico in smo v razpravi podali kar nekaj predlogov. Zakon smo sicer podprli, ker je
               seveda po osmih letih nujno potreben tudi prenove in dopolnitve, vendar ugotavljamo,
               da tudi na podlagi amandmajev niso bili upoštevani naši predlogi oziroma niso bili
               zajeti v amandmaje. Predvsem kar nas je zmotilo sta dve pomembni stvari in sicer
               zakon nima predvidenih finančnih posledic in sicer se bojimo tega, da vsi projekti
               oziroma vsa obvezna vključitev ali vključitev v programe, ki jih ni na terenu, se
               pravi, gre predvsem za programe za povzročitelje nasilja. Ti programi zelo zelo
               manjkajo in bi potrebovali dodatno finančno spodbudo oziroma dodatno širitev mreže,
               prav tako bi bilo pa potrebno se spomniti na to, da ko smo leta 2008 sprejemali
               zakon, smo na centrih za socialno delo zaposlili celih šest strokovnih delavcev, kar
               pomeni, da že takrat pravzaprav ni bilo nekega strokovnega kadra na voljo, ki bi
               lahko bil specializiran za izvajanje teh nalog. Verjamemo in tudi nevladne
               organizacije nas na to opozarjajo, da je potrebno na to področje usmeriti več
               strokovnega kadra tako na področju socialnega varstva kot na področju policije.
               Pričakujemo, da bo verjetno z nekim ukrepom moralo ministrstvo in Vlada tudi te
               stvari doreči. Zlasti nas skrbi, vemo, da je potrebno se letno izobraževati in
               strokovno napredovati z novimi znanji, na žalost pa seveda kljub temu, da je obvezno
               letno izobraževanje, za to ni predvidenih sredstev tako kot je za tožilce, za
               sodnike, itd. tudi to je ena od pomanjkljivosti, ki jo niso sledili. Najbolj nas
               skrbi, na to bi posebej rada opozorila, je opredelitev ekonomskega nasilja. V tem
               zakonu, kot je zapisan, bo imela zelo šibek učinek. Namreč nima nobenih pravnih
               posledic. Mi, ki delujemo v praksi, pa vemo, da je tega ekonomskega nasilja
               pravzaprav največ na področju starejših. Imeli smo različne akcije in ljudje ne
               prepoznavajo izkoriščanja starejšega človeka kot ekonomskega nasilja. Enostavno
               medijo, da gre za pravico do razpolaganja s premoženjem s sredstvi posameznega
               starejšega človeka, starejši človek pa seveda to nasilje, to doživlja kot neko obliko
               nasilja in kot omejitev svoje pravice razpolagana s premoženjem. Zato menimo, da bi
               bilo potrebno tudi z ukrepi zoper ekonomsko nasilje doreči v zakonu nekaj novega,
               verjetno z amandmaji še vedno lahko.</p>
               <p>Obvezna vključitev v programe bi se strinjala z gospo iz zakonodajne službe, da ni
               potrebno, da je zapisano, da je obvezna vključitev v programe, ker je lahko to tudi
               tako kot je zapisano v prvotnem predlogu, kar pomeni, da se lahko napoti v obvezne
               programe zlasti zato, če teh programov ni in potem človeka nimaš kam napoti in ga ne
               moreš napotiti iz Prekmurja v Ljubljano, če ta nima sredstev. sicer se nam zdi dobra
               osnova oziroma dobra sprememba, verjetno bo pa potrebno zelo hitro še kakšno
               spremembo narediti tega zakona, ker se zadeve zelo hitro <stage type="mag"/><stage xml:id="SDT7-OZDDSZII-redna-29-2016-09-29.stage19">(nadaljevanje)</stage> razvijajo. Kot sem pa že uvodoma rekla,
               Državni svet to novelo podpira.</p>
            </sp>
            <sp xml:id="SDT7-OZDDSZII-redna-29-2016-09-29.sp7">

               <speaker>PREDSEDNIK UROŠ PRIKL:</speaker>

               <p>Hvala lepa tudi državni svetnici. Predlagam, da gremo počasi k obravnavi, na način,
               da najprej razpravljamo o posameznih členih ter glasujemo o amandmajih, ki so
               vloženi, na koncu pa glasujemo še o vseh členih skupaj. Če temu ne nasprotujete,
               predlagam, da preidemo kar na razpravo. Uvodoma želim dati besedo, da kratko
               pojasnijo svoja stališča, gostje, ki smo jih vabili na sejo, v nadaljevanju pa
               poslancem. Pa vas prosim, da se predstavite zaradi magnetograma, ker vseh ne poznamo
               poimensko. Bomo pa na koncu, če še kdo zadaj sedi, sprostili en stol, pa se boste
               menjavali tisti, ki zdajle ne sedite poleg mikrofona.</p>
               <p>Prva se je k besedi javila, če sem pravilno videl, varuhinja, gospa Vlasta
               Nussdorfer. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp8">

               <speaker>VLASTA NUSSDORFER:</speaker>

               <p>Hvala lepa. Spoštovani predsednik, spoštovane članice in člani odbora ter vsi
               vabljeni gostje!</p>
               <p>Najprej bi izrazila pohvalo vsem prizadevanjem pristojnega ministrstva, da je po 8
               letih pripravilo novelo zakona, ki je seveda v praksi že kazal pomanjkljivosti.
               Torej, prav je, da so pritegnjene tudi številne nevladne organizacije, kajti zagotovo
               poleg centrov za socialno delo so tiste, ki lahko po letih dela opažajo nujnost
               prepotrebnih sprememb. Zagotovo je treba nadgraditi in spremeniti, dopolniti zakon,
               ki velja od leta 2008, z novelo, ki je pred nami. Žal, nikoli ni bilo in mislim, da
               tudi nikoli ne bo zakona, ki bi popolno in do večnosti uredil področje nasilja v
               družini, ki je prav poseben pojav, podoben ekonom loncu, v katerem vre in nekega dne
               lahko eksplodira, žal, takrat že z usodnimi posledicami za nekoga. Zato se kot
               varuhinja zavedam, da je na prvem mestu v državi in povsod preventiva. Preventiva je
               tista, ki lahko marsikaj prepreči, vendar, kot rečeno, nasilje je pojav, ki bo
               obstajal, žal, v taki ali drugačni obliki, celo morda v novih, kot vidimo, je sedaj
               problem tudi ekonomskega nasilja in psihičnega, ki ga včasih nismo poznali. Pomembno
               pa je, da obstaja tudi močna kurativa, kajti sama se po letih dela vedno sprašujem,
               kakšno sporočilo dajemo žrtvam pri nas, ali se jim splača iti na to pot in ali bo po
               mučnih poteh bolje, kot je bilo prej. Kajti mnoge žrtve ugotavljajo, da to
               predstavlja zanje velik napor, po letih trpljenja pa pravega izplena niti ni.</p>
               <p>Kot varuhinja bi se osredotočila na tisto vprašanje, ki je še najbolj razdvajalo
               javnost. Če se spomnimo prejšnjega Družinskega zakonika, ki je padel na referendumu,
               je prav tako imel eno osrednje vprašanje, o katerem se je dnevno govorilo, in prav
               zaradi tega se je zataknilo. Sedaj ministrstvo prepoved telesnega kaznovanja otrok
               uvaja v novelo Zakona o preprečevanju nasilja v družini. S tem se globoko strinjam,
               kajti prizadevanja varuha gredo že leta v smer, da je to, tako kot je bilo lepo
               rečeno, kar velja že v 50 drugih državah, končno uvedeno tudi pri nas. Seveda, vso
               slovensko javnost so burila predvsem razmišljanja o tem, ali to predstavlja uvod
               oziroma soglasje za neko permisivno vzgojo otrok. Temu je načelno in tudi odločno
               treba reči "ne", in to dokončno, brez kakršnihkoli dostavkov, neumnih vprašanj o tem,
               kaj se bo zgodilo staršem, ki bodo reševali otroka izpod avtomobila. Zelo težko
               sprejemam taka vprašanja, ki so se pojavljala, kajti vsi vemo, kaj je nasilje in kaj
               je skrajna sila, ko ne vidiš drugega izhoda. Vedno se kot varuhinja sprašujem, v čem
               je otrok drugačen, zakaj bi starši, ki so ga sicer rodili, a jim je dan v vzgojo in
               izobraževanje, imeli toliko več možnosti za zaprtimi stenami, včasih celo na odprtem
               prizorišču, ko ni ljudi, ki bi jih ustavili, <stage type="mag"/><stage xml:id="SDT7-OZDDSZII-redna-29-2016-09-29.stage21">(nadaljevanje)</stage> prisoliti klofuto, lasati otroka, ko pa vendar smo vsi
               tako edini o tem, da si vzgojitelji v vrtcih, učitelji v šolah tega ne smejo več
               dovoliti. Včasih je bila tudi taka vzgoja, danes prihrumijo mikrofoni, vseh vrst, ob
               najmanjšem dotiku otroka pokličejo celo starši, ki morda sami vzgajajo drugače. In
               zakaj pri odraslih v službi, ko vemo, da marsikdaj zavre kri kakšnemu delodajalcu nad
               slabim obnašanjem podrejenega, si vendar ne sme dovoliti, da bi pristopil k njemu in
               mu prisolil neko vzgojno in rekel, bodi boljši, tako kot bi otroku. In zato se
               resnično sprašujem, od kje taka huda dvoličnost, da takrat, ko pride do hude
               tragedije, kot vemo, je lahko od začetka nasilne vzgoje samo še nekaj mesecev do
               tega, da deklica ali deček dveh let umre. In takrat smo vsi zgroženi, vsi sprašujemo,
               kaj bo s storilci, zakaj tega nihče ni preprečil. In zato ne vidim razloga, da ne
               pošljemo sporočila – to je zgolj in samo sporočilo, neka simbolična gesta, kot
               vidite, ni niti kazni za to, priti mora do kaznivega dejanja, da reagira policija in
               tožilstvo -, ne klofutajmo otrok, ne vzgajajmo z nasiljem. Sama vem, da so v mnogih
               primerih, ko so po letih nasilja odrasli otroci vzeli življenje svojim staršem, teh
               primerov ni bilo malo, šele ustrezni, dobri psihiatri posegli v psiho teh storilcev –
               in kaj so ugotovili, celo za spolne zlorabe in nasilje, da so ga bili sami v otroštvu
               deležni. In da celo otroci, ki so nasilni, če niso bolni in nimajo težav, izvajajo
               nasilje nad še mlajšimi in šibkejšimi, zato ker so preprosto tega naučeni. Zato
               seveda dajem kot varuhinja velik "da" za prepoved telesnega kaznovanja, kot
               simbolično potezo, ki končno prihaja v zakonodajo. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp9">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam, gospa Nussdorfer.</p>
               <p>Želi še kdo razpravljati od vabljenih? Gospod Merše.</p>
            </sp>
            <sp xml:id="SDT7-OZDDSZII-redna-29-2016-09-29.sp10">

               <speaker>TOMAŽ MERŠE:</speaker>

               <p>Lepo pozdravljeni! Hvala za vabilo in hvala za besedo. Sem Tomaž Merše, Družinska
               pobuda, Društvo za družini naklonjeno družbo, tako da se v magnetogramu lepo to potem
               vidi.</p>
               <p>Predlog zakona vidimo nekoliko drugače. Najprej bi poudaril, da pozdravljamo
               prizadevanja Vlade, da kolikor se le da zmanjšuje pojav nasilja v družini, ker tam,
               kjer se pojavlja, mislim, da je res to nekaj groznega in je nujno treba se truditi,
               najti ukrepe, kako to zmanjševati, in prav tako prizadevanje za to, da se žrtve čim
               bolje zaščiti. Nekako upamo, da ti procesni deli zakona, ki naj bi to zagotavljali, v
               resnici delujejo v tej smeri, upamo.</p>
               <p>Imamo pa drugo težavo. Popolnoma se strinjamo, da je nasilje nesprejemljivo, vendar
               pa ga je treba pravilno definirati, treba je vedeti, kaj je nasilje. Prej je bilo
               rečeno, da vsi vemo, kaj je nasilje. Mislim, da bi se pred 10 leti morda s tem še
               strinjal, danes pa ne več, zato ker je bil tu sprejet nedavno zakon, v katerem je
               osnovno merilo diskriminacije ali prizadetosti, ki ga mora potem oblast spoštovati,
               počutje tistega, ki je domnevno prizadet. Tu pa potem te definicije nasilja, ki so v
               tem predlogu zakona, niso več tako zelo jasne. Namreč, tem definicijam ustreza
               marsikakšno povsem običajno ravnanje. V marsikaj je treba kdaj otroka prisiliti, na
               primer, da vzame zdravilo. Boste rekli, skrajna sila, seveda, ampak njemu je takrat
               zoprno. Tu je prepovedano otroka prisiliti, da nekaj stori. Se pravi, naredil je neko
               škodo in zahtevati od njega, da to pospravi, in ga prisiliti, da to naredi, je tu
               prepovedano. Tako tu ustreza tej definiciji, se pravi, pogrešamo dodatna pojasnila k
               temu, kaj pa v resnici ni. Ko je bilo nekaj soočenj, nekaj malega na to temo, ko so
               tudi nekateri strokovnjaki oporekali tem predlogom oziroma videli težave pri teh
                  <stage type="mag"/><stage xml:id="SDT7-OZDDSZII-redna-29-2016-09-29.stage23">(nadaljevanje)</stage> predlogih, je bilo
               rečeno, ne, ne, saj to pa ni res. Zakon še vedno dopušča oziroma nalaga staršem, da
               postavljajo meje, da zahtevajo odgovornost od otrok, vendar to iz zakona ne izhaja.
               Zlasti pa, kadarkoli se navajajo različne stvari, ki ustrezajo tem definicijam, pa
               potem predstavniki oblasti rečete, ne, ne, to ni. Me pa zanima, da bi pa morda enkrat
               le našteli nekako tiste mejne zadeve, pri katerih – da se ne bomo samo o skrajnostih
               pogovarjali, kjer je stvar popolnoma jasna -, pri katerih je že nasilje ali pa ni.
               Zato da bo morda vsaj v magnetogramu to zapisano, ker tudi razlage zakonov potem niso
               objavljene zraven; v Uradnih listih so samo zakoni, se pravi, potem je vedno treba
               gledati kakšne druge dokumente, da se ugotovi, kaj je zakonodajalec dejansko
               mislil.</p>
               <p>Omejevanje gibanja, omejevanje komunikacije. Ko se odvisnemu najstniku od digitalnih
               naprav vzame taka naprava, to ustreza definiciji omejevanja gibanja, komunikacije v
               tem zakonu. Ko se ga ne pusti na žur ali pa se mu omeji, kdaj mora priti nazaj, ali
               pa se ga sploh ne pusti nekam – je to omejevanje gibanja, ki ustreza definiciji v tem
               zakonu, pa ni nikjer nobene razlage, da to ni tako. Tako glede na to, kakšno je sedaj
               stališče, da je važno to, kako se nekdo počuti, in da je to že kar merilo, da, na
               primer, če bi jaz zdaj tu trdil, da sem ženska in me morate vsi vi naslavljati zato
               kot žensko, ali pa če rečem, da sem ono, in me morate tako naslavljati, ko take
               stvari prihajajo v zakonodajo, potem tudi te definicije ne zagotavljajo več varnosti
               staršem, ki povsem normalno vzgajajo otroke. In če hočejo biti na varni strani, v
               resnici to pomeni uzakonitev permisivne vzgoje, ker samo na tak način ne bodo
               izvajali ničesar, kar ustreza tem definicijam, in ne bodo vedeli, ali to smejo ali pa
               ne smejo, čeprav je edino normalno, da ja. In tega nisem samo jaz tako videl, tako je
               videl tudi terapevt Marko Juhant, ki je tako tudi pojasnil. Jaz trdim, da njegova
               knjiga, ki je ena temeljnih uporabnih knjig danes za vzgojo, Varuh otrokovih
               dolžnosti, večina stvari, ki so tam navedene, so v nasprotju oziroma ustrezajo
               definicijam nasilja v tem zakonu. Lahko odkimavate, seveda lahko odkimavate, ampak
               nikjer ni nobenega pojasnila, kje so meje, kako se oceni, se pravi, ni objektivnih
               kriterijev za to.</p>
               <p>Naslednja zadeva, kar se tiče telesnega kaznovanja. Že v redu, da se to prepove. Spet
               je treba pravilno definirati, kaj to je. Predlagatelji so bili že na Strokovnem svetu
               za družino opozorjeni, da so tu zmešali malo jabolka in hruške. Telo je fizični del
               osebe. Zdaj se pa v definicijo telesnega kaznovanja vključi še kar kopico vseh drugih
               možnih elementov nasilja, ki s telesom nimajo nič. Poglejte, to je tak logični in
               jezikovni nesmisel, ki zmanjšuje verodostojnost celotnega zakona, ko državljani to
               gledajo, in verodostojnost vas, ki to sprejemate, da, recimo, ne opazite, da psihično
               nasilje ne more biti v pojmu telesno kaznovanje. Mislim, da je to nujno treba
               popraviti. Seveda se lahko prepove tudi uporabo vseh drugih stvari v kaznovalne
               namene in tudi je prepovedano, ker so tako ali tako že brez definicije telesnega
               kaznovanja vse te oblike prepovedane, po tem zakonu in po Kazenskem zakoniku, ne
               glede na to, ali ta definicija v zakonu je ali pa ni. Zato jo dajte vsaj sprejeti
               takšno, da drži vodo, da je smiselna, da če je telesno kaznovanje, da se nanaša na
               telo, in da če je druge vrste kaznovanje, da se to tudi pač napiše, ne pa da se meša
               neke take stvari.</p>
               <p>No, in tretja stvar, na katero bi rad opozoril. Povečuje se obveznosti nekaterih
               oseb, uslužbencev in tako naprej, ne da bi se zagotovilo, da je to tudi izvedljivo in
               da imajo sploh možnost to narediti. Se pravi, da se to financira, da se jim zagotovi
               čas in tako naprej. Tu bi rad poudaril predvsem to, kar je bilo prej že omenjeno, da
               je udeležba na teh timih obvezna. Se pravi, vsi vabljeni morajo sodelovati, drugače
               so pač v prekršku. Zdaj pa poglejmo, kaj to pomeni za pediatre. Ravno nekaj dni nazaj
               smo slišali, kako skrajno jih primanjkuje, kako so izgoreli in preobremenjeni. Lahko
               vam povem, da že zdaj, ko sploh še ni sezone bolezni, morajo približno 50 otrok na
               dan pregledati, pozimi je pa to 70, tudi 90 otrok. Oni morajo iti zdaj na ta tim, ne
               glede na to, kdaj je sklican, ali je sklican v njegovem delovnem času ali v prostem
               času. <stage type="mag"/> <stage xml:id="SDT7-OZDDSZII-redna-29-2016-09-29.stage25">(Nadaljevanje)</stage> Če je v
               delovnem času, mora delodajalec zagotoviti nekoga, ki bo namesto njega opravil
               njegovo zdravstveno delo. Plačan je izključno za zdravstvene storitve, ker ga
               plačuje, pač, zdravstvena zavarovalnica plačuje zdravstvene storitve, ki jih
               zdravstvene ustanove izvajajo. Če gre v prostem času, gre pač v prostem času in zato
               ne dobi nič, se pravi, opravi delo, ki mu ga je država predpisala kot obvezno in mu
               ga ne plača. Hkrati v tem zakonu je celo člen, ki predvideva dodatno financiranje
               razno raznih dejavnosti, ki se lahko o njih sprašujemo koliko so potrebne, verjetno
               so, ampak tistega kar pa nalaga ljudem, pa ne zagotavlja, se pravi, če gre pediater v
               delovnem času, bi morala država zagotoviti delodajalcu, zdravstvenemu domu, kliniki
               sredstva, da lahko da tja, da pokrije nadomestnega zdravnika, ki to delo opravi. Če
               gredo v prostem času pač mora plačati tega zdravnika neposredno, ne gre drugače. To
               ne gre. Se pravi, nalagate obveznost, zakonsko obveznost za katero ne zagotovite, da
               je tisti, ki mora to narediti tudi za to plačan ker je to njegovo, ker mu to naložite
               kot delo. Take stvari spet zmanjšujejo verodostojnost zakona in postavljajo potem
               dvom tudi v druge rešitve za katere pač se ne čutim sedaj usposobljenega, da bi jih
               komentiral v zvezi s postopki, itn., pač zato sem rekel, upam, da delujejo v pravo
               smer, in da bodo v resnici pripomogli, čeprav ob vseh takih nesmislih človek pač
               potem začne malo dvomiti tudi v ostale stvari in ne ve kaj je sedaj tukaj zadaj. Te
               definicije kakor so postavljene, pa dejansko odpirajo zelo zelo široko možnost
               poljubnega poseganja države preko svojih organov v družine in uporabo zelo zelo
               različnih vatlov za iste stvari. Ko se lahko proti neki družini ukrepa na podlagi
               zelo, tako rekoč normalne stvari ali pa minimalne na enak način kot se proti
               nekaterih drugih sploh ne, zato ker se pač ima možnost centra za socialno delo tako
               odločiti, ker zadeve niso dovolj definirane. Predlagatelj trdi, da je bolj definiral
               nasilje, v resnici je to definicijo še bolj odprl. Pravzaprav je lahko nasilje že
               skoraj karkoli po tem zakonu in zato mislimo, da ta definicija ni dobra, in da bi
               bilo primerno, da je treba sprejeti ob tem zakonu tudi razlago, ki bo del zakona, kaj
               pa nasilje po tej definiciji ni. Vi potrebujete en amandma, ki bo to določal in
               mislim, da zato ni časa dovolj, da bi in je to toliko zahtevno, da se ne da kar
               takole na pamet sedajle zmeniti, da bi našteli te stvari. To je treba pač definirati
               in mislim, da ministrstvo ima strokovnjake za to in zato vam predlagam, da v dobro
               tistih katerim je zakon namenjen, obravnavo te zakona prekinete, zahtevate od Vlade
               pripravo amandmaja, ki bo to reševal in potem nadaljujete zakon tako, da bo v resnici
               izpolnjeval tisto za kar predlagatelji že sedaj trdijo, da naj bi izpolnjeval.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp11">

               <speaker>PREDSEDNIK UROŠ PRIKL:</speaker>

               <p>Hvala lepa gospod Merše za vaše izvajanje.</p>
               <p>Ja, lepo prosim, dajte se tukaj na ta stol, ker sedajle sedi gospod Merše pa... <stage xml:id="SDT7-OZDDSZII-redna-29-2016-09-29.stage26">/
               izklop mikrofona/</stage></p>
            </sp>
            <sp xml:id="SDT7-OZDDSZII-redna-29-2016-09-29.sp12">

               <speaker>FRANC DONKO:</speaker>

               <p>Hvala za besedo, gospod predsednik. Lepo pozdravljeni vsi navzoči! Moje ime je Franc
               Donko, sem socialni delavec. Tukaj sem v imenu gibanja za otroke in družine, sicer pa
               prihajam iz prakse. Imam večletne izkušnje tudi v interventni službi in Zakon o
               preprečevanju nasilja je bil eden temeljnih zakonov po katerih sem to delal. Najprej
               bi želel opravičiti odsotnost Aleša Primca, predsednica gibanja za otroke in družine,
               ki se danes žal te seje zaradi službenih...</p>
            </sp>
            <sp xml:id="SDT7-OZDDSZII-redna-29-2016-09-29.sp13">

               <speaker>PREDSEDNIK UROŠ PRIKL:</speaker>

               <p>Prosim, mir v dvorani. Smo pa vabili, gospod Donko, vas smo vabili, ker ste vi se
               podpisal pod iniciativo, ki jo tukaj predstavljate, tako da ni potrebe za... <stage xml:id="SDT7-OZDDSZII-redna-29-2016-09-29.stage27">/
               nerazumljivo/</stage>. Nadaljujete, prosim.</p>
            </sp>
            <sp xml:id="SDT7-OZDDSZII-redna-29-2016-09-29.sp14">

               <speaker>FRANC DONKO:</speaker>

               <p>Gre namreč za zakon, ki ima v osnovi zelo dober namen, žal pa možnih toliko slabih
               posledice, da srčno upamo, da ga ne boste sprejeli brez dopolnil, ki jih bom
               predstavil v nadaljevanju.</p>
               <p>Sprememba Zakona o preprečevanju nasilja v družini so žal, kot je povedal gospod
               Merše, tako zelo splošne, nejasne, da se na njegovi podlagi lahko socialna služba
               vtakne v čisto vsako običajno normalno družino. To pa bo povzročilo dvoje,
               pretiranemu državnemu nadzoru bo lahko podvržena katerakoli družina, in ker se bodo
               pod 2. točko, ker se bodo socialne službe ukvarjale načeloma s preveč stvarmi, se
               bodo posledično<stage type="mag"/> <stage xml:id="SDT7-OZDDSZII-redna-29-2016-09-29.stage29">(Nadaljevanje)</stage> toliko
               manj poglobljeno ukvarjale s tistimi, ki so v resničnih stiskah in zopet bodo
               odpovedali vsi državni in družbeni mehanizmi, kot se je že večkrat zgodilo, posledice
               pa so bile tudi tragične v kar nekaj znanih primerih. Tukaj sem vam tudi povedal, da
               sem Franc Donko in predstavnik gibanja za otroke in družine, zato bi rad povedal, da
               v gibanju za otroke in družine podpiramo, da država pomaga reševati težave v tistih
               družinah, kjer umanjka pogovor in se pojavi nasilje, kjer trpijo otroci in v
               kakršnemkoli pogledu, vsi šibkejši družinski člani. Smo pa odločno proti temu, da bi
               država prikrito kriminalizirala običajne družinske vzorce, način življenja, versko
               svobodo ter vzgojne vzorce, ki ne pomenijo trpinčenja, ampak omogočajo zdravo rast in
               razvoj otrok. Ob tem še posebej opozarjamo na prepoved dela otrok v družini. Gre za
               katastrofalno sporočilo in dolgoročno škodo za otroke. Delovne navade, ki si ga otrok
               mora pridobiti v družini, s tem, da pomaga od najzgodnejše mladosti pri domačih
               opravilih, v gospodinjstvu, na kmetiji ali družinski dejavnosti, so ena njegovih
               najpomembnejših popotnic za življenje. To popotnico skuša otrokom ta zakon sedaj na
               nek način prikrito vzeti. To je nesprejemljiva in nedopustna škoda za naše otroke, ki
               je v državi ne moremo in ne bomo dovolili. Ob tem bi rad poudaril, da je tudi
               nesprejemljivo, da gibanje za otroke in družine za katerega veste, da se že več let
               ukvarja z družinskimi temami, niti enkrat ni bilo s strani Vlade povabljeno k
               soustvarjanju rešitev in predlagam, da se v bodoče to spremeni. Predlog sprememb in
               dopolnitev Zakona o preprečevanju nasilja v družini po mnenju gibanja za otroke in
               družine tudi s psihološkega vidika ni ustrezen, saj favorizira le en način vzgoje,
               torej le en način komunikacije in vzgoje, ki je omejen le na verbalni način. Takšna
               redukcija vzgoje pa privede do omejevanja telesnih in drugih izraznih načinov, zato v
               bistvu pomeni osiromašenje. Tukaj bi pa rad opozoril še na en namen zakona. Jaz ga
               doživljam, potem prikrit namen zakona, kar v ozadju s svojimi posledicami pomeni še
               dodatno zalaganje z milijoni davkoplačevalskega denarja organizacije, ki so blizu
               vladajočim strankam in njihovi proti družinski ideologiji. V državi imamo znanstvene
               institucije, imajo fakultete, ki bi morale biti usposobljene za tovrstno reševanje
               težav v družini. Prav tako so tovrstne institucije že ukvarjajo z raziskovanjem tega
               področja in že prejemajo davkoplačevalski denar za te namene iz različnih državnih in
               pa tudi evropskih virov. Rezultati pa vidimo kakšni so. Čedalje hujši konkretne
               primere v praksi, ki pretresajo javnost in pa stroko. Stroka ravno ta del, ki ga
               država sedaj že normalno izdatno financira in bi s tem zakonom dobivala še več
               denarja, pa v nekih določenih primerih tišči glavo v pesek, ščiti odgovorne, ki niso
               preprečili tragedij in preprečuje javnost, da je vse v redu. Tak scenarij kot vemo,
               se je zgodil tudi v primeru koroških dečkov in ob tej priliki bi vas rad spomnil, da
               še vedno ni rešen v korist otrok. Ugotavljam tudi, da zakonu nasprotujejo vse večje
               družinske organizacije. To je tudi družinska pobuda katere predstavnik gospod Merše
               je pravkar povedal svoje razloge.</p>
               <p>Spoštovane poslanke in poslanci! Gibanje za otroke in družine z vsemi močmi
               podpiramo, da bi bilo v naših družinah manj nasilja, manj trpljenja in manj stisk,
               zato predlagamo, da se vladni predlog sprememb zakona dopolni z naslednjimi našimi
               predlogi. Predlagamo dopolnitve 3. člena predloga zakona in sicer z navedbo tega, kaj
               posamezne vrste nasilja, ki jih zakon tako zelo splošno definira, ne pomenijo.
               Predlagamo, da se 3. člen spremeni tako, da se glasi: Za fizično nasilje se ne
               štejejo odločitev, da se otrok ne cepi, odločitev o prehranjevalnih navadah družine,
               verski oziroma svetovno-nazorski telesni in psihološki post, telesna udeležba pri
               verskih obredih, telesno posredovanje med otroki kadar pride do pretepov, fizična
               preprečitev otroku s katerim bi ogrozil zdravje in življenje sebe oziroma <stage type="mag"/><stage xml:id="SDT7-OZDDSZII-redna-29-2016-09-29.stage31">(nadaljevanje)</stage> drugih zgolj kratkotrajni
               omejen fizični ukrep, s katerim otrokom na neverbalni ravni damo sporočilo, da je
               nekaj zanj zelo nevarno ali nedopustno ravnanje. Nadalje, striženje las in nohtov,
               umivanje otrok in odraslih, umivanje zob, vzgojna preprečitev stikov z ljudmi, ki
               ogrožajo zdrav razvoj, zdravje in življenje na primer narko skupine, kriminalne
               združbe itd.. Nadalje, spodbujanje k hranjenju, metanje predmetov z namenom zaščite
               zdravja in življenja osebe na primer rešilni obroč, polivanje s tekočino z namenom
               zdravljenja, umivanja, hlajenja in gašenja, mazanje s sončno kremo, ruvanje zob,
               omejevanje gibanja otrok, zaradi bolezni učnih in delovnih obveznosti, omejevanje
               gibanja mladostnikov, zaradi zagotavljanja varnosti slabe družbe in zdravja. Učenje
               plavanja, smučanja, drugih spornih aktivnosti in varnega gibanja v gorah. Oblačenje
               otroka v skladu z vremenskimi razmerami, opravljanje del v gospodinjstvu na vrtu in
               kmetiji, šoli oziroma drugih domačih dejavnosti in kidanju snega. Opravljanje versko
               motiviranih del postavljanje jaslic, čiščenje objektov, opravljanje del pri odpravi
               posledicah naravnih in drugih nesreč.</p>
               <p>K 2. točki. Za spolno nasilje se ne šteje previjanje otroka odrasle ali ostarele
               osebe, domača oskrba in nega otroka odrasle ali ostarele osebe, zdravstvena oskrba in
               nega otroka odrasle ali ostarele osebe, umivanje otrok in odraslih, nudizem in
               naturizem na območjih, kjer je to dovoljeno, izkazovanje neerotičnih pozornosti med
               staršema na primer poljubljanje, držanje za roke, božanje in podobno. Opazovanje in
               iskanje sprememb na koži klopa itd. Slačenje in preoblačenje otroka, odrasle ali
               ostarele osebe. Poljub in objem otroka za dobrodošlico ob slovesu, pred spanjem, za
               dobro jutru itd.</p>
               <p>Za psihično nasilje se ne šteje vzgojni molk, vzgojna kritika, različne vzgojne drže,
               dvignjen palec, jezen poleg itd. Vzgojna preprečitev stikov z ljudmi, ki ogrožajo
               zdrav razvoj, zdravje in življenje na primer mamilaške skupine, kriminalne združbe.
               Spodbujanje k obisku zdravnika. Spodbujanje k odhodu v dom starejših občanov. Sprejem
               v versko skupnost na primer krst. Oblačenje otroka glede na spol, kupovanje igrač
               glede na spol, različna vzgoja glede na spol, oblačenje otroka v skladu z vremenskimi
               razmerami.</p>
               <p>Pod 4. točko. Med ekonomsko nasilje se ne šteje…</p>
            </sp>
            <sp xml:id="SDT7-OZDDSZII-redna-29-2016-09-29.sp15">

               <speaker>PREDSEDNIK UROŠ PRIKL:</speaker>

               <p>Gospod Donko, jaz bi vas tukaj želel samo opozoriti, da seveda smo vas povabili na
               vašo željo sem z namenom, da predstavite stališče, ki pa najbrž ne more toliko
               taksativno iti tukaj in tudi ni namen, da posamezne člen poslušate z vašim amandmajem
               tukaj predstaviti, ker amandmaji so bili kvalificiranih predlagateljev že vloženi in
               jih imajo poslanke in poslanci na mizi. Če vas pa sedaj prav razumem pa poskušate
               skozi amandmajsko obliko obrazlagati kaj bi vse bilo potrebno. Namen vaše
               predstavitve torej predstavitve iniciative oziroma združenja, ki ga tukaj
               predstavljate pa je, da podate stališče kaj si vi o tem zakonu mislite. Sedaj pa mi
               taksativno naštevate te zadeve. Prosil bi vas, da te misli strnete in v obliki
               predstavitve mnenja gibanja to zadevo predstavite pa če lahko malce skrajšate
               zadevo.</p>
            </sp>
            <sp xml:id="SDT7-OZDDSZII-redna-29-2016-09-29.sp16">

               <speaker>FRANC DONKO:</speaker>

               <p>Se vam zahvaljujem, vendar to tak pomembno in tako vsebinsko, ker se nanaša prav na
               to čemur se želimo izogniti torej….</p>
            </sp>
            <sp xml:id="SDT7-OZDDSZII-redna-29-2016-09-29.sp17">

               <speaker>PREDSEDNIK UROŠ PRIKL:</speaker>

               <p>Gospod Donko verjamem ta zakon je pomemben sicer ne bi bil na našem odboru.</p>
            </sp>
            <sp xml:id="SDT7-OZDDSZII-redna-29-2016-09-29.sp18">

               <speaker>FRANC DONKO:</speaker>

               <p>Vseeno bi vas prosil, da končam, ker gre za zelo pomembne in smo videli, da sama
               zadeva ni dovolj definirana, zato predlagamo naslednje.</p>
               <p>Rad bi povedal, da so naši predlogi zelo utemeljeni saj ob tako splošnih definicijah
               kot jih navaja sprememba zakona vse to kar predlagamo, da se izvzame iz posameznih
               vrst nasilja lahko kot je opozoril gospod Merše pomeni nasilje v družini v skladu z
               definicijami, ki jih prenaša vladni zakon. Da je naša skrb zelo utemeljena je
               razvidno tudi iz stališč Društva za nenasilno komunikacijo, ki iz proračunskih
               sredstev na leto dobi preko <stage type="mag"/>
               <stage xml:id="SDT7-OZDDSZII-redna-29-2016-09-29.stage33">(nadaljevanje)</stage> 700.000 evrov, samo v letu 2015 fantastičnih 780.747 evrov. Ta bogato
               plačana organizacija, očitno idejna voditeljica sprememb zakona, ki se danes pred
               vami. Zato spoštovane poslanke in poslanci bi vas prosil, da mi prisluhnete. Na
               njihovi spletni strani je namreč povsem enaka razdelitev vrst nasilja…</p>
            </sp>
            <sp xml:id="SDT7-OZDDSZII-redna-29-2016-09-29.sp19">

               <speaker>PREDSEDNIK UROŠ PRIKL:</speaker>

               <p>Gospod,</p>
            </sp>
            <sp xml:id="SDT7-OZDDSZII-redna-29-2016-09-29.sp20">

               <speaker>FRANC DONKO:</speaker>

               <p>…kot jih imate …</p>
            </sp>
            <sp xml:id="SDT7-OZDDSZII-redna-29-2016-09-29.sp21">

               <speaker>PREDSEDNIK UROŠ PRIKL:</speaker>

               <p>…gospod doktor…</p>
            </sp>
            <sp xml:id="SDT7-OZDDSZII-redna-29-2016-09-29.sp22">

               <speaker>FRANC DONKO:</speaker>

               <p>…zapisane v zakonu, poleg tega pa je notri tudi nekoliko natančnejša obrazložitev kaj
               posamezne vrste nasilja so.</p>
            </sp>
            <sp xml:id="SDT7-OZDDSZII-redna-29-2016-09-29.sp23">

               <speaker>PREDSEDNIK UROŠ PRIKL:</speaker>

               <p>Gospod Donko, počasi zaključite…</p>
            </sp>
            <sp xml:id="SDT7-OZDDSZII-redna-29-2016-09-29.sp24">

               <speaker>FRANC DONKO:</speaker>

               <p>Poglejte, povabljen sem bil, prosil bi vas, da me poslušate, ker imam tehtne stvari
               za povedati <stage xml:id="SDT7-OZDDSZII-redna-29-2016-09-29.stage34">/ oglašanje iz klopi/</stage> zato se mi zdi v redu…</p>
            </sp>
            <sp xml:id="SDT7-OZDDSZII-redna-29-2016-09-29.sp25">

               <speaker>PREDSEDNIK UROŠ PRIKL:</speaker>

               <p>Jaz lepo prosim mir, lepo vas prosim kolegice in kolegi, mir v dvorani. Vas, gospod
               Donko, pa še enkrat prosim, da predstavite in počasi strnete stališče Organizacije,
               ki jo predstavljate.</p>
            </sp>
            <sp xml:id="SDT7-OZDDSZII-redna-29-2016-09-29.sp26">

               <speaker>FRANC DONKO:</speaker>

               <p>Prav to počnem in hvala vam za besedo. Poglejte, psihično nasilje niso vsa dejanja,
               ki so tukaj navedena kot psihično nasilje. Ustrahovanje in grožnje z besedami,
               zmerjanje, poniževanje, kritiziranje človekove osebnosti, do to vse lepo in prav, a
               zamislite si te opise na konkretnih življenjskih primerih vzgojne situacije z lastno
               izkušnjo, ki jo imate, kako iznajdljivo bi otroci znali tako hlapna zakonska določila
               izkoristiti, da bi se izognili kakšnemu potrebnemu naporu, ki je koristen prav za
               njihov zdravo rast in razvoj. Ne vem, če je kje kakšna mama ali oče, ki kdaj otroku
               ni zagrozil kakšna bo posledica njegovega dejanja ali kakšne opustitve dejanja. Se
               pravi, kričanje. Tudi ne vem, če je kakšna mama in oče, ki še nikoli ni zakričal nad
               otrokom, tudi zato, da je preprečil neko hudo nevarnost.</p>
               <p>Problematizira se telesno držo. Ne vem, če kdo od staršev ni otroka kdaj grdo
               pogledal ali dvigni prsta v opozorilo. Ustvarjanje negativnih mnenj, ignoriranje,
               molčanje, da bi dosegli svoj cilj tudi to so sredstva, ki jih včasih starši
               uporabimo, da bi z molkom dali vedeti, da smo prizadeti ali užaljeni. Od sedaj naprej
               bi bilo torej po tem predlogu Vlade4 vse to fizično nasilje in preganjanje s strani
               države. Na takšno interpretacijo ali možnosti, seveda, ne moremo pristati.</p>
               <p>Telesno in fizično nasilje, recimo klofutanje, udarci z roko. Proti klofutam seveda
               da jasno, da smo vsi, ampak udarec z roko problematizirati, vzgojno udarec z odprto
               dlanjo po ritki otroka, spoštovane poslanke in poslanci, ali vam mama ali oče nikoli
               nista namenila vzgojne po riti, po domače, in zaradi tega najbrž niste do njih
               sovražni in ne mislite, da so vam naredili veliko škodo.</p>
               <p>Se pravi, odrivanje, dotikanje, če človek česa ne želi. Dostikrat ne gre drugače kot
               da otroka v neki situaciji vzgojno razločimo, da se ne poškodujejo kadar so v nekem
               prepiru ali pretepu. Po novem bi lahko takšno dejanje bilo problematizirano. Tukaj
               gre za polivanje s tekočino, neželeno striženje las, omejevanje gibanja. Tudi gibanje
               je otrokom potrebno omejiti kadar gre za situacije v katerih bi se lahko poškodovali
               ali se, recimo, kot sem že omenil, družili s kakšno nevarno, zanje nevarno,
               skupino.</p>
               <p>Da ne govorim o najstnikih. Niste nikoli omejili gibanja, ure, kdaj morajo priti
               domov. Tudi odrekanje in siljenje s hrano je problematično zapisano. Tako je, da
               nekateri otroci marsičesa nočejo jesti. Verjetno ste jih vsi nekoliko prisilili, da
               bi pojedli tisto, česar ne marajo, vi pa veste, da je to za njih dobro. Ali obratno,
               tudi otroku, ki se je hotel, po domače, nabasati z nečem, ker ga imate radi ste mu to
               najbrž preprečili. Po novem bi bil to neke vrste zločin. In da boste razumeli za kaj
               gre. Vse navedeno je za Vlado in za Društvo za nenasilno komunikacijo na isti ravni
               kot je kakršnokoli drugo kriminalno dejanje. In to je za nas nesprejemljivo. Pri
               navajanju spolnega nasilja, slačenja, opazovanje, tudi to je z našega vidika
               problematično. Otroka slečete, ga pregledate kadar ima klopa. To so takšne situacije,
               ki morajo biti, kot sem vam lepo taksativno naštel, kot ste me opozorili, ki morajo
               biti navedene kot to, kar ne spada v vašo definicijo nasilja. Tudi pri
               ekonomskem…</p>
            </sp>
            <sp xml:id="SDT7-OZDDSZII-redna-29-2016-09-29.sp27">

               <speaker>PREDSEDNIK UROŠ PRIKL:</speaker>

               <p>Gospod Donko, lahko prosim zaključite svoje izvajanje…</p>
            </sp>
            <sp xml:id="SDT7-OZDDSZII-redna-29-2016-09-29.sp28">

               <speaker>FRANC DONKO:</speaker>

               <p>Bom, sedajle bom zaključil. Hvala za opozorilo…<stage type="mag"/>
               </p>
            </sp>
            <sp xml:id="SDT7-OZDDSZII-redna-29-2016-09-29.sp29">

               <speaker>PREDSEDNIK UROŠ PRIKL:</speaker>

               <p>Sicer vam bom vzel besedo.</p>
            </sp>
            <sp xml:id="SDT7-OZDDSZII-redna-29-2016-09-29.sp30">

               <speaker>FRANC DONKO:</speaker>

               <p>Prosim vas, da mi dovolite, ker bom kmalu zaključil.</p>
               <p>Tudi pri ekonomskem nasilju za preprečevanje razpolaganja s svojim ali skupnim
               denarjem kadar otrok zapade v droge in podobno mu je enostavno to potrebno
               preprečiti, zato kot sem že rekel predlagamo predloge amandmaja, ki jih lahko tudi
               dobite.</p>
               <p>Prosil bi vas, mislim da je dobro, glede na to kar je navedel gospod Marše in kar sem
               navedel jaz, da to sejo prekinete, da se z vsem tem seznanite in daste zakonodajno
               vladni službi oziroma predlagateljem možnost, da svoj zakon pripravijo kajti takšen
               kot je za gibanje za otroke in družine nesprejemljiv. Hvala za besedo.</p>
            </sp>
            <sp xml:id="SDT7-OZDDSZII-redna-29-2016-09-29.sp31">

               <speaker>PREDSEDNIK UROŠ PRIKL:</speaker>

               <p>Hvala lepa gospod Donko tudi vam, čeprav tukaj vas moram opozoriti, da ste malo
               zlorabil institut te predstavitve. Vso vaše navajanje, ki ste ga brali bi nam lahko
               mirne duše poslali tudi po elektronski, kakršnikoli pošti in bi seveda poslanci, bom
               za sebe govoril, osebno z veseljem prebral, da vidim na kakšen način razmišljate. To
               taksativno navajanje vsega pa verjetno oba veva, da v zakon čisto vsega ne moreš
               napisati. Amandmaji kot rečeno so bili s strani kvalificiranih predlagateljev
               posredovani in o njih bomo razpravljali. Še enkrat pa hvala in v bodoče vas prosim,
               da nekako poskušate remizirati v malo krajšem času. Vam pa za ilustracijo povem tudi
               jaz sem eden izmed tistih, ki ne zna na kratko povedati pa vendarle si take dolge
               eskapade še nikoli nisem privoščil. Hvala lepa, gospod Donko, še enkrat. S strani
               Ministrstva za notranje zadeve želi besedo gospod Špenga Andrej. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp32">

               <speaker>ANDREJ ŠPENGA:</speaker>

               <p>Predsedujoči hvala za besedo. Lep pozdrav poslankam in poslancem. Vsem gostom.</p>
               <p>Glede na to, da je bila policija v intervencijah posameznikov večkrat navedena in
               opredeljevali so se tudi do pojma nasilja v družini lahko povem, da je policija in
               Ministrstvo za notranje zadeve sodelovala v medresorski delovni skupini za pripravo
               novele Zakona o preprečevanju nasilja v družini in predlagala tudi več sprememb. Vse
               spremembe, ki smo jih predlagali so tudi izhajale iz izkušenj, ki jih imajo
               policisti, ki so jih pridobili med reševanjem posameznih primerov nasilja v družini.
               Obravnavali smo tudi predloge, ki smo jih dobili tudi od nevladnih organizacij in jih
               predstavili v medresorski delovni skupini in moram reči, da je večina predlogov s
               strani MNZ in policije bila sprejetih. Opredelil se bom zgolj do tistih dveh ključnih
               novosti oziroma sprememb Zakona o preprečevanju nasilja v družini, ki neposredno
               vplivajo na delo policije ter do 3. člena, ki opredeljuje tudi pojem nasilja v
               družini, ki je bil izpostavljen.</p>
               <p>V 15. členu zakona smo dodali novost, ki nadgrajuje 18. člen torej da je dolžnost
               ukrepanja policije v skladu z določili, ki urejajo naloge in pooblastila policije.
               Zagotavljanje varnosti žrtvi in spremljevalcu odstopu v stanovanjske in druge
               prostore, da lahko iz nje žrtev vzame stvari. Z zaprosilom policije za varovanje je
               policistom sedaj tudi omogočen vstop v stanovanje in druge prostore za zagotavljanje
               varnosti medtem, ko v 22. členu smo uspeli, zaradi učinkovitega varstva žrtev in
               ustreznih možnosti za ukrepanje na strani policije torej komponirati vzvod, da lahko
               policija ukrepa tudi v primeru kršitev sodno izrečenih prepovedi izdanih na podlagi
               Zakona o preprečevanju nasilja v družini. S predlaganimi in sprejetimi spremembami bo
               lahko policija v teh primerih tudi sedaj ukrepala po Zakonu o nalogah in pooblastilih
               policije. V 3. členu smo se strinjali, da je nasilje v družini vsekakor
               prepovedano.</p>
               <p>Katere so oblike nasilja v družini? Torej fizično nasilje, spolno, psihično,
               ekonomsko, zanemarjenje in zalezovanje pa smo nadgradili opredelitev torej s tem
               nasiljem v družini v četrtem odstavku smo tako predlagali dodatno, da je spolno
               nasilje tudi javna objava <stage type="mag"/>
               <stage xml:id="SDT7-OZDDSZII-redna-29-2016-09-29.stage37">(Nadaljevanje)</stage> spolnih vsebin o žrtvi. Vsekakor za polno uveljavitev Zakona o
               preprečevanju nasilja v družini v praksi, si prizadevamo tudi za uskladitev ostale
               zakonodaje ZKP, KZ in ostale. Naši napori so usmerjeni v zaščito žrtev in družinskih
               članov, zato tudi smo predlagali številne rešitve, ki so se v praksi pokazale za
               problematične in pomembna je torej vsekakor sinergija med vsemi temi predpisi. V
               kazensko-materialni zakonodaji pa predlagamo tudi rešitve glede podaljšanje roka za
               vložitev predloga za pregon storilca pri vseh kaznivih dejanjih zoper spolno
               nedotakljivost, ko se ta preganja na predlog oškodovancev, na primer iz treh mesecev
               na leto dni, upoštevajoč tudi kriminalne trende preko interneta, uveljavitev ustrezne
               inkriminacije, kibernetskega posilstva in ostalega. Torej menimo, da v začetni fazi
               je bil tudi naš predlog, da se zakon bi nekako paketno obravnaval z drugimi zakoni,
               menimo pa, da je vsekakor potrebno določene spremembe navesti v ZKP in KZ, in da bo
               po teh uskladitvah tudi v praksi te vse težave lažje izvajati, in da teh težav potem
               ne bi bilo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp33">

               <speaker>PREDSEDNIK UROŠ PRIKL:</speaker>

               <p>Hvala lepa Andrej.</p>
               <p>Želi še kdo? Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp34">

               <speaker>ŠPELA VESELIČ:</speaker>

               <p>Dober dan tudi z moje strani. Hvala lepa gospod predsednik za besedo!</p>
               <p>Moje ime je Špela Veselič, prihajam iz Društva SOS telefon za ženske in otroke žrtve
               nasilja. Danes tukaj predstavljam predloge trinajstih nevladnih organizacij, ki
               delujemo na področju obravnave in preprečevanje nasilja. Želela bi, če sem vas prav
               razumela, gospod predsednik, pustimo natančne predloge, taksativne ob strani v tem
               trenutku, sem vas prav razumela, tako da ne bom jemala časa, zato ker smo poslali
               svoje predloge kot gradivo.</p>
            </sp>
            <sp xml:id="SDT7-OZDDSZII-redna-29-2016-09-29.sp35">

               <speaker>PREDSEDNIK UROŠ PRIKL:</speaker>

               <p>To kar ste poslali, seveda so poslanci dobili, sem uvodoma tudi povedal, verjamem, da
               smo si jih vsi prebrali. Želja seveda naša je, da predstavite nekako na kratko,
               strnjeno stališče organizacije, ki jo predstavljate, tako da lepo prosim.</p>
            </sp>
            <sp xml:id="SDT7-OZDDSZII-redna-29-2016-09-29.sp36">

               <speaker>ŠPELA VESELIČ:</speaker>

               <p>Hvala za pojasnilo.</p>
               <p>Tako je, kot sem rekla, predstavljam tukaj trinajst nevladnih organizacij, obenem naj
               opozorim tudi na polno podporo Komisije Državnega sveta za socialno varstvo našim
               predlogom. Bi pa želela mogoče za začetek najprej poudariti eno zadevo, ki mi jo je
               gospa iz Zakonodajno-pravne službe poudarila, govorila je namreč o sorazmernosti, pa
               bi želela poudariti kako pomembno je, ko govorimo o sorazmernosti, razmišljati o tem,
               o pravici žrtve do telesne in duševne integritete in identitete in da dostikrat
               recimo tudi mednarodni organi s področja človekovih pravic opozarjajo, da bi ta
               morala biti pred pravico povzročitelja nasilja do recimo takšnih ukrepov kot je
               recimo napotitev v treninge socialnih veščin. Se pravi, težko bi rekli, da napotitev,
               obvezna napotitev v trening socialnih veščin tako omejuje njegovo osebno svobodo, da
               bi lahko rekli, da je pomembnejša od pravice žrtve nasilja do osebne varnosti pa do
               telesne in duševne integritete in identitete. Samo toliko se mi zdi, da bi bilo fino
               o tem tudi razmišljati.</p>
               <p>Drugače v nevladnih organizacijah, ki jih predstavljam, popolnoma podpiramo predlog
               predlagatelja zakona, torej ministrstva za delo o tem, da se prepove vsakršno
               fizično, telesno in drugo kaznovanje otrok. Menimo, da je to civilizacijska norma in
               civilizacijski standard in priznati moram, da ne razumem te diskusije, podobno kot
               gospa Varuhinja. Ne, to ni v mojem nekako sistemu, zato tega, zato teh idej in teh
               predlogov, ki smo jih slišali pravkar, sploh ne morem razumeti, zato jih težko
               komentiram.</p>
               <p>Sodelovali smo pri pripravi sprememb Zakona o preprečevanju nasilja v družini. Veliko
               naših pripomb je bilo sprejetih, nekatere ne. Čisto na hitro bom orisala katre so
               tiste za katere menimo, da bi jih bilo še fino, <stage type="mag"/><stage xml:id="SDT7-OZDDSZII-redna-29-2016-09-29.stage39">(nadaljevanje)</stage> se pravi spraviti v Zakon o preprečevanju nasilja v
               družini. Eden je bolj natančna zaščita pripadnic in pripadnikov ranljivih skupin.
               Skratka govorimo o Rominjah in Romih, migrantkah in migrantih, prosilkah za azil, ki
               zaradi svojih okoliščin težje uveljavlja pravice in skrbijo za svoje interese.
               Menimo, da je dolžnost države, da tudi tem osebam nameni posebno varstvo in skrb, da
               bodo lahko dejansko izenačeni v pravicah, ki jih sicer država zagotavlja. </p>
               <p>Naše mnenje je, da je izjemno pomembno, da se organi in organizacije, ki so zadolženi
               za pomoč in podporo žrtvam nasilja medsebojno obveščajo ter usklajeno načrtujejo
               pomoč v vseh postopkih obravnave. Sedaj se nam v praksi recimo dogaja, da zelo
               pogosto ne dobivamo informacij o tem kaj se pravzaprav z žrtvijo dogaja. Imamo sicer
               pravilnik, ki to nalaga vendarle v praksi je pogosto v tem težava, zato bi bilo
               mogoče pametno, da to bolj natančno opredelimo v zakonu. Kot sem rekla natančno kako
               naj bi izgledal člen oziroma določilo je zabeleženo v naših pripombah, ki so v
               amandmajski obliki.</p>
               <p>Menimo, da je izjemno pomembno, da so povzročitelji nasilja napoteni v ustrezne
               programe namenjene učenju nenasilnih vzorcev vedenja in da takšna odločitev ne bi
               smela biti le možnost za katero se vsaka strokovna delavka ali delavec na centru za
               socialno delo po lastni presoji odloči, zato menimo, da bi bilo treba besedo "lahko"
               črtati iz Zakona o preprečevanju nasilja v družini.</p>
               <p>Ob enem menimo, da mora strokovna delavka ali delavec na centru za socialno delo v
               vsakem primeru oblikovati načrt pomoči žrtvi torej tudi ne samo po lastni presoji se
               pravi za to, da bomo zagotovo zagotavljali varnost in primerne ukrepe za žrtve
               nasilja.</p>
               <p>Za 19. člen Zakona o preprečevanju nasilja v družini to je 16. člen sprememb je ena
               izmed pomembnih stvari, ki smo jo izpostavili to, da mora ukrep prepovedi
               približevanja žrtvi zajemati tudi otroke. Sedaj se nam dogaja, da eno sodišče izreče
               ukrep prepovedi približevanja po Zakonu o preprečevanju nasilja v družini, drugo
               sodišče pa v drugem postopku omogoči stike z otrokom in imamo pravzaprav absurdno
               situacijo, ko mora žrtev, ki ima sicer ukrep prepovedi približevanja voziti otroke na
               stik s povzročiteljem nasilja, zato je pomembno, da dodamo to v Zakon o preprečevanju
               nasilja v družini.</p>
               <p>Menimo, da bi morali biti v času trajanja ukrepov stikov povzročitelja nasilja z
               otroki ne glede na to ali je otrok neposredna ali posredna žrtev nasilja, žal, se ne
               da lepše povedati, da bi morali biti prepovedani, zaradi tega, ker niso v največjo
               korist otroka.</p>
               <p>Menimo, da bi bilo potrebno zagotoviti žrtvam nasilja oprostitev plačila sodnih taks
               za vse postopke in ne samo za postopke, ki so po Zakonu o preprečevanju nasilja v
               družini. Jaz verjamem, da mogoče pravno ni možno, da se to da v Zakon o preprečevanju
               nasilja v družini, ampak hkrati pa velja opozorilo, da bi bilo treba usklajeno
               nastopati pri spremembah zakonov zato, da bomo lahko kakovostno in celovito
               obravnavali nasilje v družini.</p>
               <p>Pri 21. členu sprememb je tudi 22.č člen, v katerem menimo, da bi moralo biti v
               izreku pri prepustitvi stanovanja določen jasen rok do kdaj mora to sodišče
               narediti.</p>
               <p>Prav tako menimo, Vlada je sicer torej Ministrstvo za delo je sicer izključilo
               alternativno reševanje sporov iz vseh postopkov, ki se vodijo po tem zakonu, zaradi
               vseh oblik nasilja. Mi menimo, da bi bilo to potrebno zagotoviti za vse postopke, ki
               se vodijo in v <stage type="mag"/> <stage xml:id="SDT7-OZDDSZII-redna-29-2016-09-29.stage41">(Nadaljevanje)</stage> katerih je
               vključeno nasilje kakorkoli. Preprosto zaradi tega, ker vemo, da ko prihaja do
               nasilja pozicije moči povzročitelja nasilja in žrtve nasilja so toliko porušene, da
               žrtev nasilja preprosto ne more enakovredno nastopati v vseh postopkih. Dostikrat
               pristane na tovrstne postopke preprosto zaradi tega, da se zadeve zaključijo, ker ne
               zmore več naprej. Mislimo, da je pomembno, da država žrtve nasilja tukaj zaščiti.</p>
               <p>Morebiti bi na tem mestu zaključila. Mogoče samo še da opozorim na brezplačno pravno
               pomoč, če mi dovolite. Skratka, predlagamo, da se podobno kot sem prej povedala,
               odobri za vse postopke, kot sem za takse predlagala, za vse postopke za zašito žrtev,
               ne samo za postopke po zakonu o preprečevanju nasilja v družini. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp37">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Veselič tudi vam. Želi še kdo od vabljenih razpravljati?
               Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp38">

               <speaker>DUŠICA PLETERSKI RIGLER:</speaker>

               <p>Lepo pozdravljeni. Hvala za besedo. Prihajam iz Zveze prijateljev mladine. Želela bi
               se oglasiti na diskusijo in člen v zvez s telesno kaznijo in telesnim kaznovanjem
               otroka v družini.</p>
               <p>Mislim, da si bom vzela nekaj stavkov, da povem pravzaprav potek dogajanja, ker
               slutim in čutim iz diskusij, ki se pojavljajo, tudi v medijih, da gre pravzaprav za
               trenutni pogled na to, brez ozadja gibanja, ki traja že 12 let. Namreč, v letu je
               2004 je parlamentarna skupščina Evrope izdala vseevropsko prepoved fizičnega
               kaznovanja otrok. Leta 2005 so izdali knjigo na to tematiko. In v tisti knjigi je
               Slovenija omenjena kot ena izmed petih držav, ki na tem področju ne naredi nič. Čisto
               res to ni bilo, ker smo pri Zvezi prijateljev mladine že leta 2004 začeli z gibanjem,
               ki smo ga imenovali Zagotovimo našim otrokom mladost brez telesnega kaznovanja in
               ustanovili Forum zoper telesno kaznovanje otroka. Ta forum je izvedel s pomočjo
               Ministrstva za delo, družino in socialo obširno anketo, ki je v evropskem merilu
               najobsežnejša glede na število prebivalcev iz katere smo pravzaprav posneli stanje
               kakšne so navade v družini o vzgoji in telesnem kaznovanju. Izdana je ta anketa v tej
               knjigi, ki je izšla tudi s pomočjo ministrstva. Dobili so jo vsi vrtci in šole. Na
               voljo je bila pa tudi v knjigarnah. Tako da je bila široko dostopna javnosti. Ker
               sama anketa, samo pisanje ne pomeni neke učinkovitosti, ampak šele pravzaprav
               suzpodbujanje zainteresirane javnosti k spremembam je Zveza prijateljev izvedla
               široko akcijo po šolah in vrtcih v Sloveniji s predavanji na to temo in moram reči,
               da je vzbudila veliko zaupanje pedagoških delavcev, da so nas povabili in zanimanje
               staršev, ki so prisostvovali tem predavanjem in delavnicam. In me zelo preseneča
               današnja diskusija, ker si ne morem misliti, da si kateri od staršev želi fizičnega
               nasilja med tem, ko je treba postaviti jaslice, med tem ko je treba prisilita
               otroka,da pospravi sobo, da mu je pri tem treba groziti. Namreč, gibanje za pozitivno
               starševstvo ni gibanje za permisivno vzgojo, ampak gibanje za vzgojo otrok na
               dostojen, človeku primeren način. Pretepanje živali v javnosti ni dovoljeno,
               pretepanje nas odraslih v javnosti ni dovoljeno, pretepanje otrok pa izgleda, da je.
               Velik del družbe očitno še vedno tako razmišlja pri nas. To me še bolj utemeljuje v
               tem, da bi povedala mogoče definicijo, ki jo je izdal tudi Svet Evrope, in sicer že
               leta 2005. Telesno kaznovanje je vsako kaznovanje, pri katerem se uporabi telesna moč
                  <stage type="mag"/> <stage xml:id="SDT7-OZDDSZII-redna-29-2016-09-29.stage43">(nadaljevanje)</stage> z namenom
               povzročiti bolečino ali neugodje. Mislim, da je to dosti razumljiva definicija v
               katero lahko se tudi mi umestimo. No in želela bi poudariti še to, da iz današnjih
               prispevkov mislim, da je še toliko bolj utemeljen naš amandma k 4 členu, ki pravi, da
               bi ustavili naslednje besede v to besedilo "telesno kaznovanje otrok je kršitev
               temeljnih človekovih pravic in je prepovedano". Namreč gre za kršitev temeljnih
               človekovih pravic. Mislim, da smo si vsi edini, da so otroci ljudje. In ljudje imamo
               določene do spoštovanja svojega dostojanstva in še druge in tudi otrok ima svoje
               dostojanstvo in če ga učimo, da se obračunava in doseže nek cilj s silo, potem se mu
               to vgradi v njegovo vedenje in to prenaša v svojo družino nehote. Ne mislimo, da
               starši za nalašč delajo slabo za otroke, ampak iz te ankete se je izkazalo, da bi
               radi drugače pa ne znajo. Zato je ta zakon s tem členom sporočilo za našo družbo česa
               ne odobravamo, kaj ni več primerno v luči vseh civilizacijskih dosežkov, konvencij in
               dogovorov, ki smo jih kot država sprejeli in moramo pogledati se v zrcalo, smo ena
               redkih držav, ki tega še nimamo zapisano v ustreznih aktih. Toliko.</p>
            </sp>
            <sp xml:id="SDT7-OZDDSZII-redna-29-2016-09-29.sp39">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja se je prijavila k besedi gospa Zabukovec Kerin.</p>
            </sp>
            <sp xml:id="SDT7-OZDDSZII-redna-29-2016-09-29.sp40">

               <speaker>KATJA ZABUKOVEC KERIN:</speaker>

               <p>Hvala za besedo.</p>
            </sp>
            <sp xml:id="SDT7-OZDDSZII-redna-29-2016-09-29.sp41">

               <speaker>PREDSEDNIK UROŠ PRIKL:</speaker>

               <p>Priključite se prosim.</p>
            </sp>
            <sp xml:id="SDT7-OZDDSZII-redna-29-2016-09-29.sp42">

               <speaker>KATJA ZABUKOVEC KERIN:</speaker>

               <p>Pardon. Torej, jaz sem Katja Zabukovec Kerin iz že omenjenega društva za nenasilno
               komunikacijo. Naj povem, da v okviru našega društva delamo letno s 400 povzročitelji
               nasilja in več kot 400 z žrtvami nasilja, da izvajamo treninge socialnih veščin za
               storilce nasilja po devetih krajih v Sloveniji, da pod okriljem našega društva
               delujejo dve varni hiši in štiri varna stanovanja in to pojasni sofinanciranje
               države, jaz upam, v zadostni meri.</p>
               <p>Zakon o preprečevanju nasilja v družini je za nas izjemno pomemben zakon, zato
               pozdravljamo spremembe. Zdijo se nam nujne, utemeljujemo jih pa s prakso, ki je
               pokazala na številne pomanjkljivosti, na katere smo želeli tudi s predlogi in
               stalnimi predlogi za noveliranje tega zakona vplivati na izboljšanje situacije za vse
               žrtve nasilja pa tudi za povzročitelje nasilja na ta način, da želimo, da s
               povzročanjem nasilja prenehajo. Trenutno je aktualno na našem področju spreminjanje
               velikega števila zakonov, kar se mi zdi kar posebej pomembno, ker je potrebno vse
               ukrepe načrtovati nekako koordinirano, sicer se zna zgoditi, da en zakon onemogoča
               delovanje po drugem, da imamo v Sloveniji kar nekaj možnosti za prepoved
               približevanja po različnih zakonih in da to včasih vnaša neposredno zmedo zlasti v
               življenje tistih , ki se znajdejo v hudi stiski in zaščito države nujno potrebujejo.
               Če jih samo nekaj naštejem: Kazenski zakonik, Zakon o kazenskem postopku, Zakon o
               pravdnem postopku, Zakon o socialnem varstvu, Zakon o nalogah in pooblastilih
               policije, pa elektronskih komunikacijah in tako dalje, Družinski zakonik. Vsi ti so
               ali bili pred kratkim novelirani ali so v postopku ali pa bodo, zato bi posebej
               prosila na previdnost pri tem, ko se določbe spreminjajo v enem, da ne pozabite na
               določbe v drugem. V praksi opažamo, da je delovanje sodišč in tožilstev na našem
               področju izjemno plaho in če dovolite se bom potrudila zelo na hitro prebrati sodbo
               iz sodbe, ki je bila izdana v avgustu letošnjega leta, ko je storilec nasilja nad
               bivšo partnerko in hčerko kričal, jih žalil, grozil in pretepal, zaradi česar sta se
               mogle umakniti iz hiše, ju porinil čez stojalo, mamo s stojalom večkrat tolkel po
               telesu, jo metal po tleh, jo vrgel čez kuhinjski pult, kjer je obležala on pa je z
               nogo na njenih prsih pritiskal k sedežni garnituri, jo tepel po obrazu in jo davil
               tako dolgo, da ji je ušel urin, nato je prijel stopalo hčerke, ga večkrat butnil ob
               kovinski okvir postelje, nato je z gležnjem butal ob rob postelje, ji grozil, tepel
               in klofutal. Za sodišče to ne predstavlja podrejen položaj žrtve v odnosu do
               nasprotnega udeleženca. Pravi namreč, da pred nasilnežem se lahko umakne od doma in
               ne ostane brez strehe nad glavo, saj lahko biva pri znancih. <stage type="mag"/><stage xml:id="SDT7-OZDDSZII-redna-29-2016-09-29.stage45">(nadaljevanje)</stage> Zato se sodišče sicer strinja s
               stališčem predlagateljice, da se ni dolžna umikati iz hiše, vendar je pri odločanju
               upoštevalo, da je nasprotni udeleženec veliko časa službeno odsoten iz hiše in da ne
               bi bilo sorazmernosti. Želim opozoriti na to, da v praksi zaščitnih ukrepov za žrtve
               hudega nasilja ne izvajamo, kaj šele, da bi reagirali pri rezanju nohtov in
               postavljanju jaslic. Tako se mi zdi kar pomembno opozoriti na to, da ko bo zakon
               sprejet, se je nujno treba posvetiti usposabljanju sodnic, sodnikov, tožilk in
               tožilcev, zato da se take stvari ne bi ponavljale, da ne bi bilo njihovo mnenje, da
               ni izkazan podrejen položaj, če se stara ženska, ki jo je sin pretepal, po pretepu
               uleže nazaj na posteljo in podobno. Po naši izkušnji sodišče ukrepa daleč prepozno,
               nikoli prezgodaj, zato se nam zdi nujno, da so zaščitni ukrepi res taki, da bi bili v
               korist žrtev, najsi bodo to otroci ali pa odrasli ljudje. Po našem prepričanju gre za
               to z Zakonom o preprečevanju nasilja v družini za minimalne standarde, o katerih mora
               obstajati družbeni konsenz, ne gre za maksimalno zaščito; če bi šlo za maksimalno
               zaščito, bi potrebovali še številne druge ukrepe, ki jih večkrat predlagamo, pa
               zanje, žal, še ni bilo posluha.</p>
               <p>Zdaj pa, če dovolite, še okrog telesnega kaznovanja otrok, ker se mi zdi, da se mora
               prav vsak in vsaka izmed nas oglasiti na to temo, čeprav nam je veliko uslugo naredil
               gospod Donko, ker je res težko ostal v dvorani kdo, ki bi se z njegovim izvajanjem
               lahko strinjal, tako sem jaz lahko krajša. Zdi se mi, da moramo razumeti telesno
               kaznovanje kot nekaj, kar se začne z majhnim. In če država dovoli telesno kaznovanje
               in torej postavljanje otrok v še posebej ranljiv položaj v odnosu do staršev, dovoli
               tudi, da si starši postopno dovolijo vedno več. V najhujših primerih se je vedno
               začelo z majhnim, potem pa se je razvijalo do tega, da je na koncu kakšen otrok tudi
               umrl. In se mi zdi, da je treba preseči nivo kavarniških debat, ne govorimo o
               prepovedovanju uporabe starševske moči, ampak govorimo o prepovedi zlorabe starševske
               moči, in to je bistvena razlika. Vidim sicer, da nekateri ne razumejo, da Zakon o
               preprečevanju nasilja v družini ni kaznovalen zakon in ne opisuje kaznivih dejanj, to
               dela drug zakon. Zato se mi zdi zelo pomembno, da gre tu za simbolno sporočilo države
               o tem, kaj je in kaj ni sprejemljivo, in čas je, da ga damo.</p>
               <p>Ker torej vidimo, kako delajo sodišča in kako razumejo ljudje opise nasilnih kaznivih
               dejanj, se mi zdi pomembno poudariti, da definicije v ZPND morajo biti široke, ker ga
               ni človeka na tem svetu, ki lahko predvidi vse situacije, ki se bodo žrtvam nasilja
               zgodile. Zato je treba pustiti prostor, da sodišča s svojo prakso napolnijo ta nov
               pravni standard, pa pravzaprav ni tako nov, ker ga poznajo že v številnih evropskih
               državah in imajo z njim dobre izkušnje, in meni se zdi skrajni čas, da to naredimo
               tudi v Sloveniji. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp43">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Kerin.</p>
               <p>Gospa Piberl, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp44">

               <speaker>MONIKA PIBERL:</speaker>

               <p>Lepo pozdravljeni! Prihajam iz stranke Glas žensk Slovenije.</p>
               <p>Vesela sem, da smo danes v takšnem številu zbrani in da je bilo že toliko izrečenega
               tudi s strani kolegic iz nevladnih organizacij. Pridružila bi se oziroma bi razširila
               mnenje, da cel zakon dejansko bi lahko opredelili kot poseganje v temeljne človekove
               pravice, ne samo otrok, tudi vseh ostalih nas, žrtev. Bi pa prosila za pojasnilo
               potem kasneje, bom pač počakala, da se še poslanci opredelijo do vsega, kar se imajo
               opredeliti, za dejansko izpuščeno področje finančnega učinka oziroma nadomestil za
               žrtve nasilja. Prej se je govorilo o finančnih učinkih zakona za izvajanje programov
               in vseh ostalih potrebnih sistemov, zato da se bo zakon lahko izvajal tako, kot se
               izvaja. Manjka pa še vseeno v zakonu opredelitev, kdaj in kako določiti nadomestilo v
               primeru razpada ekonomske skupnosti, ali bo to v obliki neke začasne preživnine ali
               nadomestila s strani države za družino ali s strani povzročitelja, nasilneža. Hkrati
               pa bi podprla in prosila tudi, da se dejansko za vse povezane zakone, ki vplivajo pri
               razpadu družine oziroma ekonomske skupnosti na postopke, s katerimi morata tako žrtev
               kot nasilnež in seveda posredno tudi otroci, dejansko malo bolj natančno opredeliti
               časovne okvire in usklajenost zakonov, ne samo za brezplačno <stage type="mag"/><stage xml:id="SDT7-OZDDSZII-redna-29-2016-09-29.stage47">(nadaljevanje)</stage> pravno pomoč, tudi za ostalo sinhrono
               delovanje, da se stvari čim prej zaključijo, ker to dejansko predstavlja psihično
               breme za družino, za žrtev.</p>
               <p>Ne bi več kaj dosti povedala, ker so pred mano povedale kolegice, kot le to, da lepo
               prosim za pojasnila in da se slišimo v poglavitnih zadevah, na katere pa tudi
               opozarja v določenih točkah Zakonodajno-pravna služba, ki opozarja na določene
               stvari, na katere opozarjamo tudi mi, in pričakujem, da se bomo slišali in uredili
               to, kar se da urediti, da zagotovimo te minimalne standarde z namenom zaščite žrtev
               nasilja. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp45">

               <speaker>PREDSEDNIK UROŠ PRIKL:</speaker>

               <p>Hvala lepa, Darja <stage xml:id="SDT7-OZDDSZII-redna-29-2016-09-29.stage48">/?/</stage>.</p>
               <p>Želi od vabljenih še kdo besedo? Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp46">

               <speaker>MITJA BLAŽIČ:</speaker>

               <p>Dober dan! Sem Mitja Blažič, prihajam iz Kampanje za vse družine, govorim v imenu
               vodje Kampanje Za vse družine in kot aktivist za človekove pravice.</p>
               <p>V nevladnem sektorju smo pred leti oziroma lani pripravili študijo na velikem vzorcu,
               na vzorcu 1.451 oseb, o vsakdanjem življenju lezbijk, gejev, biseksualnih in
               transspolnih oseb, ki tudi živijo v družinah, ki jih sami oblikujejo, ali pa
               matičnih, kjer smo merili tudi vprašanje nasilja nad LGBT osebami. Ta raziskava je
               pokazala, da je 51,2 % respondentk in respondentov v svojem življenju poročalo, da so
               že bili žrtve nasilja, to nasilje je bilo raznoliko, v 25 % fizično, v 95 % psihično
               in v 6 % spolno. Ko smo potem nadalje te osebe vprašali, kje so doživeli to nasilje
               oziroma kdo je bil povzročitelj tega nasilja, je 16 % odgovorilo, da so bili
               povzročiteljice in povzročitelji nasilja starši oziroma sorodstvo. Tudi zato, da bo
               ta oblika nasilja, ki je pogosto prezrta, bolj sledena in da ji bo več pozornosti
               posvečene, pa tudi zaradi vse bolj tolerantnega odnosa družbe do nasilja, kar smo
               lahko danes zelo poglobljeno slišali, podpiram kot aktivist in kot vodja kampanje ta
               zakon.</p>
               <p>Zdaj bi pa rad povedal še nekaj besed o prepovedi telesnega kaznovanja otrok. Leta
               2010 sem imel priložnost med sprejemanjem Družinskega zakonika spoznati gospoda Pavla
               Kornhauserja, ki mi je takrat kot strokovnjak za to polje in tudi kot vodja foruma
               povedal, da si za prepoved telesnega kaznovanja otrok prizadevajo že vrsto let. Leta
               2007 so izdali zbornik na to temo, o katerem smo danes že slišali, kjer znanstveno in
               strokovno utemeljujejo to prepoved. To je bilo pred 9 leti, da vas spomnim, torej
               pred 9 leti so to utemeljili, 9 let že govorimo o tem in nič se ni spremenilo. Jaz ne
               vidim teh strahov, ki jih vidijo zagovorniki telesnega kaznovanja otrok, v tej
               zakonski prepovedi telesnega kaznovanja otrok. Jaz v tem zakonu vidim predvsem neko
               temeljno civilizacijsko vrednotno sporočilo staršem, naj otrokom ne sporočajo, da je
               nasilje upravičena vzgojna metoda oziroma da je nasilje upravičen in uporaben
               mehanizem v življenju. V resnici me pa skrbi razumevanje koncepta otrok, ki ga
               izražajo zagovorniki telesnega kaznovanja otrok. Tu gre za neko predkonvencionalno
               razmišljanje o otroku kot lastnini staršev oziroma starih staršev. Mi smo vsaj pred
               30 leti ta koncept otroka kot lastnine staršev presegli in uveljavili nov princip, da
               je otrok bitje zase, da je človek in da je kot tak nosilec <stage type="mag"/><stage xml:id="SDT7-OZDDSZII-redna-29-2016-09-29.stage50">(nadaljevanje)</stage> temeljnih človekovih pravic in
               svoboščin, temeljnih otrokovih pravic. Zato kot aktivist za človekove pravice in kot
               koordinator Kampanje Za vse družine ne samo, da priporočam branje tega zbornika, tudi
               podpiram to novelo zakona, vključno s prepovedjo telesnega kaznovanja otrok. Hvala
               lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp47">

               <speaker>PREDSEDNIK UROŠ PRIKL:</speaker>

               <p>Hvala lepa, gospod Blažič, tudi vam.</p>
               <p>Želi še kdo, ki še ni razpravljal, besedo za predstavitev stališča? Če ne, dajem
               besedo kolegicam in kolegom, poslankam in poslancem. Izvolite, Erika Dekleva.</p>
            </sp>
            <sp xml:id="SDT7-OZDDSZII-redna-29-2016-09-29.sp48">

               <speaker>ERIKA DEKLEVA (PS SMC):</speaker>

               <p>Hvala, predsedujoči.</p>
               <p>Tudi sama moram povedati, da je tako, kot je danes izpostavila tudi varuhinja, res
               nasilje nekaj, kar obstaja, nekaj, s čimer se srečujemo, in najbrž je res, da ga kot
               družba nikoli ne bomo mogli odpraviti, tudi ne ustrezno sankcionirati, pa vendar je
               treba ravno zato še toliko bolj pogosto o tem govoriti naglas, pa tudi ustrezno
               prilagajati zakonodajo. Najbrž je čas od leta 2008, ko je bil sprejet Zakon o
               preprečevanju nasilja v družini, pa do danes, ko ta zakon doživlja novelacijo,
               enostavno predolg. Veseli me tudi, da so pri nastajanju tega zakona sodelovali
               številni deležniki, tako posamezniki, ki so imeli osebne izkušnje z nasiljem, do
               različnih institucij, nevladnih organizacij, ki ste resnično v veliki meri prispevali
               k temu, da je zakon, mislim, da dober. Vsekakor pa nikoli ne bo smel ostati najbrž
               tak, kakršen je, in ga bo treba spreminjati in prilagajati času, v katerem
               živimo.</p>
               <p>Seveda so v tem zakonu številne spremembe. Ena taka večja sprememba je prav gotovo že
               sama definicija družine, ki se po predlogu zakona širi. Prav tako se širi tudi
               opredelitev nasilja, kar se mi zdi še posebej pomembno, ker je že dolgo jasno, da ne
               poznamo samo fizičnega, psihičnega in spolnega nasilja, zelo pogosto je tudi
               ekonomsko nasilje in prav o tem smo nedavno na seji Komisije za peticije govorili,
               pogovarjali smo se predvsem o neplačevanju preživnine za otroke, kar je zelo pogosta
               oblika nasilja. Vseh sprememb zakona v razpravi seveda ne bom naštevala, veliko je
               bilo tudi že povedanega. Vsebuje mnoge prepotrebne rešitve, na katere so opozarjale
               tako žrtve kot stroka, nevladne organizacije. Statistike nam sicer kažejo, da so se
               kršitve nasilja, ki jih policisti obravnavajo kot prekrške, zmanjšale, pa vendar
               obstaja še vedno veliko teh kršitev in najbrž jih bo vedno preveč. Kljub noveli
               zakona bo treba o tem še vedno govoriti, pisati in najbrž bo veliko več treba
               narediti na preventivi. Se pa moram tudi sama danes pravzaprav odzvati na žalostno
               dejstvo, da smo v celem zakonu, ki ima veliko členov, največ prostora posvetili
               kaznovanju oziroma nekaznovanju otrok, fizičnemu. Temu je bilo, žal, namenjenega, za
               moj okus, tudi v medijskih objavah bistveno preveč prostora. Jaz sicer vedno
               pogrešam, ko govorimo o otrocih, tudi zadnjič na seji Komisije za peticije, morda v
               slovenskem prostoru dva akterja, ki se vedno oglašata ali vsaj naj bi se, ko gre za
               pravice otrok, to sta gospod Primc in gospa Zevnik, nikoli ju ni. Sicer sem vesela,
               sem že mislila, da večjih <stage type="mag"/>
               <stage xml:id="SDT7-OZDDSZII-redna-29-2016-09-29.stage52">(nadaljevanje)</stage> neumnosti kot jih onadva izrečeta ne bom slišala, pa sem danes jih.
               Prišel je gospod Donko in zelo veliko in obširno razpravljal, podčrtal pa povedal, da
               običajne družinske vzorce je potrebno tolerirati, jih je potrebno vzeti kot družbeno
               spremenljivo dejstvo, pa četudi ti običajni družinski vzorci pomenijo pretepanje
               otrok. Toliko o tem. <stage xml:id="SDT7-OZDDSZII-redna-29-2016-09-29.stage53">/ oglašanje iz klopi/</stage> Gospod, besedo imam jaz.</p>
            </sp>
            <sp xml:id="SDT7-OZDDSZII-redna-29-2016-09-29.sp49">

               <speaker>PREDSEDNIK UROŠ PRIKL:</speaker>

               <p>Prosim mir v dvorani. Kolegica Dekleva imaš besedo nadaljuje. Gospod Donko vas pa
               prosim, da ne vpadate v besedo govorečim. Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp50">

               <speaker>ERIKA DEKLEVA (PS SMC):</speaker>

               <p>No, saj bom s tem zaključila, ker dejansko zame je bilo to kar sem poslušala tudi ena
               oblika nasilja. Sama zagovarjam ničelno toleranco do nasilja. In če se mi zdi
               nesprejemljivo in nepotrebno, da ljudje pretepajo psa, potem je toliko bolj
               nesprejemljivo in nepotrebno, da tepemo svoje otroke. Sama nisem nobena zagovornica
               permisivne vzgoje, vendar menim, da si avtoriteto starši ne delamo s tem, da
               klofutamo otroke, če je to tisti minimum, ki je toliko problematičen za večino. Sama
               imam odraslo hčerko in priznam, ko je bila stara dve ali tri leta je dobila dvakrat
               po riti. Meni je iskreno žal, da jih je. Mislim, da z njo ni danes nič narobe in prav
               nič ne bi bilo z njo narobe, če jih ne bi dobila. In jaz danes nisem nič boljša mama,
               ker sem to storila, v bistvu sem takrat padla na izpitu. Danes smo že slišali, da je
               50 držav prepoved zapisalo v zakon. To so storili Švedi, Finci, Norvežani, Nizozemci,
               Avstrijci, Hrvati, to je storila Hrvaška, Moldavija, Romunija, Belgija, Grčija,
               Ciper, Španija, Portugalska, Urugvaj in tako dalje. Švedi so to storili leta 1979,
               Nemci leta 2000, v Sloveniji se leta 2016 pogovarjamo in izpostavljamo fizično
               kaznovanje otrok kot problem in to je danes tudi stvar razprave. Nekateri kot sem
               prebrala v medijih celo člen, ki prepoveduje fizično kaznovanje zakona ne bodo zaradi
               tega člena podprli. Meni se zdi to žalostno in za vse tiste, ki jih to določilo
               neskončno skrbi in moti naj povem, da se ne bo čisto popolnoma nič na podlagi tega
               zakona zgodilo, če boste svojemu otroku dali eno po riti. Ne gre za kaznivo dejanje,
               to pa bo nastalo takrat, ko boste svojega otroka pretepli tako, da bo imel posledice.
               Jaz bom svojo razpravo na tej točki zaključila s stavkom, ki sem ga prebrala oziroma
               z naslovom enega izmed člankov, ki govori tako: pri nasilju ni srednje poti, ko
               začnemo opravičevati nasilje smo padli na celi črti in izgubili bitko. Jaz v to
               iskreno verjamem, zakon se mi zdi dober, vem, da ga bo potrebno še novelirati in tako
               je tudi prav. Seveda bom zakon tudi podprla. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp51">

               <speaker>PREDSEDNIK UROŠ PRIKL:</speaker>

               <p>Erika, hvala lepa.</p>
               <p>Naslednja se je prijavila k razpravi kolegica Tanja Cink. Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp52">

               <speaker>MAG. TANJA CINK (PS SMC):</speaker>

               <p>Spoštovani gostje, kolegice in kolegi!</p>
               <p>Jaz mislim, da je bilo v zadnjih desetih letih na področju preprečevanja nasilja v
               družini narejeno veliko, kar pa ne pomeni, da mislim, da smo s tem storili vse.
               Pomembnejši mejnik je bil zagotovo zakon, ki ga danes noveliramo in je bil sprejet
               leta 2008. So se v tem času pokazale tudi slabosti in pomanjkljivosti, ki jih bomo
               jaz upam, da s to novelo tudi v čim večji meri odpravili. Nasilje je družbeni pojav,
               ki je zelo kompleksen in verjamem, da se s tem vsi strinjamo<stage type="mag"/> <stage xml:id="SDT7-OZDDSZII-redna-29-2016-09-29.stage55">(nadaljevanje)</stage> in kljub težnji, verjetno po ničelni stopnji
               tolerance do nasilja ga bomo zelo težko povsem izkoreninili. Pogosto je povezan s
               problematiko alkoholizma, zasvojenosti, skromnimi socialnimi razmerami, čeprav ni
               pravila in se lahko pojavlja tudi ne glede na socialno ekonomski status, položaj in
               podobno. Problem je, ker gre za običajne vzorce vedenja, ki se v takem primeru
               začnejo izražati že zgodaj v otroštvu in, kar tudi ne preseneča, smo žal pogosto
               priče tudi medijskih zgodb, ki govorijo o nasilju med mladimi. Posebej problematično
               je po mojem mnenju, da se vzorci nasilnega vedenja, ki so jim ljudje oziroma otroci
               izpostavljeni v otroštvu, potem tudi zaradi domnevne legitimnosti takšnega družbene
               sporočila običajno prenašajo iz generacije v generacijo. Samo normativna ureditev na
               tem področju zagotovo ni dovolj, če želimo slediti uspešno cilju preprečevanja
               nasilja. Pomembno je, da so vse razvojne politike posameznih področij tako naravnane
               in še največ lahko pri zagotavljanju temeljnih človekovih pravic naredi vsak
               posameznik, vsak izmed nas, kar je tudi pokazatelj zrelosti družbe. In to bi morali
               imeti vedno v zavesti.</p>
               <p>Pomembno se mi zdi, da smo za pojav nasilja dovolj občutljivi in da se o tem dovolj
               glasno pogovarjamo in delujemo preventivno, da do tistih najhujših tragedij ne bi
               prihajalo in da nasilneži jasno vedo, da se jim nasilje ne izplača, kot pravi
               varuhinja in žrtve na drugi strani vedo, da se jim nasilje izplača prijaviti.</p>
               <p>Zdi se mi, da je ključno tudi ustrezno osveščanje družbe, preventivno delovanje in
               eden pomembnejših in po mojem mnenju zelo uspešen projekt je bil projekt Vesna,
               živeti življenje brez nasilja, ki se je izvajal skupaj s civilno družbo in verjetno
               velja razmišljati o podobnih projektih tudi v prihodnje.</p>
               <p>Kot že rečeno je novela zakona o preprečevanju nasilja v družini dopolnitev, popravek
               do sedaj pomanjkljivega zakona in verjamem, da je dopolnjen in popravljen v največji
               možni meri. Vedno pa je težko upoštevati vse predloge v celoti. Se pa strinjam s
               kolegico Korva, ki je izpostavila, da bo potrebno razmišljati o dodatnih sredstvih za
               programe za povzročitelje, o dodatnih sredstvih za izobraževanje strokovnega kadar na
               centrih in tako dalje. Glavno sporočilo oziroma ključni cilj novele zakona in, kar je
               najpomembneje, pa je, da je dopolnjen tako, da še bolj ščiti žrtve nasilja, hkrati
               natančneje opredeli nasilje v družini in posodablja definicijo družinskih članov ter
               izboljšuje koordinacijo in komunikacijo med institucijami, ki obravnavajo posamezne
               primere.</p>
               <p>Mednarodne pogodbe pa nas zavezujejo v vključitvi tudi prepovedi telesnega kaznovanja
               otrok in to je v predlogu zakona tudi vsebovano. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp53">

               <speaker>PREDSEDNIK UROŠ PRIKL:</speaker>

               <p>Hvala lepa Tanja. Dovolite, da še jaz par stavkov poudarim v svoji razpravi.</p>
               <p>Jaz moram iskreno povedati, da že dolgo nisem bil, dobro sedaj navdušen, da že dolgo
               nobenega zakona nisem tako podpiral in se mi že dolgo noben zakon ni zdel tako
               pomemben in tako, ja, pomemben za družbo kot celoto kot prav ta zakon. Seveda da
               zakon ni idealen, to ni treba posebej govoriti. Noben zakon ni idealen. Ko bo prvič
               zakon idealen, ko ga ne bo treba deset let spreminjati, potem smo v nekem drugem
               svetu. Verjamem, da temu ne bo tako. Da bo lahko en zakon vse zapisal je tudi
               iluzorno za pričakovati. Tudi ta zakon se navezuje na mnoge druge zakone, da bo
               izvedbeno sploh mogoče to delati. Najbrž bo še kakšen podzakonski akt potrebno
               spisati in še kakšna pravila igre, predvsem pa tisti zakon, ki ga danes nihče ni
               omenjal bo treba v kontekstu tega zakona uporabljati. ZKP. Ja, gospa Nusdorferjeva,
               zdrava kmečka pamet, točno to. In potem bomo pri določenih interpretacijah imeli manj
               težav, kot jih imamo sedaj.</p>
               <p>Jaz bi rad, preden grem do posameznih točk, vas vse skupaj, je mogoče to malo
               prepozno, ampak skozi razpravo si lahko to privoščim kot predsedujoči <stage type="mag"/> <stage xml:id="SDT7-OZDDSZII-redna-29-2016-09-29.stage57">(Nadaljevanje)</stage> pa ne. Dajmo graditi,
               dajmo bazirati nad tem kar nam je skupnega in v tem prostoru jaz ne vidim človeka, ki
               bi zagovarjal na tak ali drugačen način nasilje. Jaz ga ne vidim, četudi so nekatere
               razprave mogoče šle malo v drugo smer, nihče verjetno ne zagovarja nasilja,
               kakršnegakoli. Upam, da nisem toliko naiven, pa sem kaj preslišal. Zakaj? Eden izmed
               pregovorov pravi, nasilje rodi nasilje, pa če gre to za družino, o čemer se sedaj
               pogovarjamo ali pa gre to za državno ureditev, nenazadnje zakaj so vojne nastale. Ja
               seveda, ker se je z nekim majhnim nasiljem začelo, pa se je stopnjevalo, pa je prišla
               prva, pa druga svetovna, da ne grem preveč v širino. In zato seveda za moj okus, za
               moj okus je seveda nesprejemljivo kakršenkoli, nulta, nujta točka, nulta stopnja
               tolerance do vseh oblik nasilja in ta zakon ima ogromno enih pozitivnih rešitev,
               seveda razširja družinski krog oziroma udeležence v vseh teh, torej družinske člane.
               Nadalje, sodelovanje policije mislim, da je zelo natančno tukaj opredeljeno, vsi ti
               postopkovni momenti. Recimo za mene je bilo, odkrito povem, nisem pač prej toliko
               tega segmenta spremljal, odškodnina tistemu, ki je izvajal, torej ki je izvedel
               nasilje, takšno ali drugačno, pa se je potem pač moral odstraniti. Mislim, hvala
               bogu, zakaj pa bi se morala žrtev in ker ni mogel tega svojega lastništva, tega
               svojega prostora, ne vem, stanovanjskega ali kakorkoli uporabljati, je bil potem
               upravičen do neke odškodnine. Mislim, absurd, ne najdem sedajle resnično pravih besed
               ali smo resnično šli toliko v gnilo liberalno družbo, da je neka lastnina več vredna
               kot pa nek odnos oziroma neke človekove pravice. Če moramo primerjati lastništvo
               napram človekovim pravicam, tukaj verjetno ni dileme in vidim, da mi noben ne
               odkimava tukaj. In to je zopet ena izmed tistih točk na katri bi morali kot družba,
               kot celota graditi. Se strinjam s tisto ugotovitvijo, da ta zakon favorizira en način
               vzgoje. Ta zakon favorizira nenasilno vzgojo in prav je tako. Prav je tako. Sedaj,
               veseli me tudi to, veseli me tudi to, da so vse oblike nasilja tukaj opredeljene in
               seveda prepovedane. Ni zgolj, morda se res preveč na to fizično, telesno kaznovanje
               otrok osredotočamo, pa vendar so tukaj definirane tudi druge oblike nasilja, torej
               psihično nasilje pa ekonomsko nasilje, ki je prav tako, so prav tako pomembni, namreč
               ni zgolj to, ena politika, kar je nesprejemljivo, kar je v končni fazi ni noben
               vzgojni ukrep. Vse več je ekonomskega nasilja. Verjetno bi še kakšen drug zakon
               morali spremeniti ali pa ga izboljšati, da bi v kali zatrli možnost takšnega nasilja,
               ampak vse nam verjetno tudi ne bo tako hitro uspelo. Sedaj, res ob zaključku, pa bi
               še marsikaj lahko tukaj povedal, pa bom solidaren, ker še nekaj mojih kolegov in
               kolegice želi razpravljati, pa bom za to krajši. Jaz si bom tukaj drznil eno
               primerjavo, pa vidim, da je pretežno tukaj ženska družba. Upam, da mi ne bo zamerila.
               Pri tem telesnem kaznovanju, pa ne samo otrok, telesnem kaznovanju, fizičnim, uporabi
               fizične sile, jaz tukaj težko ločim, malo udariti ali pa malo bolj udariti pa neko
               mejo postaviti kje je pa to tisto kar je že sedaj boleče pa kar je že poniževalno,
               itd. Za mene je to vse telesno kaznovanje, ki je nesprejemljivo. In bi dal tukaj eno
               primerjavo, pa še enkrat vas prosim, resnično, dame, ne mi zameriti, ko dama
               pričakuje otroka pri tej nosečnosti, je pač tako, da dama, žena je noseča ali pa ni
               noseča in jaz mislim, da pri telesnem kaznovanju otrok je tudi tako. Ali pride do
               udarca ali pride do telesnega kaznovanja ali pa ne pride. In kot rečeno, zame je to
               seveda nesprejemljivo, podpiram rešitve tega zakona in verjamem, da ne bo ostalo, da
               ne bo ostala mrtva črka na papirju, ampak da se bo tudi v praksi uresničeval, in da
               bomo zatrli vse oblike nasilja.</p>
               <p>Najlepša hvala za vašo pozornost. <stage type="mag"/>
               <stage xml:id="SDT7-OZDDSZII-redna-29-2016-09-29.stage59">(nadaljevanje)</stage> Sedaj sprašujem kdo še želi? Alenka Bratušek.</p>
            </sp>
            <sp xml:id="SDT7-OZDDSZII-redna-29-2016-09-29.sp54">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Ja, mogoče je nemogoče. Prav gotovo je tudi to, da je danes toliko
               več žensk kot moških v tej dvorani zelo zelo pomenljivo.</p>
               <p>Ne morem mimo nečesa. Gospod, ko ste našteval stvari vas bom opozorila, da ste eno
               pozabil. Tam za odstranitvijo klopa zapišite še odstranitev trnja vrtnice.</p>
               <p>Sedaj pa resno, ker gre za preveč pomembno in bolečo temo, da bi se je lotevali na
               takšen način. Seveda si sama absolutno želim, da bi Slovenija bila država, da bi naša
               država bila družba, kjer nasilja sploh ne bi bilo. Se pa hkrati zavedam, da je to
               daleč od realnosti. Nasilja je preveč. Nasilja je, po moji oceni, vedno več. Dopuščam
               sicer možnost, da vedno več nasilja pride v javnost, ampak če pogledam malo nazaj jaz
               mislim, da je danes vaj javno vidnega nasilja več. Nedopustno kakorkoli in po moji
               oceni več bomo o tem govorili več bo zavedanja v družbi, da je nasilje
               nedopustno.</p>
               <p>1. julija smo se v podobni sestavi srečali na odboru, ki je bil sklican na zahtevo
               zavezništva. Na žalost se ni obrnil najbolj tako kot sem si jaz želela, da bi že
               takrat določeni ali pa predstavniki civilne družbe lahko podali pripombe. Ampak
               kakorkoli, tudi ko bo zakon sprejet, jaz verjamem, da bo sprejet in verjamem, da bo
               sprejet v Državnem zboru s kar veliko večino, bo še vedno samo črka na papirju. Se
               pravi, tudi po sprejetju tega zakona je naša naloga skupna, da ljudi ozaveščamo kaj
               je prav, kdaj mora kdo, tudi sosed, povedati, ukrepati, kam se lahko obrnejo.
               Skratka, cel kup nalog nas tudi po sprejemu zakona čaka. Sprejem zakona je osnova za
               to, da lahko inštitucije, ne lahko, morajo inštitucije ukrepati.</p>
               <p>Malo sem razočarana, da v tem zakonu koalicija ni zahtevala splošne razprave. Mi
               imamo samo 4 glasove, tako da je nismo mogli. Mislim pa, da bi bilo zelo zelo
               primerno, da bi o tako pomembni temi opravili splošno razpravo, ampak kakorkoli.
               Sedaj smo tukaj, kjer smo in po moji oceni spremembe v zakonu absolutno gredo v pravo
               smer. Zakon podpiramo. Smo pa v zavezništvu pripravili nekaj amandmajev, Poslanska
               skupina Nepovezanih poslancev jih je pa vložila, bom seveda pri posameznem členu
               obrazložila kaj želimo izboljšati. Moram se pa, glede na mnenje Zakonodajno-pravne
               službe dotakniti enega, ki smo ga vložili. Skratka, bom skrajšala, obvezna napotitev
               nasilneža na izobraževanje. Če je to poseg v njegovo človekovo pravico, jaz ne vem
               kdo ima več pravic, nasilnež ali žrtev. In ni dovolj, da tega nasilneža, moškega,
               žensko, kogarkoli odstranimo iz ene družine, ker obstaja možnost in velika
               verjetnost, da si bo ustvaril novo družino in vzorec ponavljal. Se pravi, obvezno mu
               je treba povedati, sedaj če rečem po domače, koliko se ga bo to prijelo je vprašanje,
               ampak ni ali da ali ne, ampak mora. To je ena stvar. In druga stvar, nedopustno se
               nam zdi, da to izobraževanje plačuje države. Te stroške naj nosijo nasilneži, razen
               če zaradi socialnih in drugačnih stvari ne morejo. In sredstva, ki jih dobi društvo,
               ki to izvaja, bodo <stage type="mag"/> <stage xml:id="SDT7-OZDDSZII-redna-29-2016-09-29.stage61">(Nadaljevanje)</stage> iz
               državnega proračuna bistveno nižja. Ta se mi zdi posebej pomemben, da mogoče se tudi
               o njem pogovorimo, ker nekaj je si želeti, druga stvar pa je, da te država, lahko
               rečemo tudi prisili v to, da slišiš kaj je prav in kaj je narobe, seveda te ne more
               prisiliti, da boš stvari spremenil, ampak vsaj razmišljati boš začel o tem kaj v
               svojem življenju počenjaš in ne morem se sprijazniti s tem, da je to omejevanje
               človekovih pravic, ko pa ta isti človek na drugi strani grobo krši, zato je prišel v
               program, saj ni prišel v program zato, ker se je lepo obnašal in ker je celo
               življenje delal dobre stvari. In še dva, tri amandmaje imamo pripravljene, ampak tako
               kot sem rekla, o tistih bom govorila pri posamezni točki. Še enkrat, tudi z moje in
               naše strani zahvala Ministrstvu za delo, da se je lotilo te teme, ker je zelo
               pomembna, ampak vsi skupaj bomo morali delati naprej na ozaveščanju ljudi, da se, da
               je toleranca do nasilja res čim bližje ničelni. Ne bo, se zavedamo in nismo edina
               država, ki se s tem srečuje, moramo pa narediti vsi skupaj največ kar lahko.</p>
            </sp>
            <sp xml:id="SDT7-OZDDSZII-redna-29-2016-09-29.sp55">

               <speaker>PREDSEDNIK UROŠ PRIKL:</speaker>

               <p>Hvala lepa Alenka.</p>
               <p>Naslednja je prijavljena k razpravi Janja Sluga. Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp56">

               <speaker>JANJA SLUGA (PS SMC):</speaker>

               <p>Hvala lepa za besedo.</p>
               <p>Jaz seveda pozdravljam ta zakon in menim, da predstavlja en velik korak naprej, eno
               veliko izboljšanje in en velik statement te države, eno veliko sporočilo javnosti, da
               gojimo in moramo še naprej gojiti eno zares ničelno stopnjo tolerance do
               kakršnegakoli nasilja. Jaz v bistvu še pomnim nedaleč nazaj, ko je bil ta nek koncept
               lastnine v naši družbi, bi lahko rekla kar sprejemljiv, ne samo kot lastnina nad
               otroki, ampak ne daleč nazaj, pol stoletja nazaj tudi lastnina nad ženami, da se
               razumemo. Dogajale so se stvari za katere bi danes lahko rekli, da so nepojmljive,
               absolutno nesprejemljive, a vendar se še vedno najdejo ljudje, ki zavijejo stvari v
               običajne družinske vzorce in nekako se čudim, da gospod, ki je izpostavil te običajne
               družinske vzorce, je tukaj povedal, da je socialni delavec, kar me zelo skrbi. Zelo
               me skrbi tudi vsebina sodbe, ki ste jo, gospa Zabukovec, prebrali, ker me skrbi, da
               je to lahko napisal eden od sodnikov v tej državi in če je temu tako, potem... Jaz
               sem si malo pogledala tudi statistike, pogledala sem si tudi malo javno mnenje kako
               so kaj ljudje naklonjeni seveda temu zakonu. in ko sem to prebrala, da sploh ne
               podpira ali ne podpira tega zakona kar 40 % ljudi v tej državi, ne vem. Ne vem kaj
               naj sploh še rečem. Jaz sama sem namreč en del teh statistik o katerih se danes
               pogovarjamo in vem iz prve roke povedati kako izgledajo te stvari in niso enostavne.
               In če se kolega Uroš danes čudiš, da je treba nasilnežu plačati nadomestilo, ker ne
               sme v stanovanje, včasih mu je bilo treba najti stanovanje. In mislim, zato tako, kot
               tukaj sedim, da se je resnično potrebno o teh stvareh pogovarjati, veliko
               pogovarjati, in da definitivno je to zakon, ki sploh ne bi smelo biti pod vprašajem
               ali bo dobil vse glasove v tej hiši. <stage type="mag"/><stage xml:id="SDT7-OZDDSZII-redna-29-2016-09-29.stage63">(nadaljevanje)</stage> Kar zadeva pa sedaj to banaliziranje enega člena v tem
               zakonu, ki si tudi po mojem mnenju, o katerem se ne bi smelo govoriti v smislu v
               kakršnem se govori, ker namreč že sedaj v naši zakonodaji obstaja določba, ki
               dejansko pomeni popolnoma enako kot bo sedaj to zapisano v tem zakonu in to je prvi
               odstavek 191. člena Kazenskega zakonika pa, da jo preberem, da bo malo bolj jasno o
               čem se pogovarjamo. Kdo v družinski skupnosti z drugim grdo ravna, ga pretepa ali
               drugače boleče ali ponižujoče ravna ga z grožnjo, z neposrednim napadom na življenje
               ali telo preganja iz skupnega prebivališča ali mu omejuje svobodo gibanja, ga
               zalezuje, ga prisiljuje k delu ali opuščanju dela ali ga kako drugače z nasilnim
               omejevanjem njegovih enakih pravic spravlja v skupnosti v podrejen položaj se kaznuje
               z zaporom do 5-ih letih. Kaj nam to pove? Če do sedaj nekdo, ki je otroku vzel
               mobitel ali mu rekel naj odnese smeti ali mu dal v roke lopato, da bo odkidal sneg ni
               bil kaznovan? Ne vem o čem se sploh pogovarjamo. Vsak s kančkom zdrave pameti
               natančno ve kaj pomeni ta zapis v tem zakonu in kaj pomeni prepoved telesnega
               kaznovanja otrok sedaj v tem predlogu, o katerem se pogovarjamo, vsak s kančkom
               zdrave pameti. Trditev, da bodo sedaj centri za socialno delo posegali tako rekoč v
               vsako družino bi bila smešna, če ne bi bila tako tragična kot je, da je bila izrečena
               tukaj v tej hiši. Še ta statistika, ki je bila tudi že danes slišala, da je kar 51 %
               vseh doživelo nasilje mislim mi se moramo res zamisliti nad tem dejansko in delati
               vse in delati vsakdan in ozaveščati ljudi in se pogovarjati tudi na drugih nivojih v
               javnosti, v šolah, vsepovsod. Po eni strani se nam zdi nesprejemljivo, če se nam doma
               otroka, ki sta brat in sestra stepeta in ju vlečemo narazen pa je to nesprejemljivo
               pa se nekomu drugemu pa zdi, da ena zaušnica je pa v redu. Po eni strani poudarjamo
               to avtoriteto staršev in prosto voljo kako bo vzgajali otroke itd., po drugi strani
               pa se ob vsakem tragičnem dogodku zgražamo zakaj ni država posegla. Eno država
               posega, danes posega s tem predlogom posega. Prosim resnično vse tiste, ki tako
               banalizirajo vsebino današnje razprave in tega zakona, da se resnično malo zamislijo
               kakšne so lahko posledice tega.</p>
            </sp>
            <sp xml:id="SDT7-OZDDSZII-redna-29-2016-09-29.sp57">

               <speaker>PREDSEDNIK UROŠ PRIKL:</speaker>

               <p>Hvala. Naslednja je prijavljena Iva Dimic. Gospa Ješićeva iz Zakonodajno-pravna
               službe me je prosila za besedo. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp58">

               <speaker>SLADJANA JEŠIĆ:</speaker>

               <p>Hvala lepa za besedo.</p>
               <p>Jaz bi se mogoče še enkrat oglasila v zvezi z amandmaji Poslanske skupine Nepovezanih
               poslancev, da ne bo nerazumevanja.</p>
               <p>V bistvu opozorili smo z ustavnopravnega vidika in pravno sistemskega vidika na to,
               da ta obveznost napotitve nosi za seboj tudi posledico in sicer, če se povzročitelj
               nasilja ne udeleži tega prevzgojnega programa tako imenovanega mu sodišče izreče
               denarno kazen in s tem v bistvu na neki način država vrši prisilo, da se povzročitelj
               nasilja udeležuje teh programov oziroma z izrekanjem denarne kazni je mogoče to
               razumeti na koncu kot, da gre za kaznovanje povzročitelja nasilja. Želimo opozoriti,
               da je Zakon o preprečevanju nasilja v družini temeljni namen zakona je zagotoviti
               varnost žrtve in preprečiti njeno nadaljnjo ogroženost in tukaj gre za poseg države v
               zasebnopravna razmerja, ki mora biti le tolikšen kolikor je nujno <stage type="mag"/><stage xml:id="SDT7-OZDDSZII-redna-29-2016-09-29.stage65">(nadaljevanje)</stage> potrebno torej, da se zagotovi
               varnost in dostojno življenje žrtve. Kaznovanje povzročitelja nasilja za to pa so
               predvideni postopki, kazensko-pravni postopki in samo iz tega vidika smo opozorili.
               Vsekakor je posek v človekove pravice izjemoma mogoč na podlagi načela sorazmernosti
               kar pomeni, da mora biti izrecno in podrobno utemeljen. Toliko. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp59">

               <speaker>PREDSEDNIK UROŠ PRIKL:</speaker>

               <p>Hvala lepa. Postopkovno Alenka Bratušek.</p>
            </sp>
            <sp xml:id="SDT7-OZDDSZII-redna-29-2016-09-29.sp60">

               <speaker>MAG. ALENKA BRATUŠEK (PS NP):</speaker>

               <p>Jaz predlagam, v uvodu se mi je zdelo pomembno, da ta amandma izpostavim, potem pa
               predlagam, da se amandmajev lotevamo takrat, ko bomo pri amandmajih. Sicer se bom jaz
               spet prijavila k razpravi pa bomo točno o konkretnem amandmaju govorili. Tako da se
               mogoče držimo oziroma tako kot predsednik določi red in mislim, da bi bilo prav, da
               se ga držimo.</p>
            </sp>
            <sp xml:id="SDT7-OZDDSZII-redna-29-2016-09-29.sp61">

               <speaker>PREDSEDNIK UROŠ PRIKL:</speaker>

               <p>Hvala za sugestijo Alenka. Prvi člen je vedno malo širši. Gospa iz Zakonodajno-pravna
               službe me je prosila za intervencijo, jaz sem ji seveda dal besedo, bomo pa seveda se
               dotaknili členov, ko pridemo oziroma amandmajev, ko pridemo do posameznega člena.
               Gospa Iva Dimic.</p>
            </sp>
            <sp xml:id="SDT7-OZDDSZII-redna-29-2016-09-29.sp62">

               <speaker>IVA DIMIC (PS NSi):</speaker>

               <p>Hvala lepa, spoštovani predsednik. Spoštovani predstavniki ministrstev. Nevladnih
               organizacij. Vsi prisotni.</p>
               <p>Današnja razprava ali pa današnji sklic, predlog Zakona o preprečevanju nasilja v
               družini je seveda zakon, ki naj bi govoril o preprečevanju nasilja. Veliko razprav je
               bilo danes tukaj, ki je govorilo o kaznovanju otrok, ampak dajmo predvsem dati na to,
               na kakšen način se seveda bi preprečevalo ali pa se bo preprečevalo tudi morda na
               podlagi tega Zakona nasilja v družini.</p>
               <p>Seveda smo v Poslanski skupini Nove Slovenije zagovorniki nenasilne vzgoje torej se
               pravi ničelne tolerance. Smo pa hkrati tudi zagovorniki neke zakonodaje, ki naj
               seveda bo čim manj zbirokratizirana, čim manj zahtevna, čim bolj razumna in seveda
               temeljila tako kot je bilo danes že rečeno na zdravi kmečki pameti. Bilo je danes kaj
               vse se dogaja v družinah mislim, da se to zelo globoko dotakne vsakega, če imaš
               družino ali pa če je nimaš oziroma vsi prihajamo iz nekih družin in imamo do družine
               in do vzgoje v teh družinah seveda tudi svoje poglede, svoje občutje, ampak vsi pa
               smo tukaj misleči, da mora biti družina tisto varno zavetje brez nasilja, neka
               toplina doma in bi morala tudi vsa zakonodaja ne tem sloneti.</p>
               <p>Predlagatelji izhajajo mogoče tudi iz modne predpostavke, da se lahko z zakonom
               določijo vse družinske in podrobnosti naše življenja pa ni temu tako. Zakonodaja mora
               biti podlaga, da se lahko, potem v družinah določene zadeve rešujejo, da se te zadeve
               lahko sledijo in predvsem mora biti, da je družina tisti temelj in treba graditi
               zdrave partnerske odnose in zdrave družine. Če bomo gradili zdrave partnerske odnose,
               zdrave družine, potem bomo imeli v prihodnosti manj nasilja v družbi, v družinah in s
               tem postajamo tudi boljša družba. </p>
               <p>Postavlja se mi glede na današnjo razpravo in glede na vse skupaj, če je družina
               danes sploh še neka svobodna celica ali bomo vse predpisali. Vse piše tudi v zakonu
               kaj in kako, kakšno je nasilje. Tukaj pozdravljam Društvo Družinska pobuda, ker so
               bili njihovi tehtni pomisleki, da je treba pa nenazadnje tudi določiti kaj je nasilje
               v družini, ker otroci, če ne želi delati domače naloge rečete bom pa jutri prijavil,
               mislim morajo biti neki odnosi ali pa morajo biti pravice in dolžnosti. Mi moramo
               opozarjati pri mladostnikih, pri otrocih tudi dolžnosti. Ne smemo jih samo <stage type="mag"/><stage xml:id="SDT7-OZDDSZII-redna-29-2016-09-29.stage67">(nadaljevanje)</stage> učiti o njihovih
               pravicah. In se mi zdi, da govoriti, kako in kakšna mora biti družba, jaz mislim, da
               v tej dvorani danes ni nikogar, ki se ne strinja s tem, da je treba izboljšati
               postopke. Seveda, reakcija ob odkritju nasilja, ko se žrtve počutijo osramočene, ko
               se žrtve počutijo zapuščene od vseh, da so postopki in pomoč le-tem prepočasni,
               predolgo trajajo, mi moramo odreagirati takoj, tisti moment. In Zakon o preprečevanju
               nasilja v družini bi moral biti temelj, da se bo to zgodilo, pa jaz, žal, v zakonu
               tega nisem našla, razen o obljubah, kaj se bo zgodilo. Tu bi želela – bilo je govora
               o preventivnih programih, več želim slišati o teh preventivnih programih. Želim
               slišati, kaj bodo izvajali, to je zame temelj, ko želimo graditi neko novo družbo.
               Želim vedeti, koliko se je vlagalo v promocijo nenasilne vzgoje odgovornega in
               sočutnega starševstva, terapije. Želim vedeti, koliko se je v preteklih letih
               vlagalo, koliko imamo institucij, koliko je bilo finančnih sredstev za to porabljenih
               in tudi, koliko se planira v naslednjih 5, 10 letih finančnih sredstev v to vložiti;
               bilo je izpostavljeno, da ni nekega finančnega okvira. Še varuhinja je opozorila,
               preventivni programi so ključ do izboljšanja stanja. Da so vsi ti dolgotrajni
               postopki predolgi, da žrtev enostavno ne ve, kam bi se obrnila, na kakšen način bi se
               zaščitila. Sama sem že leta 2015, 2. 3., postavila poslansko vprašanje na seji
               Državnega zbora ministrici za notranje zadeve, kdaj bo Zakon o nalogah in
               pooblastilih policije, ki se nanašajo na čas trajanja ukrepa prepovedi približevanja
               določenemu kraju in osebi, spremenjen. Leta 2015, leto in pol nazaj! Pa še drugo
               poslansko vprašanje. Pa saj želimo v tej družbi vendar vsi skupaj pomagati, pa se
               enostavno ne sliši, ali ne vem kaj. Zdaj naj bi bil ta zakon, kaj, odrešilen za vse
               te, brez nekih programov zadaj, kako se bo to izvajalo. Tu mora biti že takoj
               aktivacijski načrt, kako in kaj se bo izvajalo. Da ne govorim naprej, kakšni so
               ukrepi za dobro usklajevanje poklicnega in družinskega življenja, teh ukrepov v
               zakonu ni nikjer omenjenih, tudi to je del preventive, za dobro in manj nasilno
               družbo oziroma preprečevanje nasilja v družini – usklajevanje poklicnega in
               družinskega nasilja. Ali ni nasilje to, da so starši cel dan od doma? Ali ni to
               nasilje tudi v družinah, zato ker enostavno vzameš otrokom starše. O tem se nič ne
               pogovarjamo, pa bi morali govoriti o tem, kako bomo to izboljšali. Da ne govorim
               tudi, kar je bilo danes omenjeno – ekonomsko nasilje. Ekonomsko nasilje je zelo hudo
               nasilje, hudo nasilje nad starši in otroki, ki živijo v takem. Ampak ravno država
               sama izvaja ekonomsko nasilje. Pa bom spet omenila, ko se je leta 2012 vzelo državne
               pokojnine in varstvene dodatke spremenilo v vračljivo kategorijo, to je bilo
               ekonomsko nasilje seveda nad samskimi, starejšimi, na podeželju, to, kar ugotavljajo
               tudi socialne institucije. Država sama izvaja neko nasilje. In kdo je odgovoren? Ali
               je kdo v tej družbi odgovoren?</p>
               <p>Permisivna vzgoja, o čemer smo govorili, imam občutek, da na nek način ta zakon, ki
               je pred nami, hoče uzakoniti tudi del permisivne vzgoje. Sem mama, kaj pomeni
               permisivna vzgoja in kaj je odgovorno starševstvo in kaj so dolžnosti vsakega
               posameznika v družini, ne more biti vse zapisano v zakonu. In da so te zadeve lahko
               drugače razumljene za nekoga, marsikaterega starša, drugače dojema te zadeve, se mi
               zdi, da bi morale biti zadeve drugače zapeljane. <stage type="mag"/><stage xml:id="SDT7-OZDDSZII-redna-29-2016-09-29.stage69">(nadaljevanje)</stage> Gospa tule me je opozorila, in se z njo povsem
               strinjam, tudi glede 20. člena, ukrepi za zagotavljanje varstva otrok. Tu piše,
               prepoved prehoda državne meje otroku, razen s posebej določeno osebo, organom ali
               organizacijo. Predlagajo odvzem osebnega dokumenta otroka v skladu z zakonom.
               Poslušajte, pa mi govorimo o preprečevanju nasilja v družini! Ali nenasilnežu ali
               tistemu, ki je nasilen, da se nekaj odvzame? <stage xml:id="SDT7-OZDDSZII-redna-29-2016-09-29.stage70">/ oglašanje v ozadju/</stage>. Ne vem, no, tu je
               treba… A zdaj bodo vzeli otroku in otrok, ki je pri mami, ne bo mogla iti z njim niti
               na dopust? Ja, a veste, to so zadeve, mislim, da je tu treba poudariti, da je treba
               nekaj narediti nasilnežu tudi, kajne. Gospa je dobro povedala, kako je, kakšni
               dolgotrajni postopki, preden se postavi na noge. Da ne govorim, da še brez neke
               preživnine in brez nekega pravnega varstva ostane človek na koncu sam. In potem ni
               programa, da bi financiralo mogoče neko večje število tudi nevladnih organizacij, ki
               bi takim pomagale. Se mi zdi, da glede na to, ekonomsko nasilje in vse to, imamo mi
               nenazadnje tudi neko hudo dvoličnost družbe. Če se samo tega dotaknem, govorimo o
               nenasilju, o preprečevanju nasilja v družini, vsak starš je odgovoren, kaj počnejo
               njegovi otroci in kaj gledajo. Ampak tu se moram dotakniti tega, marsikatere risanke
               so nasilne, marsikateri film. Marsikatera knjiga mogoče ni primerna. Poznam družine,
               ki ne dovolijo brati niti mladinskih knjig, no, ne bom niti omenjala, da ne bom
               spodbudila še večje zanimanje za te knjige. Skratka, mi moramo kot celota delovati
               proti preprečevanju nasilja v družini, ne samo z eno zadevo. Ja! In enostavno se je
               treba tudi odzvati na določene zadeve, ko država izvaja kakšno nasilje, ko ne
               zagotovi varnosti ali česarkoli žrtvam, ki izrazijo, da potrebujejo zaščito pred
               nasiljem.</p>
               <p>Se mi zdi, da drža, ki jo poslušam, nekako zanika neke temeljna dejstva, da je treba
               družino vzeti v bran kot osnovno celico družbe – družino, in ji pomagati. Mi pa tega
               nimamo. Jaz, da bi vedela, koliko je treh preventivnih programov… Sedeli smo tudi s
               predstavniki Ministrstva za delo, kjer sem izrazila željo, da bi bilo v tej družbi
               več nudenega staršem oziroma mladim, ki postajajo starši ali ko naletijo na prve
               zadeve, da bi se jim šlo naproti, da vendar ni treba ob prvem sporu, ob prvem
               konfliktu poseči po neki razvezi, ker otroci imajo radi starše, ki so med seboj
               prijatelji, ki med seboj komunicirajo, in na tem bi morala naša družba delati, na
               trdnih zakonih, na dobrih zakonih in pozitivnem starševstvu.</p>
            </sp>
            <sp xml:id="SDT7-OZDDSZII-redna-29-2016-09-29.sp63">

               <speaker>PREDSEDNIK UROŠ PRIKL:</speaker>

               <p>Hvala lepa, Iva.</p>
               <p>Naslednje je prijavljena k besedi Marija Bačič. Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp64">

               <speaker>MARIJA BAČIČ (PS SD):</speaker>

               <p>Hvala, gospod predsednik, za besedo. Lepo pozdravljam vse prisotne v dvorani!</p>
               <p>Menim, da gre predlog zakona v pravo smer, in upam, da bodo procesna določila zakona
               delovala v smeri boljše zaščite žrtev in do učinkovitejšega ukrepanja. Pozdravljam
               tudi ničelno toleranco pri prepovedi telesnega kaznovanja, ne samo otrok, ampak vseh
               žrtev, saj je to nenazadnje ponižujoče za vse, posebej za otroke, in lahko se
               vprašamo, kako vpliva to na njihovo samopodobo. Statistika sicer pravi, da je manj
               fizičnega nasilja in narašča psihično nasilje. Skrbi pa me, da kljub dobrim
               preventivnim ukrepom, ki bi naj prispevali k izboljšanju stanja, narašča število
               kriznih centrov, materinskih domov <stage type="mag"/><stage xml:id="SDT7-OZDDSZII-redna-29-2016-09-29.stage72">(nadaljevanje)</stage> in varnih hiš. Ti domovi so polni, in to nam ne more biti
               v ponos. Se pravi, da nasilje narašča. Zato se bo, upam, s spremembami in
               dopolnitvami tega zakona vendarle stanje nekoliko izboljšalo. Ko se žrtev opogumi in
               ovadi nasilneža, stečejo postopki in žrtvam lahko pomagamo, nasilneža pošljemo v
               obravnavo. Sprašujem pa se, in tudi predlagatelji zakona, kaj pa s tistimi prikritimi
               nasilneži in žrtvami, ki nasilneža ne upajo prijaviti, ne iščejo pomoči, dokler se ne
               zgodi tragedija; lahko je to fizično nasilje, lahko tudi spolno. Če so majhni otroci
               žrtve nasilja in tega nihče ne oznani, ker otroci niso v instituciji, ne hodijo v
               vrtec, naj spomnim na deklico z Jesenic, nihče v okolici ni vedel, kaj se s to
               deklico dogaja, ne njen oče, ne zdravstvena služba, ne socialna služba. Menim, da so
               vsi otroci evidentirani pri svojem pediatru. In če se ne odzivajo, če ne prihajajo na
               zdravniške preglede, če ne prihajajo na cepljenje, če se ne odzivajo na vabila, kdo
               in koga naj obvesti zdravnik, ali je to socialna služba ali je to patronažna služba,
               da vendarle pridemo do nekih informacij, kaj je z otrokom, če ga zdravnik ni videl že
               nekaj mesecev. Mislim, da si tu ne smemo zatiskati oči. Če, recimo, starši peljejo
               psa na sprehod, otroka nikoli ne vidijo sosedje, je to že nek apel. Torej menim, da
               pri vsem tem, o čemer danes govorimo, smo vsi senzibilni do teh dejstev, do tega
               nasilja, ki se dogaja v družini in ki se v naši družbi res ne bi smelo več dogajati.
               Zato je nujno potrebno boljše in bolj pogumno ozaveščanje družbe o nasilju, da če
               zaznamo in vidimo, da nekdo grdo ravna ali trpinči otroka ali kogarkoli, naj je to
               invalid, starejša oseba, ženska ali moški, da ne obračamo glave proč, češ, to se mene
               ne tiče. Res, da imamo včasih strah pred kakšnim hudim nasilnežem, kaj pa, če bo
               mene, če bom jaz naslednji, da bo mene napadel. Tega nas ne sme biti strah in moramo
               poiskati tisto številko policije ali centra za socialno delo in ga naznaniti. Le
               tako, če bomo skupaj v družbi vsi enako mislili in vsi se upirali nekako temu
               nasilju, upam, da se bo počasi to nasilje zmanjšalo, če se že ne bo ustavilo.</p>
               <p>Nasilneža je treba kaznovati, tako ali drugače, prvič, da ga odstranimo, drugič,
               poskrbimo tudi za zdravljenje za kakšnega psihičnega nasilneža. Kazen naj bo izrečena
               in naj se jo vsi skupaj držimo. Ponavadi je pa to tako, da kakšen dobro stoječ
               nasilnež poišče odvetnika in se potem še dolgo, dolgo sprehaja na svobodi in naprej
               izvaja nasilje, morda ne toliko fizično kot psihično, ki ni nič manjše, včasih celo
               hujše. In če bomo kot družba sodelovali pri preprečevanju nasilja, upajmo, da nam bo
               s tem zakonom vsaj malo uspelo. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp65">

               <speaker>PREDSEDNIK UROŠ PRIKL:</speaker>

               <p>Hvala lepa, Marija, tudi tebi.</p>
               <p>Naslednja je na vrsti Julijana Bizjak Mlakar. Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp66">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsednik.</p>
               <p>Ja, lahko nekako ugotovimo, da smo zelo nasilna družba. Končno, že na samem začetku
               ob ustanavljanju naše države,<stage type="mag"/>
               <stage xml:id="SDT7-OZDDSZII-redna-29-2016-09-29.stage74">(Nadaljevanje)</stage> je prišlo do hudega nasilja nad ljudmi, recimo če pogledamo samo
               primer izbrisanih in to je bila slaba popotnica novi državi in tedaj bi lahko rekli,
               če je možno bilo tako hudo nasilje nad temi ljudmi, potem seveda pomeni, da bo slej
               kot prej, bodo prišli na vrsto tudi drugi in res so prišli. Torej imamo probleme
               nasilja nad zaposlenimi, potem so se pojavili seveda hudi problemi revščine na katero
               ni noben odreagiral, ker gre končno tudi za človekove pravice. Ustava pravi, da smo
               socialna država, pa nekako ugotavljamo, da ne preveč. Torej tukaj se pojavljajo hude
               socialne in zdravstvene stiske ljudi in to je nasilje nad ljudmi, da ne odgovorimo,
               torej da ne omenjam to, da ko gre recimo za zdravstveni sistem, da mirno toleriramo,
               da se za bolne ne poskrbi in potem pride do raznih takšnih izpadov kot se je zgodilo,
               torej žalostnih dogodkov, ko smo imeli primer v Izoli. Ogromno imamo verbalnega
               nasilja, v parlamentu sploh in smo slab zgled tudi za druge. Torej premalo je
               strpnosti. Nasilja imamo polno v medijih, polno... Torej tudi prej smo slišali
               podatke civilne družbe, kaj vse se nam dogaja. Kdor prebere poročilo o Varuhinji
               človekovih pravic, bo odkril ogromno nasilja, ki ga na nek način toleriramo in
               pustimo, da se ljudje sami soočajo s temi problemi. Prevečkrat to pustimo. Seveda
               pomeni vsako kršenje človekovih pravic, vsaka skrb, torej ne skrb države za tiste
               ljudi, ki so v stiskah, takšnih ali drugačnih, povzroča nasilje in zaradi tega smo
               precej nasilna družba in pomeni seveda, da vsak korak v smeri preprečevanje nasilja v
               smeri ozaveščenosti o nasilju lahko to družbo samo izboljša. In ta zakon je sigurno
               korak v pravo smer, vendar pa me vseeno skrbi glede na to, da sem slišala podatek
               kolegice, da 40 % ljudi pa tega zakona ne podpira, kar pomeni, da smo bili morda tudi
               premalo strpni, premalo razumevajoči, da bi te probleme, ki jih nekateri vidijo v
               zakonu, da bi na ustrezen način pojasnili ljudem, torej da ne bi prišlo do takšnih
               ali drugačnih interpretacij, ki morda ne ustrezajo temu kar bo pa zakon resnično
               prinesel. In tukaj moram povedati, da je recimo prikaz ureditev v drugih državah, ne
               glede na to, da imamo 50 držav kjer je to urejeno na zakonski podlagi, je v tem
               zakonu izjemno skromen. Predvsem pogrešam to pri definicijah nasilja, ki nekako
               vzburjajo različne reakcije in verjetno bi se bilo potrebno res več o tem pogovarjati
               in bi moralo ministrstvo tudi narediti več za ta dialog zaradi tega, da bi se lahko
               bolje razumeli, in da nekateri, prvič, da nekateri ne bi bili preplašeni, da ne bi
               imeli nekateri možnost stvari razlagati drugače kot je pa to realno, kot se bo realno
               izvajalo to v praksi, tako da se mi zdi posebno še, ker veste, da v naši družbi je
               tako, da politika poskuša dostikrat razcepiti ljudi in iskati politične točke in to
               bi bilo na tem zakonu zelo slabo, zaradi tega, ker gremo v smer, ki bo izboljšala to
               družbo, vendar pa mislim, da je potrebno več dialoga, več osveščenosti kaj pomeni in
               na kakšen način pravzaprav te stvari urejajo tudi v drugih državah, ki jih lahko
               vzamemo kot primer dobrih praks. In tukaj smo slišali tudi različna vprašanja, kaj pa
               je pravzaprav s sankcijami, češ da ni sankcij za povzročitelje nasilja, tako da jaz
               upam, da bomo danes tudi en del teh odgovorov še lahko izvedeli s strani Ministrstva
               za delo, družino in socialne zadeve. <stage type="mag"/>
               <stage xml:id="SDT7-OZDDSZII-redna-29-2016-09-29.stage76">(nadaljevanje)</stage> Seveda zaskrbljujoč je porast nasilja nad starejšimi, na kar ste
               posebej opozorili v Državnem svetu. Tudi tukaj je problem kaj je pravzaprav s
               sankcijami. Nekako niste dobili še odgovora na to. Upam, da bomo ta odgovor tudi
               danes slišali.</p>
               <p>Družba, ki mora zadeve sankcionirati zaradi tega, ker je prišlo do prehudega izbruha
               nasilja se lahko izboljša tudi s pomočjo preventivnih in kurativnih ukrepov in z
               ozaveščanjem celotne družbe. In kako je pravzaprav s tem? Kako vidi Ministrstvo za
               delo, da se bo to izvajalo, na kar je bilo kar nekaj opozoril danes, upam, da bomo
               tudi slišali in da bomo odgovorili tudi na te dileme, ki so se danes pojavile na teh
               razpravah. Tako da bomo imeli več podatkov in da bomo nekatere strahove, ki se
               pojavljajo, da se bodo ti strahovi lahko razblinili. Ni nobene dileme, da večina
               ljudi, to sem prepričana, torej da odklanja samo telesno kaznovanje otrok in d ase
               jim to zdi nesprejemljivo. Vendar pa pomeni, da se morajo potem starši zavedati, da
               si morajo vzeti več časa za vzgojo otrok, da se o vsaki zadevi pač pogovorijo z
               otroci, kar je pa izjemno težko v današnji družbi. Slišali smo, otroci so praktično
               odtegnjeni od staršev in srečo imajo tisti, ki jih potem nekako v roku dobijo stari
               starši, tam pa vemo, da je včasih vzgoja tudi preveč mila in potem starši nekako niso
               zadovoljni s tem, ampak mislim, važno je, da jih imajo radi. To se mi zdi najbolj
               pomembno, da stari starši ravnajo z ljubeznijo s temi otroci in starši pa da so
               potrpežljivi. Upam, da bo ta zakon ne glede na to, da so tudi pomisleki, torej, da bo
               šel naprej, da bo sprejet, da se bodo pa seveda vse morebitne pomanjkljivosti, ki so
               tudi, to je treba povedati, torej, da jih bomo pa razčistili in da se bo ugotovilo,
               da so strahovi povsem odveč. Sama mislim, da so. Vendar pa mislim, da je potrebno to
               ljudem tudi razložiti, posebno še ob takšnih podatkih, ki smo jih danes slišali.
               Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp67">

               <speaker>PREDSEDNIK UROŠ PRIKL:</speaker>

               <p>Julijana hvala tudi tebi. Naslednji je prijavljen k razpravi kolega Jani
               Möderndorfer.</p>
            </sp>
            <sp xml:id="SDT7-OZDDSZII-redna-29-2016-09-29.sp68">

               <speaker>JANI (JANKO)MÖDERNDORFER (PS SMC):</speaker>

               <p>Današnja tema zakona o preprečevanju nasilja v družini je seveda na svoj način
               pomenljiva predvsem zaradi tega, ker govorimo o družini. Že beseda družina nam v
               bistvu da popolnoma drugačno percepcijo vsakega posameznika kaj to v resnici res
               pomeni. Zato se človek vedno vpraša na začetku, ali je v resnici naslov zakona sploh
               pravilen. Pa vendar, zakon je, takšen je kakršen je, govorim o naslovu. In zato si
               jaz vedno želim, da kadarkoli diskutiramo o zelo pomembnih temah v družinah, fino bi
               bilo, če bi to veljalo tudi za manj pomembne teme, se pravi o vsem, o čemer se
               pogovarjamo v Državnem zboru, da si najprej razčistimo abecedo kaj za koga kaj
               terminološko v resnici res pomeni. Ker ko bomo razčistili in dali najprej na skupni
               imenovalec pojme, potem se bomo mi lahko enakovredno resno pogovarjali kaj kdo resno
               misli o čem, ko govori in ne bomo prihajali do tako diametralno nasprotnih stališč in
               pogledov na posamezna vprašanja. Veste, za nekoga je družina skupnost, bivanje, za
               nekoga je družina svetost, za nekoga je družina samo ena izmed oblik, ki jo preprosto
               zakon predpiše in se niti ne zaveda kaj pravzaprav v resnici družina je. In zato je
               zanimivo, če izhajamo iz tega stališča, da je za marsikoga marsikaj dovoljeno, zato
               ker se to lahko dogaja v družini. Če bi se pa to dogajalo posamezniku na cesti, na
               ulici je pa to nesprejemljivo. In imamo tukaj že preprosto neke določene kulturne
               pristope, vzorce <stage type="mag"/> <stage xml:id="SDT7-OZDDSZII-redna-29-2016-09-29.stage78">(nadaljevanje)</stage>
               obnašanja posameznikov in pogledov tudi na podlagi svojih lastnih izkušenj, vzgojnih
               momentov, ki jih je sam skozi vzgojo in odraščanje doživljal. O tem bom malo več kaj
               potem kasneje povedal zakaj mislim, da so določene spremembe potrebne, predvsem zato,
               ko največkrat ugotovimo, da ljudje, ki so kot otroci živeli z nasiljem, so v resnici
               največkrat govorili, da si tega ne želijo, ko so pa postali odrasle osebe, pa so na
               koncu od teh vzorcev v resnici živeli in izvajali še naprej sami nasilje, ki so ga
               sami skozi življenje doživljali. To je najbolj pogosta oblika, za katero strokovnjaki
               znajo razložiti na dolgo in široko zakaj se to dogaja. Po drugi strani pa tudi vsem
               danes vabljenim in tisti, ki spremljajo današnjo razpravo, je treba dati vedeti in
               tudi sam večkrat to ponovim, Državni zbor ni nič drugega kot odraz realnosti naše
               družbe. Tako, da ne imeti previsokih pričakovanj in nekih idealov, ker če smo danes
               slišali tako različne poglede, potem veste, da tako tudi večina v družbi dejansko res
               razmišlja. Jaz bom zelo preprosto povedal, izberite si stranko, njihov koncept
               njihovega razmišljanja, toliko glasov kot so dobili toliko procentov ljudi v
               slovenskem prostoru dejansko tako tudi razmišlja in zato smo tako tudi razdeljeni ob
               pogledu in nenazadnje tudi ob abecedi pojmovanja določeni terminologiji in kaj za
               koga kaj pravzaprav <stage xml:id="SDT7-OZDDSZII-redna-29-2016-09-29.stage79">/ nerazumljivo/</stage> res pomeni. To pa ne pomeni, da Državni zbor ne
               more pobegniti pred odgovornostjo, ki jo ima pred sabo pri obravnavi tako pomembnega
               zakona. In nenazadnje je treba preprosto določene stvari spreminjati. Danes iz
               koalicijskih vrst ste slišali različne besede, tudi iz opozicijskih že, od tega, da
               40 % ljudi meni, da v resnici ta zakon ne podpira oziroma ni dober za njih. Po drugi
               strani je pa fascinanten podatek in zato je treba te stvari malo bolj podrobno
               razložiti, da bom razumeli kaj je bilo mišljeno s tem, da po drugi strani v resnici,
               ko je bila opravljena raziskava Delo je naročilo mislim, da pri Stiku, ja, Delo Stik
               je delalo raziskavo na, zdaj ne vidim sicer kakšen je bil vzorec, ja, 703 je bil
               povprečen vzorec za njihove raziskave, kjer pa v resnici meni 87,8 % Slovencev in
               Slovenk, da tepež otrok, se pravi udarec po riti ali podobno v izjemnih primerih je
               celo dopustno oziroma to sploh ni nasilje. Če imate vi ta podatek pred sabo in zraven
               potem še vse ostalo, potem dejansko lahko ugotovite, s tem, da se ne opredeljujemo
               zakaj je ta tepež nastal, sploh nimamo celotne slike. In če vam dam še en podatek, ki
               je še en podatek, ki je še bolj zanimiv, kakšna vzgoja otrok vam je bližja, in 14,5 %
               reče, da avtoritarna, 1,2 % permisivna in 84,3 % demokratična. Če jaz danes vprašam
               tukaj vse nas prisotne kaj si predstavljate pod besedo demokracija oziroma
               demokratičnost, bom dobil vsaj pet različnih pogledov na to kaj demokracija v resnici
               res je, za nekatere pomeni, da lahko govoriš kar hočeš, za mene osebno pa predvsem,
               da nosiš odgovornost za to kar poveš. In če damo to v skupni lonec, dobimo naveden
               golaž in ne dobimo realnih podatkov kaj v resnici v tej družbi pravzaprav želimo.
               Ampak še vedno trmasto vztrajamo na nekih svojih konceptih, nekih svojih ideoloških
               predstavah, ne moremo pobegniti od tega in dejstvo, da nekateri preprosto sedijo na
               tem, da je treba določene kulturne vzorce prenašati naprej, ker so dobri. Mi smo
               danes dobili eno lepo demonstracijo kaj pomenijo kulturni vzorci oziroma kako si
               nekateri predstavljajo zakonodajo, da je praktično vsako stvar treba zapisati v
               zakon, še posebej, če to sploh ni namen zakona, zato, ker se bojijo, da se bo zakon
               zlorabil in zato smo imeli danes eno svojevrstno predstavo od predstavnika nevladnih
               organizacij, katero v resnici zastopa za, če sem si prav zapomnil, predstavnik za
               otroke in za družino gre, gre je moj dodatek, zato, da se spomnimo kje in kdaj smo že
               kaj podobnega poslušali, da je preprosto potrebno zapisati vse tiste pojme kjer si
               lahko v strahu zopet po svoje razlaga kaj je nasilje. Beseda nasilje, tudi danes je
               bila zanimiva razprava od moje predhodnice ali smo nasilna družba se jaz sprašujem,
               ali smo res nasilna družba. Kdaj lahko govorimo o nasilju? Takrat, ko imamo nasilja 1
                  %,<stage type="mag"/> <stage xml:id="SDT7-OZDDSZII-redna-29-2016-09-29.stage81">(nadaljevanje)</stage> 10 %, 40 % in pa
               ko začnemo ločevati kakšne vrste nasilja poznamo? Zato jaz drugače vprašam. Če
               izhajam iz začetka kot sem začel v svoji razpravi kaj je v resnici nasilje oziroma
               ali imamo sploh pravi naslov zakona, ko govorimo o nasilju v družini, bi jaz rekel
               nasilje nad osebo, nad živim človekom, pa kdorkoli že to je, kdorkoli, član družine
               ali ne član družine, otrok ali odrasle, odraščajoč, star ali mlad, invalid ali oseba
               s posebnimi potrebami, zelo na široko. Danes smo celo poslušali podatke, ki so
               fascinantni in bi bilo zelo fajn, če bi vsi poslanci dobili to raziskavo v roke, ker
               nekateri pač nočejo tega brati ali pa ne želijo, ker mislijo, da vse vedo in so
               vsevedi in vsepovedi. Nasilje v LGBT, predstavniki LGBT društvo oziroma skupnosti.
               Tudi ta podatek je fascinanten. Od kje že izhaja to nasilje? Iz družine. Zanimivo. 17
               % je tega nastalo v družini. Kakšni oporečniki bi rekli ja, mogoče pa takrat še niso
               vedeli, da so predstavniki skupnosti LGBT ali kakšne neumnosti, ki bi jih lahko še
               slišal. Če gremo naprej, še bolj globlje. Jaz sam osebno, da si bomo razčistili,
               moram reči, ko poslušam marsikatere razprave, sem presečen in prezadovoljen, da sem
               živel v družini kjer nisem doživel niti ene klofute in sam sem vzgajal svojo družino
               tako, da nihče nikomur ni dal niti ene klofute. Nasilje sem doživel na ulici in med
               sošolci, verjetno dvakrat ali trikrat od mojih bratov v nekih nepomembnih otroških
               prepirih in tukaj se konča, pa vendar za mene je bilo to že nasilje, pa lahko rečemo
               v primerjavi s tem, da nasilje nisem doživel, pa sem ga. In zato sem pa doživel
               veliko več psihičnega nasilja, verbalnega nasilja mimogrede saj ga doživljam še
               danes. In zato je potrebno razčistiti kaj v resnici nasilje za nas je. In ko bomo
               razčistili osnovno besedo se bomo tudi kot družba lažje pogovarjali. Kdo je zdaj
               praktično, sem danes slišal od predsednika, češ, da je tukaj več deklet oziroma
               ženskega spola kot moškega, oprostite, jaz sem prepričan, da je določenega nasilja še
               premalo registriranega. Na splošno imamo nasilje danes več registrirano kot ga je
               bilo včasih. Ali je zato družba bolj nasilna ali manj je spet vprašanje, mi s temi
               podatki v resnici ne razpolagamo. Ampak, da bom vrnil v izhodiščno točko moje
               razprave, za mene je nasilje že takrat, ko je nasilje samo nad eno osebo, potem se pa
               nasilje nadaljuje naprej. Zato govoriti ali smo nasilna družba ali ne, bojim se, da
               tega izkorenili ne bomo, lahko pa omejimo, lahko kaznujemo, lahko drugače vzgajamo in
               veliko naredimo na preventivi, predvsem pa, če se vrnem na družino, da spremenimo
               kulturne vzorce, če je bilo pred 100 leti normalno, da je učitelj v šoli tepel otroka
               s palico, in danes to ni več normalno, je za nekatere starše še vedno normalno, da
               izvaja določeno nasilje in ga ne izvajajo samo moški, izvajajo ga tudi ženske,
               kakorkoli obrnemo. Največkrat so ženske potisnjene v vlogo edine skrbnice in edinega
               starša, ki se postavlja v to žrtveno vlogo in jo tudi upravičeno izvajajo pa vendar
               nasilje je največkrat tudi od obeh, veste kdaj, vam bom povedal, kadar moški izvaja
               nasilje, ženska pa to tolerira in ne priskoči in ne odreagirat, dostikrat je tudi
               tega. Ne smemo pa vse stvari posploševati, to je pa dejstvo, zaradi tega ker en
               primer ni več podoben drugemu primeru, vsak je individuum in zato napisati zakon, ki
               bo ustrezal praktično vsakemu posamezniku in njegovi lastni izkušnje, je največkrat
               izredno težko. Bi bil pa izredno zadovoljen, če bi znali in uspeli tak zakon spisati,
               ki bi praktično to onemogočal. Bojim se, da ne. Tudi stvar postopnosti, bojim se, da
               smo družba, ki preveč in prepočasi premikamo tega velikega dinozavra, da bi ga
               zaustavili in ga počasi omejevali zaradi tega, ker iščemo družbeni konsenz. Po tej
               raziskavi <stage xml:id="SDT7-OZDDSZII-redna-29-2016-09-29.stage82">/ nerazumljivo/</stage> resen problem v družbi, ker ljudje še vedno mislijo, da je
               marsikaj dovoljeno na podlagi kulturnih vzorcev, ki jih gojijo. <stage type="mag"/> <stage xml:id="SDT7-OZDDSZII-redna-29-2016-09-29.stage84">(Nadaljevanje)</stage> Žal še vedno živimo v močnem patriarhatu, čeprav
               se nekateri z menoj ne strinjajo. Žal, čeprav smo v družbi 21. stoletja v družbi
               enakosti, pravičnosti, demokratičnosti in ne vem kaj še vse bomo naštevali, žal še
               vedno prevladuje ta vzorec. In ker ta vzorec prevladuje imamo resen problem, tudi
               zato, ker, danes je bilo nekajkrat že omenjeno, kdaj lahko kdo vstopi oziroma opozori
               na nasilje, ki nastaja. Zanimivo, takoj smo pripravljeni prijaviti prometno nesrečo,
               takoj smo pripravljeni prijaviti, recimo, ne vem neko nasilje, ki se dogaja na ulici.
               Čim se to dogaja za zaprtimi vrati molčimo, ker to ni več naša stvar. Kdaj bomo
               presegli te kulturne vzorce, ko slišimo otroka jokati in to večkrat in ne razumemo
               kaj se dogaja in podobne vzorce.</p>
               <p>Kje je v resnici ločnica, ko rečemo nasilju vzgoja in ko vzgoja postane nasilje? Kje
               je ta meja? Jo bo ta zakon rešil? Seveda definira določene postopke in ne nazadnje
               tudi opisuje določena dejanja kdaj kaj pomeni, ampak za božjo voljo vsem moralistom,
               obstajati mora neka logika, zdrava pamet, ki jo uporabljamo vsak dan. In jaz mislim,
               da smo se v tej družbi dogovorili kdo bo tisti, ki bo to ocenjeval. Zagotovo ne
               sosed, zagotovo ne jaz, ampak imamo za to organe, ki bodo o tem presojali. Ali bomo
               mi s tem zadovoljni ali ne, z marsikatero odločitvijo nismo zadovoljni, z marsikatero
               odločitvijo nisem zadovoljen, ampak za to, hvala bogu, imamo še vedno tudi postopke,
               kjer v resnici se lahko tudi pritožimo na te odločitve. In če ne bomo verjeli v ta
               sistem, potem nam tudi ta razprava pri tem zakonu ne pomaga. Verjamem pa, da bomo v
               bližnji prihodnosti imeli ta zakon ponovno na mizi in ga bomo še izboljševali, ampak
               žal z družbenim konsenzom, ki se mu reče Državni zbor in ki se mu reče tisto, kar v
               resnici imamo, realnost. Žal. Pa si hočemo to priznati ali ne, tukaj politika
               največkrat posega, ker imamo pač tak družbeni in nenazadnje temu rečemo demokratičen
               sistem.</p>
               <p>Sam osebno nisem zadovoljen z vsemi stvarmi. Naj omenim samo še en primer. Veste, ne
               rešuje se vse samo z zakonom. Rešuje se tudi z Ustavo. Mi imamo v Ustavi določene
               stvari zapisane. Žal je zasebna lastnina pred javnim interesom. In od tega izvira vir
               zla za marsikatero stvar, ko govorimo o lastnini in komu se kakšna stvar dodeljuje. O
               tem, kar je opozorila predstavnica ZPS, ampak 90. leta se je nekdo odločil, da je
               Ustava takšna in do danes tega vprašanja nismo razčistili, pa smo ena redkih držav,
               ki imamo to pravico pred javnim interesom. In zato je seveda razmišljati tudi v tej
               smeri. Je pa res, da to vprašanja lahko rešimo samo z dvotretjinsko večino v Državnem
               zboru. Bojim se, da nismo še prišli do te stopnje zrelosti, da bi to obrnili, ker smo
               se vsi preveč bali socialističnega sistema, ker to od tam izvira, da smo seveda
               obrnili kolesje in očetje ustave so to namenoma napisali, da se to ne bi več zgodilo.
               Ampak to seveda prinese pa potem stranske učinke na drugih materijah in ena izmed teh
               je tudi ta, o kateri danes govorimo. In zato je včasih ustavno nesporno oziroma
               ustavno sporno take stvari spreminjati.</p>
               <p>O posameznih amandmajih se bom pa opredeljeval kasneje. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp69">

               <speaker>PREDSEDNIK UROŠ PRIKL:</speaker>

               <p>Hvala lepa. Zadnji, ki je prijavljen k razpravi pa je kolega Marijan Pojbič.</p>
            </sp>
            <sp xml:id="SDT7-OZDDSZII-redna-29-2016-09-29.sp70">

               <speaker>MARIJAN POJBIČ (PS SDS):</speaker>

               <p>Hvala lepa, spoštovani gospod predsednik. Jaz mislim, da, tako kot je bilo že rečeno
               v dvorani, ne sedi nihče, ki ne bi podpiral načelo ničelno toleranco do nasilja, ali
               je to v družini ali kjerkoli. Jaz mislim, da ni nikogar. Zakonsko reševati to
               problematiko na način, ko o tej tematiki razpravljamo in ker imamo vložen tudi zakon,
               da bi pač pripomogel k tem cilju peljati, seveda, da politika pač na tem področju
               najde ustrezne rešitve jaz mislim, da <stage type="mag"/> <stage xml:id="SDT7-OZDDSZII-redna-29-2016-09-29.stage86">(Nadaljevanje)</stage> je prav. Hkrati pa mislim, da s samim zakonom ali z
               desetino zakonov zakonov ali, en vem, še več, temu problemu ne bomo prišli do dna.
               Mislim, da lahko z njimi dosežemo določene izboljšave na tem področju, nikakor pa
               mislim, da s temi zakoni, ne glede na to kakšen zakon bo, kakšna bo vsebina zakona,
               ne bomo prišli do dna. In pogrešal sem danes eno ključno vprašanje, ki danes tukaj ni
               bilo izpostavljeno in mislim, da ga bom jaz sedajle izpostavil. In to je, vzrok.
               Vzrok. Vzroki, zakaj imamo stalno več nasilja in danes je bilo velikokrat že
               povedano, veliko na to temo, da se nasilje v naši družbi povečuje, ne glede na to, da
               se trudimo, vse vlade doslej, pač poskušajo na tem področju doprinesti tisto kolikor
               lahko doprinesejo na zakonodajni ravni, nismo pa odpravili vzrokov. Stanje kar se
               vzrokov tiče se je pa poslabšalo. In tisti, ki poznamo in ki smo že tudi nekaj let na
               tem svetu, se opravičujem, med njimi sem tudi jaz, lahko ugotavljamo, da je vzrok za
               nasilje velikokrat bistveno bolj prisoten, ko gre za revščino, ko gre za socialno
               izključenost in ko gre za tiste družine, ko jim zmanjkuje denarja, da lahko praktično
               vse in svojo družino preživijo iz meseca v mesec. Takrat nastopi pravo tisto stanje
               kjer se ponavadi začne in prihaja do nasilja, tako v družini, pa jaz mislim, da tudi
               v širšem smislu družbe. Tukaj se nekateri z menoj lahko strinjajo ali pa ne, je to
               stvar, kako kdo zadevo vidi. Jaz jo vidim tako in mislim, da imam prav. In če bi mi
               odpravili te vzroke, če bi zmanjšali revščino, če bi zmanjšali socialno izključenost,
               če bi zagotovili, in to vlada in koalicija lahko, da se na tem področju izboljša
               stanje, sem prepričan, da bi se tudi zmanjšalo nasilje. Seveda je pa logično, da na
               drugi strani potrebujemo zakonodajo, ki tukaj zelo jasno opredeli kako in kaj. In nič
               ni narobe s tem zakonom in tudi sam osebno mislim, da je prav, da ga je Vlada
               vložila, ampak vendarle sem prepričan, da brez tega, da v temelju razčistimo ta
               problem, bo ta zakonodaja pač samo en delček pripomogla k temu, da se bo nasilje
               zmanjševalo, saj to je tudi pomembno. Absolutno, da ne bi kdo razmišljal, da
               razmišljam drugače. Seveda še kako je pomembno. Vsak odstotek, vsakih pol odstotka,
               vsak 0001 %, če dosežemo z nekim ukrepom kakršnimkoli že in s tem pomagamo, da se
               nasilje v vseh, ne vem, v družini, kjerkoli, vseh podsistemih, kjerkoli pač zmanjša,
               smo naredili velik korak k tistemu skupnemu cilju o katerem govorimo, ampak brez
               tega, da bomo hkrati ustrezno zakonodajo sprejemali in na drugi strani vzroke
               odpravljali, ne bomo prišli do tiste točke, ki si jo skupaj želimo. V to sem pa
               prepričan. In jaz sem prepričan, da to drži.</p>
               <p>Danes sem poslušal resnično zelo, ker sem praktično zadnji prijavljen k razpravi,
               zelo široko razpravo, ko nisem bil tukaj, sem bil gor v pisarni in sem tudi poslušal
               praktično vse razprave skoraj, ki so se dogajale na to temo danes tukaj in skupaj
               lahko ugotavljamo resnično, da imamo določene težave, ko gre za razumevanje, to kaj
               je nasilje, itd., itd. Hkrati pa se mi zdi tudi zelo pomembno, da ločimo nasilje v
               družini od vzgojnih ukrepov in tako dalje. To bi moralo biti jasno. In jaz bi pri tem
               zakonu pričakoval, seveda, ko govorimo o 3.a členu, četrtem, itd., da bi pa bile
               bile, ne glede na to, da so neke stvari opredeljene, še malo bolj natančno določene
               stvari opredeljene. Ali to lahko potem s pravilnikom, kakorkoli že, potem ministrstvo
               naredi, morda ja, morda ne, ampak jaz mislim, da bi to v zakonodaji bilo dobro, da bi
               bilo še malo bolj natančno opredeljeno. Hkrati pa se ne strinjam in nikoli se ne bom,
                  <stage type="mag"/> <stage xml:id="SDT7-OZDDSZII-redna-29-2016-09-29.stage88">(nadaljevanje)</stage> da z neko
               zakonodajo poskušamo popolnoma regulirati funkcioniranje družine. To pa je
               nedopustno. S tem se pa ne strinjam in tukaj moram reči, da s tem bomo dosegli kontra
               učinek. To mi verjemite. Na tak način bomo prišli ravno do tistega česar na eni
               strani želimo zakon doseči, pa ne bomo dosegli, dosegli bomo kontra učinek. Ker če se
               enkrat začne država preveč vpletati v osnovni sistem, torej v osnovno celico družbe,
               to družina je, potem jaz mislim, da družina več ne more naravno življenjsko na pravi
               način funkcionirati. In tukaj je zelo pomembno kakšno linijo izberemo. Kakšno pot
               izberemo. Ali smo sposobni izbrati takšno pot, da na eni strani zagotovimo, da ima
               družina svojo avtonomnost do tiste točke kot je to normalno in na drugi strani seveda
               z zakonodajo opredelimo tisto kar mislimo, da je ključno in kar je potrebno za to, da
               bodo neke stvari v neki družbi normalno funkcionirale.</p>
               <p>In da ne bom preveč razpravljal, bi samo še postavil ministrstvu eno vprašanje, ker
               tukaj vidim ocene finančnih posledic predloga zakona za državni proračun in druga
               javna finančna sredstva. Tukaj piše, predlog zakona ne bo imel novih finančnih
               posledic za državni proračun in druga javnofinančna sredstva. Potem pa hkrati tukaj
               berem 14. člen kjer piše naslednje: "Sredstva iz proračuna, iz Proračuna Republike
               Slovenije se zagotavljajo sredstva za izvajanje nalog iz nacionalnega programa,
               spremljanje in proučevanje stanja na področju nasilja, usposabljanje s področja
               nasilja, zlasti nasilja nad otroki vključujoč spolno zlorabo otrok, financiranje
               programov prepoznavanja in učenja veščin, pozitivnega starševstva na področju vzgoje
               otrok, oblikovanje ukrepov za preprečevanje nasilja, sprejemanje, izvajanje in
               ocenjevanje učinkovitosti teh ukrepov s pripravo predloga za izboljšanje, pripravo
               medresorskega usklajevanja in izvajanja programov preprečevanje nasilja,
               sofinanciranje znanstveno-raziskovalne dejavnosti na področju preprečevanja
               nasilja."</p>
               <p>In me zanima, kako ti dve stvari gresta skupaj. Na eni strani piše, da ne bo imelo
               finančnih posledic, na drugi strani pa tukaj piše, cel kup stvari, ki se jih plača iz
               proračuna in hkrati seveda še sprašujem ali in koliko bo ta zakon in kakšne posledice
               bo imel ta zakon za nove zaposlitve v državni in javni upravi. Prosim, če mi na ti
               dve vprašanji potem na koncu odgovorite. Za konec pa samo še to, absolutno v
               Slovenski demokratski stranki podpiramo ničelno toleranco do nasilja. To pa jaz upam,
               da se razumemo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp71">

               <speaker>PODPREDSEDNICA MARIJA BAČIČ:</speaker>

               <p>Hvala gospodu Pojbiču za razpravo.</p>
               <p>In besedo dajem predstavnici Vlade, gospa Martina Vuk. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp72">

               <speaker>MARTINA VUK:</speaker>

               <p>Poslanke in poslanci, še enkrat lep pozdrav!</p>
               <p>Se mi zdi, da sedaj, ko smo naredili en cel krog, tako s strani vabljenih na sejo kot
               s strani poslank in poslancev, je potrebno, da vendarle nekatere stvari še dodatno
               pojasnim ali pa se vsaj odzovem na nekatere navedbe.</p>
               <p>Pa bom šla najprej na citate. Nasilje v družini, v nadaljnjem besedilu nasilje, je
               vsaka uporaba fizičnega, spolnega, psihičnega ali ekonomskega nasilja enega
               družinskega člana proti drugemu družinskemu članu oziroma zanemarjanje družinskega
               člana iz 2. člena tega zakona ne glede na starost, spol ali katerokoli drugo osebno
               okoliščino žrtve ali pa povzročiteljic oziroma povzročitelja nasilja. In potem
               fizično nasilje je vsaka uporaba fizične sile, ki pri družinskem članu povzroči
               bolečino, strah ali ponižanje ne glede na to ali so nastale poškodbe, spolno nasilje,
               kaj je psihično nasilje, kaj je ekonomsko nasilje, kaj je zanemarjanje, kaj je. Ne
               berem sedaj te novele za katero ste nekateri trdili kako so zelo nejasne definicije.
               Berem sedaj veljavni zakon. Sedaj veljavni zakon, ki se uporablja že vse od leta
               2008. In družinski člani, tudi o sedaj veljavnem zakonu je družinski član tudi otrok.
               Popolnoma enakovreden vsem ostalim družinskim članom in se ga kot takega obravnava.
               Lahko je žrtev, lahko je povzročitelj. In če pogledamo vso to prakso iz katere smo
               izhajali tudi pri pripravi <stage type="mag"/>
               <stage xml:id="SDT7-OZDDSZII-redna-29-2016-09-29.stage90">(Nadaljevanje)</stage> novele Zakona o preprečevanju nasilja v družini, ni bilo težav s tem,
               da bi poročali, kdorkoli, ali nevladne organizacije ali inštitucija ali kdorkoli
               drug, posameznice in posamezniki, da kar tako centri za socialno delo, policija, ne
               vem kdo, sodišča, kar tako hodijo okrog od ene družine do druge družine in jemljejo
               otroke. Pa je definicija nasilja, splošna, nedoločljiva, ne da se popolnoma vsake
               situacije prebrati ven iz zakona. Razumem ljudi, zelo razumem ljudi in zelo razumem
               odzive, ki so bili tekom javne razprave dani, da ni treba vsakemu prebrati vsakega
               predloga zakona, ki je objavljen, da ni treba vsakemu prebrati celega članka, ki je
               objavljen, ni treba poslušati od začetka do konca prispevka, ki se pojavi na
               televiziji. Dovolj je, da prebereš samo naslov, časih prebereš samo en Twitt, eno
               objavo na Facebooku, popolnoma razumljivo, ker pač noben nima ne tega časa ne volje
               ne potrpljenja, da bi vse to spremljal. Zato strahovi na podlagi tega časopisnih
               člankov, naslovov in podobnega, so razumljivi. Ne razumem in ni razumljivo in tudi ne
               bi smelo biti, dovoljeno pa je načrtno razsajanje strahu. Ker če posameznica ali
               posameznik seveda ne more vsega spremljati in prebrati in razumeti, pa tisti, ki zase
               trdijo, da se s tem ukvarjajo, da so poznavalke in poznavalci, da so celo strokovne
               osebe, tisti pa morajo vedeti kaj je definicija nasilja v družini, kako se uporablja
               omenjeni zakon, kdaj govorimo o kaznivem dejanju, kdaj govorimo samo o definiciji po
               temu zakonu, kaj pomeni ukrep po zakonu o preprečevanju nasilja v družini, kaj pomeni
               sankcija po kazenskem zakoniku, kaj je prekršek, kaj je kaznivo dejanje, kaj je ukrep
               po temu zakonu. Tisti, ki se s tem ukvarja, mora to vedeti. Zato imamo usposabljanje,
               izobraževanje in sedaj jih dodatno predpisujemo, ker jih je potrebno okrepiti, zato
               jih imamo. Zato imamo tudi vse druge mehanizme in zato to kaj po tej definiciji je
               bilo nasilje v družini, kateri ukrep bo izrečen, kdaj, ali so izpolnjeni pogoji za
               posamezen ukrep, o tem ne bomo odločali mi, naključni mimoidoči na ulici. Mi bomo
               samo imeli možnost naznaniti nasilje, če mu bomo priča, ampak o tem bodo odločale
               strokovne delavke in delavci na centrih za socialno delo v skladu s svojimi
               pristojnostmi, ki jih imajo. O tem bo odločala policija v skladu s svojimi
               pristojnostmi, ki jih ima in o tem bodo odločala sodišča v skladu s svojimi
               pristojnostmi, ki jih imajo. Iz njihove strani nismo dobili pomislekov na način, jaz
               pa ne znam sedaj določati kaj je nasilje v družini, ker ne gredo samo besedo pa
               besedo, ampak gledajo vsako posamezno situacijo posebej in jo ocenijo v skladu s
               temeljnim načelom, ki sem ga na začetku omenila, tega zakona, to pa je načelo o
               sorazmernosti. Zato ja, nismo verjetno, res je, se strinjam, nismo verjetno dovolj
               dobro in dovolj natančno pojasnili ta zakon in zato bomo to delali še naprej, ker
               osveščanje o nasilju, kako ga prepoznati, kako ukrepati, kam se obrniti, na koga, se
               obrniti, kdo je dolžen ravnati, tega ni nikoli preveč. Nikoli ni treba preveč. Zato
               bomo to delali še naprej in smo se trudili delati to tudi do sedaj, ne sami,
               absolutno ne, ker sami tega ne zmoremo, ampak z vsemi, s celotno mrežo, ki je, zato
               da pridemo k temu, da kot prvo znamo reči kaj sploh je nasilje, da znamo reči stop,
               in da znamo tudi kot družba odreagirati.</p>
               <p>Pa bom brala naprej. Kdor v družinski skupnosti z drugim grdo ravna, ga pretepa ali
               drugače boleče ali ponižujoče ravna, ga z grožnjo, z neposrednim napadom na življenje
               ali telo preganja iz skupnega bivališča ali mu omejuje svobodo gibanja, ga zalezuje,
               ga prisiljuje k delu ali opuščanju dela, ali ga kako drugače z nasilnim omejevanjem
               njegovih enakih pravic spravlja v skupnosti v podrejen položaj - sedaj pa pazite - se
               kaznuje z zaporom do petih let. To je pa definicija nasilja v družini iz Kazenskega
               zakonika in to je kaznivo dejanje. In ni naštetih 55 črtic <stage type="mag"/> <stage xml:id="SDT7-OZDDSZII-redna-29-2016-09-29.stage92">(nadaljevanje)</stage> spodaj, kaj pomeni sedaj to kako je
               omejevati svobodo gibanja, kako, kaj pomeni zalezovati, kaj pomeni, da se nekoga
               prisiljuje k delu ali opuščanje dela. Ni naštetih, zato ker sodnice in sodniki vedo,
               da ta člen sodi pač v celoten sistem kazenskega prava, da obstaja poseben zakon, ki
               določa postopek, da obstajajo elementi po katerih se odloča, kdaj lahko govorimo o
               kaznivem dejanju, itn. itn. Imamo, mi imamo zgrajen sistem, veste, in prav je, da se
               sprašujemo o osnovnih zadevah, prav je, da se učimo abececo. To je nujno potrebno.
               Moramo pa zaupati tudi obstoječim institucijam, da pa znajo to abecedo, morajo jo
               znati. Če je ne znajo, moramo delati, krepko delati na tem, da se jo bodo naučili,
               ampak moramo verjeti v nek sistem, ker drugače smo popolnoma na začetku.</p>
               <p>Ko govorimo o temu kako posegamo s tem zakonom v družino. Vsak poseg ali pa
               pravzaprav vsaka razprava o družini vedno spodbudi neka naša osebna čustva in
               reakcijo, ki si jo mogoče tudi ne želimo vsakodnevnih debatah pokazati, ampak veste,
               družina ni nepredušno zaprta celica v katero nihče ne sme poseči. Ni. Ker ne sme
               biti. Ker tudi v družinah se dogajajo grde stvari. Tudi v družinah se dogajajo
               nedovoljene stvari, tudi v družinah se dogajajo zlorabe in tudi v družinah se dogaja
               nasilje. In če rečemo, vstopa v družino nima nihče, predpisovati kaj je znotraj
               družine dovoljeno ne sme nihče, potem prepustimo en ogromen prostor, ki bi moral
               pomeniti zaščito, največjo sproščenost, največjo sprejetost, največjo čustveno
               navezanost prepustimo pač tako kot je, pri enih v redu pri drugih pa ne. Mi moramo
               postaviti mejo in zakonodajalec je tisti, ki postavlja meje na različnih področjih in
               ta zakon postavlja eno mejo in reče, telesno kaznovanje otrok je nedopustno. To je
               meja. To ne pomeni, da meni reče, ti moraš otroku naročiti, da trikrat na teden
               pospravlja sobo, ti moraš otroku povzdigniti glas pa mu bolj odločno reči, ko ne
               pride po prvem klicu, tebi je pa dovoljeno trikrat ga poklicati, ti mu pa lahko daš
               telefon pri sedmih letih, ti mu pa lahko daš pri desetih letih. Ne. To je odločitev
               staršev. Ampak meja, ki jo pa država sporoča in veste kaj, prišli smo do te faze, ko
               kot družba, kot država, nihče več ne upa reči kaj je prav in kaj je narobe. Ne upamo
               več zato, ker imamo milijon mnenj, kaj ne, naročnik, tisti ki napiše mnenje, potem
               rečemo, jaz sem pa pokrita, jaz sem pa pokrit, saj imam mnenje zadaj, s tem pa mi
               rečemo, ne ni prav, ni prav, to pač v tej naši družbi ni več prav. To ne pomeni, da
               jutri nihče nikogar ne bo več svojega otroka nikoli več udaril po riti, ampak mogoče
               bomo pa prišli do te faze, da ko se bo to zgodilo, se bo vsak pri sebi vprašal, OK,
               bilo je v afektu zato ker sem, ne vem, padel ven, zato ker se nisem znašla, nisem
               vedela kaj narediti, v redu, naslednjič bom pa to situacijo ocenila drugače in bom
               lahko drugače ravnala. To je namen te določbe in to je sporočilo prepovedi telesnega
               kaznovanja otrok, da je vzgoja naša odgovornost, ampak to, da je vzgoja naša
               odgovornost, pomeni tudi, da smo dolžni naše otroke vzgojiti v odgovorne samostojne
               odrasle osebe brez poniževanja brez pretepanja. To je namen tega člena. nihče ne bo
               hodil po hišah, po družinah in njemu otroke zato, ker je nekdo nekoga, ker je stekel
               čez cesto, udaril po riti. Hkrati pa tudi ni prav, da se izgovarjamo na tradicijo,
               ker saj, nobenemu še ni škodilo, ki je to dobil. Danes smo že slišali nekaj o
               tradiciji. Tradicijo negujemo, običajen negujemo tam in na tistih področjih, ko
               pomenijo neko pozitivno izročilo za prihodnost. Tam kjer tradicija ni pozitivna, je
               ne negujemo. In pretepanje, pa naj bo to kogarkoli znotraj družine ali zunaj, pač ne
               more biti pozitivna tradicija. Zato si moramo sporočiti kot družba kot država, da pač
               to ni dovoljeno in mogoče postopoma bomo prišli do tega, da se nam bo zdelo tudi
               samoumevno, naravno, tradicionalno, da <stage type="mag"/><stage xml:id="SDT7-OZDDSZII-redna-29-2016-09-29.stage94">(nadaljevanje)</stage> pač se otrok ne tepe. Če Švedska od leta 1979 hodi to
               pot, na primer Hrvaška od leta 1999, to so dolga leta in verjetno ne morejo reči, da
               se ne dogaja, da bi kdaj kdo otroka udaril, ampak na Švedskem res ne bodo rekli,
               veste tudi meni ni škodilo, ampak dajte, ampak so rabili za to kar precej časa 37 let
               je ta pot, po kateri hodijo in to je tudi naš namen, zato ni kazni, ni sankcije, zato
               to ni v Kazenskem zakoniku, da je pač vsakršno telesno kaznovanje otrok prepovedano,
               ko pa gre za nasilje pa je pa je tudi v kazenskem zakoniku in je tudi zagrožena
               zaporna kazen.</p>
               <p>Ko govorimo o tem kakšne so rešitve, kako je potrebno odpravljati vzroke, jaz se
               poponoma strinjam, da se je treba vedno vprašati o vzrokih in jih pač maksimalne
               napore nameniti v to, da se jih odpravlja. Revščina je lahko eden od vzrokov za
               nasilje v družini zagotovo pa ni nobenih raziskav, ki bi dokazovala, da se nasilje v
               družini dogaja samo tam kjer je revščina prisotna. Imamo zelo različno porazdeljeno
               stopnjo nasilja v družini pravzaprav v vseh socialnih položajih ljudi, je pa res, da
               se manj govori o tistih družinah, ki so dobro stoječe, ki imajo neki ugled v družbi,
               ker se ne pomisli, da bi bilo to možno v takih družinah in je zelo možno in se tudi
               zelo dogaja.</p>
               <p>Ko govorimo o preventivnih programih, o osveščanju. Na začetku sem nekaj omenila o
               mreži, ki jo imamo o tem kako poskušamo preventivo postaviti pa tudi tiste programe,
               ki so nujno potrebni za takrat, ko do nasilja pride, zato da bi se ali opolnomočilo
               žrtev ali napotil nasilneže v program. Mi izvajamo prek socialnovarstvenih programov,
               ki jih razpisujemo, nekateri so večletni, nekateri so enoletni programi torej preko
               socialnovarstvenih programov izvajamo preventivne programe, informacijske in
               svetovalne programe ter programe telefonskega svetovanja, programi koordinacije,
               podpore ter izvajanja pomoči in samopomoči, nastanitveni programi in terepavstki
               programi. Ko sem rekla izvajamo, mi finančno podpiramo te programe, izvajajo pa jih v
               veliki večini nevladne organizacije tudi centri za socialno delo. To so programi, ki
               že danes obstajajo. Poskušamo jih s tistimi finančnimi sredstvi, ki so na voljo tako
               razporediti, da jih krepimo.</p>
               <p>Poleg tega imamo tudi javne razpise za programe v podporo družini. 15 takih programov
               sofinanciramo. Sofinanciramo tudi 23 programov v centrih za družine, kjer se izvajajo
               programi psihosocialne pomoči otrokom in družinah. Pri tistih, ki sem jih prej
               naštela pa krepitev starševskih kompetenc, medsebojnih odnosov in podobno. Sedaj je v
               teku še razpis za večgeneracijske centre znotraj katerih bo posebna pozornost
               namenjena programov za družine, ki ne bodo namenjeni tistim, ki so že v nekem
               nasilnem odnosu, kjer se je nasilje že zgodilo lahko tudi, ampak namenjeni bodo
               splošni populaciji zato, da lahko osvestimo družine, zato da tako kot je bilo rečeno
               v resnici se tako rekoč v vsakem primeru nasilje začne z benignimi znaki. Ali veste
               kako, saj vsi poznate zgodbe, ko sta bila punca in fant, sta začela na koncu srednje
               šole, sta postala par, potem pa je bilo ali veš, ne morem se dobiti s teboj na kavo,
               zato ker njemu ni všeč, da se jaz dobivam s prijateljicami. Potem je pa bilo, sedaj
               pa ne morem priti tudi na rojstni dan več domov k staršem, ker midva glih takrat
               imava čas za sebe. Potem naenkrat je bila izolacija, potem pa ni bila več izolacija,
               ampak je bila tudi ena klofuta, potem pa ni bila več samo ena klofuta ali še kaj
               drugega. Začne se postopoma. Če ne prepoznaš teh znakov se stvar odvija naprej in
               zato ja, smo dolžni kot država, smo dolžni kot <stage type="mag"/><stage xml:id="SDT7-OZDDSZII-redna-29-2016-09-29.stage96">(nadaljevanje)</stage> družba zagotavljati te programe, kjer se človek nauči.
               Ker tako kot se nihče ne nauči starševskih, ne rodi s starševskimi kompetencami tako
               se ne rodiš, da bi že vse vedel in znal, ampak se moram stvari naučiti z zgledom, s
               formalnimi, neformalnim izobraževanjem ali pa z izkustvenim učenjem. Če se nasilja
               naučiš preko izkustev je to zelo slabo in tega si absolutno ne želimo, zato je
               pomembno vse tisto prej dati.</p>
               <p>Kar je pa mogoče tudi pomembno povedati pri vzrokih. Ko govorimo o teh vzgledih.
               Otroci pa naj preberem še veljavni Zakon o zakonski zvezi in družinskih razmerjih,
               kjer 102. člen odloča: "Starši morajo svojim otrokom omogočiti pogoje za zdravo rast,
               skladen osebnostni razvoj in usposobitev za samostojno življenje in delo. Starši so
               dolžni svoje otroke preživljati, skrbeti za njihovo življenje in zdravje in jih
               vzgajati." To smo dolžni kot starši, to je naša odgovornost in to je del naše
               roditeljske pravice ali pa, če bo sprejet Družinski zakonik del starševske skrbi, ki
               jo moramo izvajati, zato se to ne sklada s tem, da ne smeš otroku česa prepovedati,
               zapovedati, naložiti. Lahko je, ker je odgovorna starša, da vzgaja mora pa tudi starš
               vedeti kje je meja, vsak starš se mora tega zavedati.</p>
               <p>Permisivna vzgoja – zanemarjanje otrok je tudi prepovedno. Veste, če otroku prepustiš
               in ne posegaš, ker ne želim nasprotovanja, ne želim nič reči, naj vsak dela kar hoče,
               to ni vzgoja to je popolna prepustitev odgovornosti, odmik od tega kar si kot starš
               dolžan narediti, zato to tudi danes ni dovoljeno brez, da mi damo ta člen, ki govori
               o prepovedi telesnega kaznovanja in še drugi odstavek, ki govori tudi o zanemarjanju
               tudi brez tega to ni dovoljeno.</p>
               <p>Ko sem prej govorila o vzrokih samo to sem hotela povedati. Vzgledi vlečejo. Veste,
               bolj kot mi poudarjamo posamezne ekscese, bolj ko o njih razpravljamo, bolj kot jih
               nehote dajemo za vzgled več teh vzorcev se tudi ponavlja. Pa naj bo to za vzorce
               nasilja, ko človeku prekipi in se zgodi kar se zgodi in je za to kriv cel sistem in
               vse drugo ali pa do tega daje neki vzgojno, disciplinarno, danes je bila že
               trivrstična definicija za to, da otroka udariš. Ne zavijati stvari v celofan, včasih
               je treba kar naravnost povedati. To, da udariš otroka ni sprejemljivo, ni prav. Lahko
               se komu zgodi, ampak če misliš, da si prav naredil in da boš to še ponovil in še malo
               močneje, zato da si bo otrok zapomnil pa, ko je 15 let star pa to nič ne pomaga pa ga
               je treba tako da se mu bo tudi poznalo kje je potem ta meja, kje je to. Zato, ne
               nobena klofuta ni dovoljena. Ne boš pa šel, zaradi tega v zapor pa tudi otrok ne bo
               takoj odvzet. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp73">

               <speaker>PREDSEDNIK UROŠ PRIKL:</speaker>

               <p>Hvala Martina za izčrpna pojasnila. Zaključujemo razpravo, širšo zastavljeno razpravo
               k 1. členu.</p>
               <p>Odpiram razpravo k 2. členu in pripadajočem amandmaju koalicijskih poslanskih skupin.
               Želi kdo razpravljati? <stage xml:id="SDT7-OZDDSZII-redna-29-2016-09-29.stage97">(Ne.)</stage> Glasujemo o amandmaju koalicije k 2. členu.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage98">(11 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage99">(Nihče.)</stage></p>
               <p>Ugotavljam, da je bil amandma sprejet.</p>
               <p>Odpiram razpravo k 3. členu in pripadajočem amandmaju koalicijskih poslanskih skupin.
               Razprava. Je ni. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage100">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage101">(Nihče.)</stage></p>
               <p>Ugotavljam, da je amandma sprejet.</p>
               <p>V pregledu amandmajev imate še amandma k 4. členu, ampak ga je Poslanska skupina
               DeSUS umaknila tako, da tukaj ni amandmaja. Želi kdo razpravljati k 4. členu? <stage xml:id="SDT7-OZDDSZII-redna-29-2016-09-29.stage102">(Ne.)</stage>
                  <stage type="mag"/><stage xml:id="SDT7-OZDDSZII-redna-29-2016-09-29.stage104">(nadaljevanje)</stage> Odpiram razpravo o
               5. členu in pripadajočem amandmaju, ki so ga vložile koalicijske poslanske skupine.
               Če ni razprave, prehajamo na glasovanje. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage105">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage106">(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 6. členu in amandmaju koalicijskih poslanskih skupin. Če ni
               razprave, glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage107">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage108">(Nihče.)</stage></p>
               <p>Ugotavljam, da je amandma sprejet.</p>
               <p>Želi kdo razpravljati o 7. členu? <stage xml:id="SDT7-OZDDSZII-redna-29-2016-09-29.stage109">(Ne.)</stage></p>
               <p>Odpiram razpravo o 8. členu in amandmaju koalicijskih poslanskih skupin. Ker ni
               razprave, glasujemo. </p>
               <p>Kdo je za? <stage xml:id="SDT7-OZDDSZII-redna-29-2016-09-29.stage110">(8 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage111">(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 9. členu in amandmaju koalicijskih poslanskih skupin. Če ni
               razprave, glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage112">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage113">(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 10. in 11. členu. Ni razprave.</p>
               <p>Odpiram razpravo o 12. členu in amandmajema, in sicer, amandmaju Poslanske skupine
               Nepovezanih poslancev in amandmaju poslanskih skupin koalicije. Želim vas opozoriti,
               če bo amandma Poslanske skupine Nepovezanih poslancev sprejet, bo amandma koalicije
               postal brezpredmeten. Besedo želi kolegica Bratušek.</p>
            </sp>
            <sp xml:id="SDT7-OZDDSZII-redna-29-2016-09-29.sp74">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. </p>
               <p>To je amandma, o katerem sem pravzaprav danes že govorila. Cilj, ki ga želimo doseči
               s tem, je, da se v zakonu eksplicitno navede, da se nasilneži "morajo" udeleževati
               določenih programov, ne "ali želijo", se pravi, prostovoljno, ampak obvezno. Ja,
               prisila je to. Prisila! Saj, če nekaj narediš narobe oziroma če kršiš zakon, pa moraš
               v zapor, je to tudi prisila. Ali pa, če narobe parkiram avto, pa moram plačati kazen,
               je tudi prisila. Tako se težko sprijaznim, da ima nasilnež več človekovih pravic kot
               žrtev. Prepričana sem, da bi s to obvezno udeležbo v programih lahko stvari
               spremenili in pripeljali na bolje. Konec koncev, mislim, da velika večina nasilnežev
               ima za sabo tudi težke zgodbe iz svoje preteklosti in bi jim takšni programi
               definitivno koristili. Tako jaz ne morem in ne bom pristala na to, da je nasilnež
               pomembnejši od žrtve. Absolutno ja, prisila, da se mora določenih izobraževanj
               udeležiti.</p>
               <p>Prav tako pomembno se mi zdi - ne vem pravzaprav, zakaj bi država krila te stroške.
               Zakaj? Če ljudje, ki izvajajo nasilje, imajo – in verjemite, da veliko tistih ima
               popolnoma dobre finančne pogoje -, zakaj bi to morala kriti država? Naj krije on sam!
               Če pa se ugotovi, zaradi socialnega statusa, seveda, da to ni mogoče, pa bo, tako kot
               do zdaj vsem, država tudi tem krila. Ampak ta denar, ki ga bomo tu privarčevali,
               lahko namenimo za kakšen drug, nov program, ki se ga do zdaj še ni izvajalo.</p>
               <p>Skratka, naš cilj s tem amandmajem je resnično iskren, da nasilneži dobijo obvezo, da
               poslušajo, zakaj njihovo vedenje ni primerno, in prav gotovo vsaj od tistega, kar
               slišiš, se te vedno tako ali drugače prime. In še enkrat, pomembno je, da tudi
               finančno nasilneži čutijo, da <stage type="mag"/><stage xml:id="SDT7-OZDDSZII-redna-29-2016-09-29.stage115">(nadaljevanje)</stage> se jim to ne izplača. Naj plačajo izobraževanje, če to
               zmorejo. V tem členu gre za ukrep, ki ga izreče oziroma, ja, izreče, center za
               socialno delo, to je ta napotitev na program, v 17. členu pa enako naredi sodišče,
               vsebina je pa pravzaprav enaka, da nebom vsega še enkrat ponavljala, enkrat center za
               socialno delo in drugič sodišče. Mislim, da prav pametnega razloga, da se tega ne
               uredi na tak način, nimamo, kolegice in kolegi.</p>
            </sp>
            <sp xml:id="SDT7-OZDDSZII-redna-29-2016-09-29.sp75">

               <speaker>PREDSEDNIK UROŠ PRIKL:</speaker>

               <p>Hvala lepa, kolegica Bratušek.</p>
               <p>Želi še kdo razpravljati o 12. členu? Se opravičujem, gospa Darija Kuzmanič Korva je
               želela besedo. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp76">

               <speaker>MAG. DARIJA KUZMANIČ KORVA:</speaker>

               <p>Hvala lepa za besedo.</p>
               <p>Načelno se strinjam z vašo razlago, je pa tu kar nekaj težav. Namreč, center za
               socialno delo ne more izreči denarne kazni nekomu, ki ga napoti v ta program, to
               lahko izreče sodišče. Druga stvar je, danes se prav tako obligatorno izvede postopek
               prve socialne pomoči, kar pomeni, ko pride do nasilnega dejanja v družini, je center
               za socialno delo dolžan se s človekom pogovoriti in ga napotiti v programe, če ti
               programi so. To je tisto, kar sem na začetku rekla, mi imamo kar na nekaj območjih v
               Sloveniji težave, ker programov za obravnavo povzročiteljev nasilja ni. In je lahko
               tu praktičen problem, o tem razpravljam, ne o vsebini vašega predloga.</p>
            </sp>
            <sp xml:id="SDT7-OZDDSZII-redna-29-2016-09-29.sp77">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Še enkrat kolegica Bratušek, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp78">

               <speaker>MAG. ALENKA BRATUŠEK (PS NP):</speaker>

               <p>Kar se tiče kazni, je v amandmaju določeno, da to izreče sodišče in ne center za
               socialno delo, tako ta tehnični pomislek odpade. Glede drugega se pa z vami lahko
               strinjam, ampak še enkrat, če bi bilo treba te programe plačati, tisti, ki jih lahko,
               bi ostalo nekaj več denarja in bi nevladne organizacije, ki tako ali tako izvajajo
               večino tega, lahko tudi na področju v državi, kjer tega danes ni, določene stvari
               izvedle. Skratka, izvedljivo, po moji oceni, je, zdaj je samo vprašanje, ali imamo
               voljo, da gremo po bolj strožji poti. Če pravimo, da mora biti do nasilja, takšnega
               in drugačnega, ničelna toleranca, potem bi tudi takšen način morali podpirati, ob
               zavedanju, da so lahko z izvedbo določeni problemi, ki jih pa bo treba rešiti.</p>
            </sp>
            <sp xml:id="SDT7-OZDDSZII-redna-29-2016-09-29.sp79">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo je želel predstavnik ministrstva. Andrej, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp80">

               <speaker>MAG. ANDREJ DEL FABRO:</speaker>

               <p>Hvala za besedo. Lep pozdrav vsem prisotnim! Andrej Del Fabro je moje ime, direktor
               Direktorata za družino na Ministrstvu za delo, družino, socialne zadeve in enake
               možnosti.</p>
               <p>Naša ocena je, da je v teh primerih treba zaupati stroki, da sama presodi, kdaj je
               smiselno povzročitelja nasilja napotiti na program oziroma ali bo to prispevalo k
               zmanjšanju ogroženosti žrtve. Danes je bilo že večkrat izpostavljeno temeljno načelo
               tega zakona, to je načelo sorazmernosti, ki pomeni, da je v bistvu vse ukrepe treba
               izreči na podlagi ocenjene ogroženosti žrtve. Zato nismo naklonjeni rešitvam, ki
               uvajajo enako recepturo, enak postopek ukrepanja, ne glede na to, kakšno je
               ugotovljeno dejansko stanje, kakšne so okoliščine posameznega primera. Ocenjujemo
               tudi, da na ta način ne bi sledili temu temeljnemu načelu zakona, ker bi predpisali
               enak postopek za vse, ne glede na to, kaj je strokovni delavec v razgovoru, ko je
               bilo nasilje prijavljeno, pa tudi potem v razgovoru s povzročiteljem ugotovil. Enak
               pomislek je tudi potem pri ostalih predlogih, ki uvajajo avtomatsko ukrepanje, ne
               glede na to, da dejansko izhaja iz ugotovljenih okoliščin in iz stopnje ogroženosti
               žrtve, kar je temeljno vodilo tega zakona, predvsem pa vedenje, določeno v 5. členu
               veljavnega zakona. <stage type="mag"/><stage xml:id="SDT7-OZDDSZII-redna-29-2016-09-29.stage117">(nadaljevanje)</stage>
               Kar se tiče plačevanja za programe, v načelu ne nasprotujemo zamisli, da tisti, ki je
               odgovoren za neko stanje in za nek strošek, ki ga je država z obravnavo primera
               imela, da nosi te posledice, vendar je to za ostale podobne primere, kjer prav tako
               lahko ugotavljamo neko odgovornost, ne na centrih za socialno delo ne kje drugje, mi
               teh postopkov nimamo določenih, kako bi se to izterjalo. Opozoril bi še na to, da se
               postopki na sodišču po tem zakonu sprožijo na predlo žrtve. In tudi v predlagani
               noveli dajemo zdaj sodišču možnost napotitve v te programe, ker mislimo, da ima
               odločitev sodišča vseeno večjo moč izvršitve, kot jo ima napotitev s strani centra za
               socialno delo. Sodišče mu daje tudi obvezo v sklepu, s katerim izreče ukrep, in to je
               eden izmed ukrepov, sicer kot dodatni ukrep ob ukrepih za zaščito žrtve, da izreče
               tudi denarno kazen, če se povzročitelj nasilja tega programa, na katerega je bil
               napoten, ne udeleži. Hkrati je to socialnovarstveni program, tudi programi z drugih
               področij, ocene zdravstva in tako naprej. Seveda, treba je pa oceniti, ali bi
               napotitev in vključitev povzročitelja v tak program prinesla želeni učinek. Če je
               ocena, da tega ne bo, potem tudi nima smisla, da se programe, katerih kapacitete, kot
               smo danes slišali, so omejene, da se jih uporablja. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp81">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo ima ponovno Alenka Bratušek.</p>
            </sp>
            <sp xml:id="SDT7-OZDDSZII-redna-29-2016-09-29.sp82">

               <speaker>MAG. ALENKA BRATUŠEK (PS NP):</speaker>

               <p>Ja, sem tudi sama hotela reči, da na različnih področjih obstajajo ta izobraževanja.
               Prav, če ocenjujete, da ta "obvezno mora napotiti" vam povzroča težave, vsekakor pa v
               razmislek, da če pa center oziroma sodišče napoti človeka na to izobraževanje, se ga
               pa mora udeležiti; to je danes prostovoljno, ni z zakonom določeno, da je obvezno. <stage xml:id="SDT7-OZDDSZII-redna-29-2016-09-29.stage118">/
               oglašanje v ozadju/</stage> Je določeno, da je obvezno? Ni določeno. <stage xml:id="SDT7-OZDDSZII-redna-29-2016-09-29.stage119">/ oglašanje v ozadju/</stage>
               Ne, tudi v tem predlogu ni. Ne, ni, tako se ne razume. Jaz nisem, se opravičujem,
               tega razumela tako – se "lahko" udeleži. <stage xml:id="SDT7-OZDDSZII-redna-29-2016-09-29.stage120">/ oglašanje v ozadju/</stage> No, potem pa…</p>
            </sp>
            <sp xml:id="SDT7-OZDDSZII-redna-29-2016-09-29.sp83">

               <speaker>PREDSEDNIK UROŠ PRIKL:</speaker>

               <p>Besedo ima Alenka Bratušek, prosim!</p>
            </sp>
            <sp xml:id="SDT7-OZDDSZII-redna-29-2016-09-29.sp84">

               <speaker>MAG. ALENKA BRATUŠEK (PS NP):</speaker>

               <p>Jaz še vedno mislim, da se absolutno med programi, ki se izvajajo, najde za vsakega
               nasilneža tak, ki bi mu koristil.</p>
               <p>To, da glede stroškov do zdaj določene stvari niso urejene, ne more biti razlog, da
               tu ne začnemo, bomo pač še drugje to urejali. Če pa vedno rečemo, ne, ker drugje ni
               urejeno, pa stvari ne bomo spremenili. Skratka, tisti, ki denar imajo, naj nosijo
               stroške tega sami. Če bo amandma sprejet, se seveda da popraviti v smeri, kot
               predlaga ministrstvo, da če v tem primeru center za socialno delo oceni, da bo
               program pomagal, lahko napoti, nasilnež se ga pa mora udeležiti; to je pa po moje
               tisti minimum, za katerega bi se morali vsi skupaj dogovoriti. Ni sankcije, če se ga
               ne, vprašanje, ali celo kdo spremlja, ali da ali ne.</p>
            </sp>
            <sp xml:id="SDT7-OZDDSZII-redna-29-2016-09-29.sp85">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi še kdo besedo? Se opravičujem, bom v medijih deležen kritike, ker gospodu Donku
               nisem dal besede, moram pa biti tu strikten, predstavniki vabljenih ste dobili besedo
               pri predstavitvi stališč. Želi Vlada dati še kakšno pojasnilo? Andrej Del Fabro,
               izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp86">

               <speaker>MAG. ANDREJ DEL FABRO:</speaker>

               <p>Samo kratko skušam dodatno pojasniti. Ravno tole omenjeno spremljanje udeležbe, zdaj
               je dodano v predlog novele, tega v veljavnem zakonu ni. Skratka, center za socialno
               delo bo moral preveriti udeležbo povzročitelja na napoteni program. Pa potem dodajamo
               tudi, da se to neudeležbo šteje kot oteževalno okoliščino, če pride potem do sodnega
               postopka, na podlagi tega zakona. Skratka, ko sodišče tehta potem, če pride do
               sodnega postopka, ali izreči katerega izmed ukrepov, ki jih ta zakon določa, pa tudi
               njegovo trajanje; seveda upošteva tudi to, ali je povzročitelj nasilja pokazal neko
               željo in pripravljenost, da dela na sebi in svojem ravnanju in nasilno obnašanje
               spremeni. Mislim, da to zadostuje v tem trenutku.</p>
            </sp>
            <sp xml:id="SDT7-OZDDSZII-redna-29-2016-09-29.sp87">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Alenka Bratušek, še enkrat. <stage type="mag"/>
               </p>
            </sp>
            <sp xml:id="SDT7-OZDDSZII-redna-29-2016-09-29.sp88">

               <speaker>MAG. ALENKA BRATUŠEK (PS NP):</speaker>

               <p>Prav po vaši oceni zadostuje, mislim pa, da smo si sedaj vsi na jasnem, da udeležba
               ni obvezna. Je oteževalna okoliščina, če pride do postopka. To ni isto, kot obvezno
               udeležbo, če tako ocenijo, ne za vse sedaj, če pravite, da je brez zveze. Jaz še
               vedno stojim na stališču, da ni brez zveze. Ampak če tako ocenijo pristojni organi,
               ali Center za socialno delo ali sodišče, še enkrat, v nadaljevanju pri 17. členu, bi
               ta udeležba morala biti obvezna. In jaz upam, da bomo našli to energijo, da v
               nadaljnjem postopku te stvari uredimo tako.</p>
            </sp>
            <sp xml:id="SDT7-OZDDSZII-redna-29-2016-09-29.sp89">

               <speaker>PREDSEDNIK UROŠ PRIKL:</speaker>

               <p>Hvala lepa Alenka. V vsakem primeru bo člen odprt, ker se amandmaji na delovnem
               telesu, tako da je še priložnost in možnost, da do končne rešitve najdemo
               najoptimalnejšo rešitev.</p>
               <p>Če ni več razprave, prehajamo na glasovanje.</p>
               <p>Najprej bomo glasovali o amandmaju Poslanske skupine Nepovezanih poslancev.
               Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage122">(2 člana.)</stage> Je kdo proti? <stage xml:id="SDT7-OZDDSZII-redna-29-2016-09-29.stage123">(10 članov.)</stage></p>
               <p>Ugotavljam, da amandma ni bil sprejet.</p>
               <p>Še vedno smo pri 12. členu. Glasujemo o amandmaju koalicijskih poslanskih skupin na
               ta člen. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage124">(11 članov.)</stage> Je kdo proti? <stage xml:id="SDT7-OZDDSZII-redna-29-2016-09-29.stage125">(Nihče.)</stage></p>
               <p>Ugotavljam, da je bil amandma sprejet.</p>
               <p>Odpiram razpravo k 13. členu in pripadajočemu amandmaju, ki so ga vložile poslanske
               skupine koalicije. Če ni razprave prehajamo na glasovanje. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage126">(10 članov.)</stage> Je kdo proti? <stage xml:id="SDT7-OZDDSZII-redna-29-2016-09-29.stage127">(Nihče.)</stage></p>
               <p>Ugotavljam, da je bil amandma sprejet.</p>
               <p>Odpiram razpravo k 14. členu. Če ni razprave jo zapiram.</p>
               <p>Odpiram razpravo k 15. členu in obema amandmajema, ki sta vložena, in sicer amandma
               Poslanske skupine Nepovezanih poslancev in amandma koalicijskih poslanskih skupin.
               Želi kdo razpravljati? Gospa Bratušek, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp90">

               <speaker>MAG. ALENKA BRATUŠEK (PS NP):</speaker>

               <p>Samo kratka obrazložitev. S tem amandmajem želimo po vzoru avstrijske ureditve uvesti
               ukrep takojšnje odstranitve nasilneža z mesta nasilja. Skratka, če povem po domače.
               Policija vstopi v stanovanje, gre nasilnež z njimi, pika. Ne, da se pogovarjamo
               oziroma se pogovarjajo, usklajujejo, saj sedaj bo pa naslednji dve uri ali tri dni
               mir. To bi omogočilo, po naši oceni, tudi v nadaljevanju na bolj miren in znosen
               način reševati probleme. Skratka, v tem členu, kot sem rekla, podpiramo zakon,
               podpiramo tudi ta člen, manjka samo, da se nasilneža s kraja dogodka odstrani in to
               takrat, ko policija ukrepa. Se pravi, takoj.</p>
            </sp>
            <sp xml:id="SDT7-OZDDSZII-redna-29-2016-09-29.sp91">

               <speaker>PREDSEDNIK UROŠ PRIKL:</speaker>

               <p>Hvala lepa, Alenka. Želi še kdo razpravljati? Predstavnik policije.</p>
            </sp>
            <sp xml:id="SDT7-OZDDSZII-redna-29-2016-09-29.sp92">

               <speaker>VINKO STOJENŠEK:</speaker>

               <p>Uprava kriminalistične policije. Pri tem amandmaju so seveda za pomisleki, zaradi
               tega, ker 1. člen govori o spremstvu žrtve, drugič pa vsa pooblastila morajo biti v
               zakonu o nalogah in pooblastilih policije zapisana, da lahko policija ukrepa.</p>
            </sp>
            <sp xml:id="SDT7-OZDDSZII-redna-29-2016-09-29.sp93">

               <speaker>PREDSEDNIK UROŠ PRIKL:</speaker>

               <p>Hvala lepa. Še kakšna razprava? Alenka, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp94">

               <speaker>MAG. ALENKA BRATUŠEK (PS NP):</speaker>

               <p>Seveda se da to tudi tam urediti potem naknadno. Če je tukaj osnova se tam uredi
               glede na to, ampak če sem prav razumela, vsebinskih pomislekov policija s tem, kar tu
               napišemo, nima. Tudi pišemo, da policija lahko vstopa in kaj vse naredi. Tukaj mi
               napišemo samo dodatno: nasilneža odstrani. To sta edini dve besedi, ki smo jih v ta
               člen dodali.</p>
            </sp>
            <sp xml:id="SDT7-OZDDSZII-redna-29-2016-09-29.sp95">

               <speaker>PREDSEDNIK UROŠ PRIKL:</speaker>

               <p>Hvala lepa. Predstavnik ministrstva, Andrej Del Fabro.</p>
            </sp>
            <sp xml:id="SDT7-OZDDSZII-redna-29-2016-09-29.sp96">

               <speaker>MAG. ANDREJ DEL FABRO:</speaker>

               <p>Hvala za besedo. Naš pomislek je podoben kot pri prejšnjem amandmaju Poslanske
               skupine Nepovezanih poslancev, in sicer da gre zopet za ukrep, ki predpisuje enako
               postopanje glede na ugotovljene okoliščine primera. Jaz bi samo opozoril to, da k
               pooblastilu za prepoved približevanja, ki ga lahko izreče policija, že ima <stage type="mag"/> <stage xml:id="SDT7-OZDDSZII-redna-29-2016-09-29.stage129">(nadaljevanje)</stage> v 6. členu Zakona o
               nalogah in pooblastilih policije. Policija lahko na tej podlagi povzročitelju
               nasilja, če je podan utemeljen sum, da je storil kaznivo dejanje … prekršek.. znaki
               nasilja ali je bil zaloten pri takem kaznivem dejanju ali prekršku oziroma obstajajo
               razlogi za sum, da bo ogrozil življenje, osebno varnost ali svobodo osebe s katero je
               bil v bližnjem razmerju, izreče prepoved približevanja, ki traja največ 48 ur seveda
               kot rečeno na podlagi ugotovljenih okoliščin na kraju primera samega. Potem pa lahko
               preiskovalni sodnik na predlog policije to prepoved podaljša do 10 dni. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp97">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Ni več razprave. Tako da prehajamo na glasovanje. Najprej bomo glasovali o amandmaju
               k 15 členu amandmaja Nepovezanih poslancev.</p>
               <p>Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage130">(1 član.)</stage> Kdo je proti? <stage xml:id="SDT7-OZDDSZII-redna-29-2016-09-29.stage131">(10 članov.)</stage></p>
               <p>Amandma ni sprejet.</p>
               <p>Glasujemo o amandmaju koalicijskih poslanskih skupin k 15 členu.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage132">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage133">(Nihče.)</stage></p>
               <p>Amandma je sprejet.</p>
               <p>Odpiram razpravo k 16. členu in pripadajočemu amandmaju koalicijskih poslanskih
               skupin. Če ni razprave prehajamo na glasovanje.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage134">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage135">(Nihče.)</stage></p>
               <p>Amandma je sprejet.</p>
               <p>Odpiram razpravo k 17 členu in pripadajočemu amandmaju Poslanke skupine nepovezanih
               poslancev in amandmajev poslanskih skupin koalicije. Obveščam vas, da sta si
               amandmaja izključujoča. Želi kdo razpravljati? Alenka Bratušek, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp98">

               <speaker>MAG. ALENKA BRATUŠEK (PS NP):</speaker>

               <p>Ne bom več na dolgo in široko, ampak še enkrat, to kar sem prej razlagala za centre
               za socialno delo, tako rekoč obvezno napotitev na izobraževanje in da stroške mora
               nositi nosilec, ta člen oziroma ta amandma bi enako urejal za sodišča. To je vse. Bi
               pa želela še en postopkovni predlog dati, če dovoliš predsednik, če ta amandma ne bo
               izglasovan, umikam predlog za amandma odbora k 21. členu, ki je v bistvu posledično
               uredil razmerje, ki bi ga morali, če bi ta bil sprejet. Tako da prosim še za to
               razumevanje.</p>
            </sp>
            <sp xml:id="SDT7-OZDDSZII-redna-29-2016-09-29.sp99">

               <speaker>PREDSEDNIK UROŠ PRIKL:</speaker>

               <p>Hvala lepa. Alenka, to bi itak jaz tudi naredil, ker potem res nima smisla, ampak
               hvala vseeno za sugestijo.</p>
               <p>Glasujemo najprej o amandmaju Poslanske skupine Nepovezanih poslancev k 17.
               členu.</p>
               <p>Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage136">(1 član.)</stage> Kdo je proti? <stage xml:id="SDT7-OZDDSZII-redna-29-2016-09-29.stage137">(10 članov.)</stage></p>
               <p>Očitno je treba glasovalno napravo bolj močno pritisniti. Amandma ni bil
               izglasovan.</p>
               <p>Sedaj pa bomo glasovali o amandmaju koalicijskih poslanskih skupin k 17. členu.</p>
               <p>Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage138">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage139">(Nihče.)</stage></p>
               <p>Amandma je sprejet.</p>
               <p>Odpiram razpravo k 18. členu. Želi kdo razpravljati? Če ne zaključujem razpravo.</p>
               <p>Odpiram razpravo k 19. členu in amandmaju skupine Nepovezanih poslancev. Želi kdo
               razpravljati? Ne.</p>
               <p>Glasujemo o amandmaju nepovezanih poslancev.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage140">(1 član.)</stage> Kdo je proti? <stage xml:id="SDT7-OZDDSZII-redna-29-2016-09-29.stage141">(10 članov.)</stage></p>
               <p>Amandma ni sprejet.</p>
               <p>Odpiram razpravo k 20. členu in pripadajočemu amandmaju koalicijskih poslanskih
               skupin. Če ni razprave prehajamo na glasovanje.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage142">(10 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage143">(Nihče.)</stage></p>
               <p>Amandma je sprejet.</p>
               <p>Odpiram razpravo k 21. členu. Kot ste prej slišali je amandma, ki ste ga dobili prej
               na mizo, amandma podpisan s strani Alenke Bratušek postal brezpredmeten, ker nista
               bila amandmaja k 12 in 19 členu izglasovana. Imamo pa pri 21. členu tudi amandma
               koalicijskih poslanskih skupin. želi kdo razpravljati? Če ne, zaključujem razpravo in
               glasujemo o tem amandmaju. <stage type="mag"/>
               <stage xml:id="SDT7-OZDDSZII-redna-29-2016-09-29.stage145">(nadaljevanje)</stage> Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage146">(10 članov.)</stage> kdo je proti? <stage xml:id="SDT7-OZDDSZII-redna-29-2016-09-29.stage147">(Nihče.)</stage></p>
               <p>Amandma je bil sprejet.</p>
               <p>Odpiram razpravo k 22. členu. Kot izhaja iz pregleda amandmajev je tukaj amandma
               koalicijskih poslanskih skupin. Prav tako pa ste dobili na klopi predlog za amandma
               odbora k 22. členu. Najprej bomo glasovali o amandmaju odboru. V primeru, da bo ta
               amandma izglasovan postane brezpredmeten amandma, ki ste ga dobili v pregledu
               amandmaja. Glasujemo o amandmaju odbora k 22. členu, če seveda ni razprave.
               Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage148">(7 članov.)</stage> kdo je proti? <stage xml:id="SDT7-OZDDSZII-redna-29-2016-09-29.stage149">(3 člana.)</stage></p>
               <p>Amandma odbora k temu členu je bil sprejet.</p>
               <p>Odpiram razpravo k 23. členu. Ni razprave.</p>
               <p>Odpiram razpravo k 24. členu in pripadajočem amandmaju, ki so ga vložile koalicijske
               poslanske skupine SMC, Desus in SD. Če ne želi nihče razpravljati prehajamo na
               glasovanje k amandmaju koalicijskih poslanskih skupin k 24. členu. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage150">(10 članov.)</stage> kdo je proti? <stage xml:id="SDT7-OZDDSZII-redna-29-2016-09-29.stage151">(Nihče.)</stage></p>
               <p>Amandma je bil sprejet.</p>
               <p>Odpiram razpravo za novi 25.a člen, ki so ga vložile koalicijske poslanske skupine.
               Želi kdo razpravljati? <stage xml:id="SDT7-OZDDSZII-redna-29-2016-09-29.stage152">(Ne.)</stage> Glasujemo o novem 25. členu. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage153">(10 članov.)</stage> kdo je proti? <stage xml:id="SDT7-OZDDSZII-redna-29-2016-09-29.stage154">(Nihče.)</stage></p>
               <p>Amandma je bil sprejet.</p>
               <p>Odpiram razpravo še o 26. členu zakona. Če ne želi nihče razpravljati zapiram
               razpravo.</p>
               <p>Prehajamo na glasovanje o vseh členih skupaj. Kakšna obrazložitev glasu? Če je ni
               prehajamo na glasovanje. Glasujemo o vseh členih skupaj.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage155">(11 članov.)</stage> kdo je proti? <stage xml:id="SDT7-OZDDSZII-redna-29-2016-09-29.stage156">(Nihče.)</stage></p>
               <p>Ugotavljam, da so bili vsi členi zakona sprejeti.</p>
               <p>S tem zaključujem drugo obravnavo predloga zakona na matičnem delovnem telesu. S
               sprejetimi amandmaji dopolnjen predlog zakona bo sestavni del poročila tega odbora. V
               kolikor se strinjate bom poročevalec na seji DZ sam. Hvala lepa. S tem zaključujem
               tudi drugo obravnavo predloga o spremembah in dopolnitvah Zakona o preprečevanju
               nasilja v družini na matičnem delovnem telesu. Naredil bom 10 minutno pavzo pred 2.
               točko dnevnega reda, ker že sedimo kar nekaj ur, da opravite osnovne biološke potrebe
               in nadaljujemo ob 14.10.</p>
               <p><stage xml:id="SDT7-OZDDSZII-redna-29-2016-09-29.stage157">(Seja je bila prekinjena ob 13.59.)</stage> <stage type="mag"/>
               </p>
               <stage xml:id="SDT7-OZDDSZII-redna-29-2016-09-29.stage159">(Seja se je nadaljevala ob 14.14.)</stage>
            </sp>
            <sp xml:id="SDT7-OZDDSZII-redna-29-2016-09-29.sp100">

               <speaker>PREDSEDNIK UROŠ PRIKL:</speaker>

               <p>Spoštovani. Nadaljujemo sejo odbora.</p>
               <p>Prehajamo na obravnavo <title xml:id="SDT7-OZDDSZII-redna-29-2016-09-29.title3">PREDLOGA ZAKONA O SPREMEMBI IN DOPOLNITVI ZAKONA O UVELJAVLJANJU PRAVIC IZ
               JAVNIH SREDSTEV.</title>
               </p>
               <p>Kot gradivo ste prejeli predlog zakona, ki je bil objavljen na spletnih straneh
               Državnega zbora, Poročevalec dne 8. 7. 2016, mnenje Zakonodajno-pravne službe z dne
               15. 9., prav tako objavljeno na spletni strani Državnega zbora, mnenje Komisije
               Državnega sveta, ki je obravnavala naveden zakon, mnenje Vlade ter vložen amandma
               Poslanske skupine Združene levice. <stage type="mag"/>
               <stage xml:id="SDT7-OZDDSZII-redna-29-2016-09-29.stage161">(nadaljevanje)</stage> K točki 2 smo vabili v imenu predlagatelja, z nami je kolega Luka
               Mesec, Ministrstvo za delo, družino, socialne zadeve in enake možnosti, Ministrstvo
               za izobraževanje, znanost in šport, sekretarko v Kabinetu predsednika dr. Andreja
               Črnak Meglič, ki se je opravičila, Državni svet, Zakonodajno-pravno službo, Skupnost
               centrov za socialno delo Slovenije, dodatno pa smo vabili k točki gospoda Gregorja
               Pečana iz Združenja ravnateljic in ravnateljev osnovnega in glasbenega šolstva
               Slovenije, Zveza prijateljev mladine Slovenije in predstavnika kampanje za vse
               družine. Na mizo ste dobili tudi poročilo k predlogu zakona, ki ga je kot
               zainteresirano delovno telo obravnaval Odbor za izobraževanje, znanost, šport in
               mladino. Verjamem, da ste si ga tudi prebrali. Uvodoma pa vas želim obvestiti še o
               tem, da je namesto kolegice Irene Grošelj Košnik na odboru prisoten kolega Dušan
               Radič.</p>
               <p>Pričenjam <title xml:id="SDT7-OZDDSZII-redna-29-2016-09-29.title4">drugo obravnavo</title> v okviru skrajšanega postopka predloga zakona, v
               kateri bomo opravili razpravo in glasovanje o posameznih členih in pripadajočih
               amandmajih. Želi uvodoma besedo v imenu predlagatelja kolega Luka Mesec?</p>
            </sp>
            <sp xml:id="SDT7-OZDDSZII-redna-29-2016-09-29.sp101">

               <speaker>LUKA MESEC (PS ZL):</speaker>

               <p>Hvala in lep pozdrav vsem. Jaz bom poskušal biti čim krajši v predstavitvi zakaj
               tukaj gre. Predlog o spremembah in dopolnitvah zakona o uveljavljanju pravic iz
               javnih sredstev govori o subvencijah prehrane za šolo obvezne otroke, in sicer smo v
               Združeni levici prvič ta zakon odprli lani spomladi na pobudo humanitarnih
               organizacij, kot je Petka za nasmeh, ki je tudi danes z nami. Namreč, problem, ki je
               bil takrat je bil v tem, da so bili do subvencije šolskih kosil upravičeni samo
               otroci, ki so živeli v družinah, ki so zaslužile manj kot 180 evrov na družinskega
               člana. Se pravi, tako imenovan prvi dohodkovni razred. Ljudje, ki živijo res v hudem
               materialnem prikrajšanju. Med tem ko, recimo, otroci iz družin, ki so imeli pa 200
               ali 250 evrov mesečno razpoložljivega dohodka na družinskega člana pa do subvencij
               šolskih kosil niso bili več upravičeni. Zato je v šolah nastajal precej hud socialni
               problem, ki so ga reševali po večini z dobro voljo humanitarnih organizacij, občin,
               vodstev šol in tako naprej, da se je pač zbiralo prostovoljne prispevke s katerimi so
               tem otrokom kupovali kosila, če so jih, pač, skratka neki humanitarni pobudi je bilo
               vse skupaj prepuščeno.</p>
               <p>V Združeni levici smo zato predlagali, da se uvede subvencija tudi za drugi in tretji
               dohodkovni razred, se pravi za vse otroke iz družin, ki razpolagajo z dohodki do 360
               evrov na osebo. Koalicija je našo pobudo tudi sprejela. Je pa po posvetovanju z
               ministrstvom in Vlado sprejela bolj restriktiven ukrep, torej ukrep po katerem otroci
               iz drugega dohodkovnega razreda dobijo 70% subvencijo, otroci iz tretjega
               dohodkovnega razreda pa 40% subvencijo. Se pravi, starši morajo doplačevati.</p>
               <p>Sedaj po dobri polovici leta izvajanja zakona se je pokazalo, da prvič, še vedno na
               humanitarne organizacije prihajajo prošnje staršev iz drugega in tretjega
               dohodkovnega razreda, da jim pomagajo pri doplačevanju teh kosil, ker tukaj še vedno
               govorimo pač o družinah z 250, s 300 evri na družinskega člana in si zelo težko
               privoščijo doplačevanje kosil za šoloobvezne otroke. Po drugi strani pa se je
               izkazalo, da se je v resnici na kosila, deloma zaradi doplačevanja, deloma pa zaradi
               slabega obveščanja prijavilo zelo malo otrok. Tako da, če bomo s takim tempom
               nadaljevali bo v letošnjem letu od 8 milijonov, ki so rezervirani v proračunu
               porabljeno samo 2 milijona <stage type="mag"/>
               <stage xml:id="SDT7-OZDDSZII-redna-29-2016-09-29.stage163">(nadaljevanje)</stage> evrov sredstev v ta namen, se pravi porabljena bo samo četrtina
               sredstev, če bomo nadaljevali z izvajanjem obstoječega zakona. Zato v Združeni levici
               predlagamo, da glede na to izkušnjo zadnjih šestih mesecev vrnemo ukrep v njegovo
               izhodišče, torej tisto kar smo mi predlagali, da se pač zagotovi popolnoma brezplačno
               kosilo oziroma 100 % subvencija tudi za drugi in tretji dohodninski razred. V
               Združeni levici smo v zadnjih mesecih s strani pristojnih ministrstev se pravi
               predvsem s strani Ministrstva za izobraževanje in Ministrstva za delo pridobili
               podatke na podlagi katerih smo napravili v bistvu zelo točen izračun, ki kaže, da če
               bi to kar mi predlagamo uvedli s 1. septembrom 2016, kar zdaj ni več mogoče, bi do
               konca izvajanja obstoječega dvoletnega proračuna, se pravi do konca leta 2017
               porabili 15,9 milijona sredstev, kar je 100 tisoč evrov manj od proračunske postavke.
               Zdaj realno je, da se to uvede s 1. novembrom, kar pomeni, da bo poraba še manjša in
               kar želim povedati je to, da denar v proračunu je zagotovljen za ukrep, ki ga
               predlagamo, torej, če se odločimo na odboru, da s 1. novembrom 2016 vsem otrokom, ki
               živijo v družinah pod pragom revščine, zagotovimo brezplačno kosilo v šolah, bo v
               optimalnem scenariju poraba nekje okoli 15 milijonov evrov do konca proračunskega
               obdobja, kar je približno milijon manj od tega kar je v ta namen že zagotovljeno v
               proračunu. Tako, da finančnih ovir tukaj ne vidimo, se pa veselimo konstruktivne
               razprave in pričakujemo podporo, ker kot bi rekli morda pri prejšnji točki za otroke
               gre.</p>
            </sp>
            <sp xml:id="SDT7-OZDDSZII-redna-29-2016-09-29.sp102">

               <speaker>PREDSEDNIK UROŠ PRIKL:</speaker>

               <p>Hvala lepa, Luka.</p>
               <p>Preden dam besedo še predstavniku Zakonodajno-pravne službe in Vlade samo še
               obvestilo, da je namesto Mihe Kordiša na seji s pooblastilom prisoten Luka Mesec.</p>
               <p>Dr. Divjak, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp103">

               <speaker>DR. SAMO DIVJAK:</speaker>

               <p>Hvala lepa, gospod predsednik.</p>
               <p>Bom kratek, ker je tudi zakon kratek.</p>
               <p>Pri tem zakonu gre v prvi vrsti za vsebinsko odločitev o katerem boste odločali vi
               poslanke in poslanci. Z našega vidika smo opozorili na dva člena, na 2. in 3. člen,
               in sicer predvsem postavili smo neka vprašanja v zvezi z izvedbo tega zakona tudi
               glede na časovni element in na predvideno uveljavitev. Hvala za enkrat.</p>
            </sp>
            <sp xml:id="SDT7-OZDDSZII-redna-29-2016-09-29.sp104">

               <speaker>PREDSEDNIK UROŠ PRIKL:</speaker>

               <p>Hvala lepa, dr. Divjak tudi vam.</p>
               <p>Besedo dajem za dodatno pojasnilo gospe Brle Lakoti državni sekretarki na Ministrstvu
               za šolstvo. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp105">

               <speaker>DR. ANDREJA BARLE LAKOTA:</speaker>

               <p>Jaz bi rada še enkrat poudarila, da je poslanstvo vzgoje in izobraževanja prenos
               znanja. Zato, da bi lahko učenci in dijaki in študenti to vlogo opravljali, morajo
               biti ustrezno psihofizično pripravljeni. Zato je v interesu vseh nas, zagotovo vseh
               nas, da otroci so tudi ustrezno prehranjeni. Šola že sedaj prevzema kup socialnih
               funkcij. Praktično ne dobite mednarodne primerjalne analize, kjer bi šola opravila
               več socialnih funkcij kot pri nas, tudi v zvezi s šolsko prehrano. Je taka urejenost
               pravzaprav izjemna. To dokazuje, da nismo neobčutljivi na položaj, na vlogo, na
               psihofizično kondicijo oziroma pripravljenost učencev. Nenazadnje naj omenim, da se
               od leta 2014, se pravi v treh letih so se sredstva za prehrano dvignila za 10
               milijonov. Od leta 2008 pa za štirikrat, se pravi od 6 milijonov in pol na skoraj 28
               milijonov.</p>
               <p>V zvezi z urejenostjo šolske prehrane velja izpostaviti to, da šole že sedaj
               pripravljajo dnevno 630 tisoč obrokov. Vse to dokazuje, da šole niso neodgovorne in
               da tudi področje izobraževanja ni odgovorno do tega. <stage type="mag"/><stage xml:id="SDT7-OZDDSZII-redna-29-2016-09-29.stage165">(nadaljevanje)</stage> Mimogrede samo za ilustracijo. Ko smo se z
               ravnatelji pogovarjali ali je to delo zahtevno organizacija šolske prehrane smo,
               potem nalistali poglejte koliko predpisov se pravi za 300 enih predpisov moramo
               upoštevati, ko organizirajo šolsko prehrano. Da kljub vsemu počnejo vse to dokazuje,
               da jim je mar, da niso neodgovorni do tega. Predlog, ki ste ga tudi vi podprli v
               lanskem oziroma v letošnjem letu je bil pripravljen na tako imenovani stopenjski
               lestvici torej na dohodninskih razredih. Prepričani vsaj s stališča Ministrstva za
               izobraževanje smo bili prepričani, da s temu sledimo socialni politiki, ki jo sicer
               izvaja Ministrstvo za delo, ker sicer ne vem zakaj naj bi dohodkovni razredi bili
               uveljavljeni.</p>
               <p>Tisto, kar bi rada posebej poudarila. Mi daleč od tega, da nasprotujemo temu, da
               morajo otroci biti ustrezno pripravljeni na pouk, na osvajanje novega znanja, na vse
               vloge, ki jim šola ponuja, ampak dejstvo je, da je ta zakon bil praktično v veljavi 4
               mesece. Ko govorimo o tem ali so šole odigrale svojo vlogo pri pojasnjevanju staršem,
               njihove pravice je treba računati kot sem rekla na vse te dimenzije, s katerim se
               šole soočajo. Šole niso neodgovorno ravnale, dejstvo pa je, da se tudi v prvem
               dohodkovnem razredu, kjer je že sedaj 100 % subvencija dejansko udeležuje šolske
               prehrane 85 % upravičencev. Se pravi, tisto kar bi rada posebej naglasila je skrb
               šol, ki jo ne smemo zanemariti zato, da so otroci zares prehranjeni torej da jim je
               hrana dostopna. Absolutno ne gre negirati te skrbi.</p>
               <p>Drugo bi rada poudarila kot sem že rekla niti celo šolsko leto zakon ni bil
               uveljavljen. Ko govorimo o tem, da je bilo do sedaj porabljeno 2 milijona 600 evrov
               po dodatnih učinkov po novem zakonu je treba vedeti, da je to veljalo od februarja pa
               do junija. Da ne govorimo vedno samo o številkah torej še enkrat zagotovo je socialna
               problematika izjemno pomembna in za področje izobraževanja ključno, da so otroci
               ustrezno oskrbljeni. Ni pa mogoče vsake nekaj mesecev spreminjati politike, nekaj
               novega dodajati šolam. Skratka tudi število upravičencev se bo s tem povečalo in so
               to nove organizacijski napori šolam itd. Samo iz tega vidika je bilo naše stališče,
               da bi bilo treba počakati vsaj eno šolsko leto, zato da vidimo učinke vseh zakonov
               torej sedaj veljavnega zakona in potem nadaljevati z razpravo.</p>
            </sp>
            <sp xml:id="SDT7-OZDDSZII-redna-29-2016-09-29.sp106">

               <speaker>PREDSEDNIK UROŠ PRIKL:</speaker>

               <p>Hvala lepa. Predlog zakona je tudi DS oziroma za to pristojno delovno telo
               obravnavalo. Prosim gospo Kuzmanič Korva če lahko na kratko predstavi stališče
               DS.</p>
            </sp>
            <sp xml:id="SDT7-OZDDSZII-redna-29-2016-09-29.sp107">

               <speaker>MAG. DARIJA KUZMANIČ KORVA:</speaker>

               <p> Hvala lepa za besedo.</p>
               <p>Na Komisiji za socialno varstvo, delo, zdravstvo in invalide DS nismo imeli hudih
               pomislekov pri podpori temu členu oziroma tej spremembi zakona, ker smo o zakonu
               razpravljali že nekaj mesecev predhodno in smo že takrat obdelali celotno
               problematiko in že takrat je bila podpora, da se čim več otrokom omogoči topla
               prehrana. Namreč že takrat je bilo jasno, da zaradi pomanjkanja sredstev oziroma taka
               je bila interpretacija Vlade, da sredstev ni dovolj, da je potrebno zadevo omejiti.
               Sedaj, ko se je izkazalo, da ta sredstva so ne vidimo nobene potrebe po tem, da bi se
               zadeva omejevala. 36 % neto povprečne plače kar je drugi in tretji dohodkovni razred
               je še vedno po pragom revščine. Če sedaj lahko rečem še kot sekretarka skupnosti
               centrov za socialno delo lahko povem tudi to, da je do centrov za socialno delo
               prišlo tudi informacija o tem, da je tisto doplačilo oziroma <stage type="mag"/><stage xml:id="SDT7-OZDDSZII-redna-29-2016-09-29.stage167">(nadaljevanje)</stage> oprostitev 70 % se pravi plačilo 30 %
               prehrane tako velik znesek lahko za eno družino, ki je že pod pragom revščine, da so
               se raje odpovedali kosilom. Sedaj seveda jejo ali pa ne jejo. To kar se operira s
               temi 85 % prvega razreda vprašanje tudi, zaradi razlogov najbrž bi morali videti
               kakšno analizo zakaj 15 % ni vključenih v toplo prehrano. Iz izkušenj iz terena so
               se, potem starši in otroci rajši odločali vsaj za eden obrok kar pomeni malico, ki je
               bila bolj subvencionirana in so se tam, kjer je bilo potrebno doplačilo seveda tudi
               odpovedali.</p>
               <p>Kar se tiče mnenja Zakonodajno-pravne službe moramo reči, da smo tudi na DS
               opozorili, da je sistem avtomatičen, da šole lahko vstopajo v sistem <stage xml:id="SDT7-OZDDSZII-redna-29-2016-09-29.stage168">/ nerazumljivo/</stage>
               in ugotavljajo za tiste otroke, ki imajo že odločbo za otroški dodatek in lahko
               odčitajo katerim otrokom pripada ta subvencija kar pomeni, da bi lahko šlo za
               avtomatizem, najbrž bodo pojasnili predlagatelji, zato je ta 2. člen čisto smiselno
               vprašanje ali je potrebno ta 2. člen predloga zakona obravnavati na tak način.</p>
               <p>Skratka, če povzamem. DS in komisija ni imela pomislekov glede podpore k temu
               zakonu.</p>
            </sp>
            <sp xml:id="SDT7-OZDDSZII-redna-29-2016-09-29.sp108">

               <speaker>PREDSEDNIK UROŠ PRIKL:</speaker>

               <p>Hvala. Predlagam, da preidemo na obravnavo samega predpisa in sicer na način, da
               razpravljamo o vseh členih in pripadajočim amandmajem. Začnemo s 1. členom. Bom tukaj
               seveda po običajni praksi dovolil malo širšo razpravo, če temu ne nasprotujete?
               Prosim vas, da se prijavite k razpravi. Najprej vabljeni na to sejo. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp109">

               <speaker>BREDA KRAŠNA:</speaker>

               <p>Zveza prijateljev mladine Slovenije.</p>
               <p>Jaz bom poskušala čisto na kratko povedati. Zveza prijateljev mladine Slovenija
               absolutno spreminja to spremembo zakona predvsem, zaradi tega, ker je tudi Institut
               RS za socialno varstvo v februarju letošnjega leta objavil rezultate raziskave, v
               kateri je napisan podatek, o katerem se moramo vprašati vse skupaj, da je 4,5 % otrok
               vedno ali pogosto občuti lakoto, se pravi, da je še vedno velik procent otrok, ki se
               soočajo s to lakoto. To so javno dostopni podatki, tako da si jih nismo izmislili.
               Predvsem pa je zanimiv tudi podatek, da v letu 2015 so iz operativnega programa za
               hrano in materialno pomoč je prijelo kar 41 tisoč 86 otrok, ki so stari 15 ali manj
               let to materialno pomoč, se pravi, da potreba absolutno je.</p>
               <p>Če gremo nazaj v šole. Leta 2012, ko smo začeli mi z veliko akcijo Siti besed, ki se
               jo zagotovo spomnite takrat niso imeli otroci malice subvencionirane do petega
               razreda. To se je zgodilo s spremembo zakonodaje, konec 2013 ali začetek 2014. Mi smo
               v obdobju od oktobra 2012 do konca junija 2014 pomagali 532 družinam oziroma 532
               otrokom s plačilom kosil in malic. V nadaljevanju smo z akcijo nadaljevali in smo
               plačevali predvsem kosila in to za primere, ko so bile družine razporejene v drugi
               ali tretji <stage type="mag"/> <stage xml:id="SDT7-OZDDSZII-redna-29-2016-09-29.stage170">(nadaljevanje)</stage> razred po odločbi.
               Naše mnenje je, da je predlog, ki je bil pripravljen absolutno upravičen, seveda pa
               bi bilo potrebno ob tem tudi narediti raziskavo zakaj tak velik procent otrok že iz
               prve skupine ne dobiva hrane oziroma ne koristijo te možnosti, ki jim je dana s
               strani države. Mislim, da mi kot humanitarna organizacija tako ali tako menimo, da bi
               morali imeti vsi otroci v srednji in osnovni šoli ne glede na socialni status
               prehrano enkrat do dvakrat na dan, ampak mi se tega zavemo, da to bomo lahko imeli,
               ko bo naša država, družba veliko bogatejša kot jev tem trenutku. Je pa samo ena
               zanimiva simpatična zadeva. Leta 1953, ko so se začela ustanavljati društva
               prijateljev mladine po Sloveniji so naše prostovoljke, takrat učiteljice, hodile same
               po mleko na kmetije, zato da so otroci dobili toplo mleko v šoli. Rabili smo
               približno 63 let, da smo prišli do tega, da imajo danes otroci skoraj vsi brezplačno
               malico in veliko tudi brezplačno kosilo. Jaz mislim, da je prav, da ta cenzus, ki je
               predlagan, dvignemo čim prej. Jaz bom rekla čim prej, ker bomo s tem tudi mi imeli
               veliko manj klicev družin. Treba je povedati, da sicer mi programa Siti besed ne
               peljemo več naprej, da pa pomagamo družinam v okviru našega programa Pomoč družinam
               in tam imamo letno 300 do 500 družin, ki jim pomagamo sofinancirati tudi malice in
               kosila, če je potrebno. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp110">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Krašnja. Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp111">

               <speaker>ROK USENIK:</speaker>

               <p>Sem predstavnik Petke za nasmeh. Rad bi par stvari povedal, predvsem glede tega
               zakona in lačnih otrok. Prvo, če samo eno stvar od našega društva povem je predvsem
               to, da sodelujemo izključno s šolami. Šole se obračajo na nas kadar rabijo pomoč,
               kadar otroci rabijo pomoč pri plačilu prehrane, šolskih stroškov, letovanj in tako
               naprej. Dejansko trenutno sodelujemo s približno 40 šolami iz cele Slovenije.</p>
               <p>Druga stvar je pa tudi, kar se tiče tega zakona, da smo mogoče malo čisto na našo
               pest dali anketo po šolah, kakšne probleme so imeli z uveljavljanjem tega zakona
               oziroma s to progresivno lestvico. In če grem na rezultate oziroma bom začel kar pri
               Petki za nasmeh. Trenutno imamo 130 prošenj za plačevanje kosil, malic in ostalih
               stroškov otrok. 60% od teh jih prihaja iz drugega dohodkovnega razreda in 30% iz
               tretjega. Dejansko problem drugega dohodkovnega in tretjega je še zmeraj zelo zelo
               pereč. Po naših izračunih največ družin v Sloveniji je dejansko z enim otrokom. Se
               pravi, po izračunih, če gremo na 360 evrov na družinskega člana dohodka, so s sto
               evrov na mesec pod pragom revščine. Se pravi, dejansko smatramo in vidimo, da je
               problem zelo pereč.</p>
               <p>Druga stvar, teh otrok je v treh razredih približno 54.000. Nam se zdi to ogromna
               številka in smatramo, da je potrebno to subencionirati v celoti.</p>
               <p>Kar se tiče tega zakona, teh anket po šolah. 90 odgovorov smo dobili, poslali smo
               večini šol. Z uveljavljanjem tega niso imeli praktično nobenih problemov. Približno,
               odvisno je bilo od šole, koliko otrok se je prijavljalo. Dobili so dve okrožnici
               ministrstva, ampak s tem so oni operirali ali pa niso. Ene šole so obveščale starše,
               druge niso. Dejansko imajo probleme šole s tem, da oni ne vidijo, <stage type="mag"/><stage xml:id="SDT7-OZDDSZII-redna-29-2016-09-29.stage172">(nadaljevanje)</stage> v katerem dohodkovnem razredu je
               otrok. Dejansko se mora otrok prijaviti na kosilo in šele po enem dnevu, se pravi, ko
               gre enkrat na obrok, vidijo, koliko ima te subvencije. Tako oni starše težko
               informirajo, koliko točno je. Drug problem, ki ga šole vidijo, pa tudi mi, je ta, da
               je ta progresivna lestvica za starše nerazumljiva. Vsi ti starši iz teh družin pod
               pragom revščine morda tudi niso zelo dobro izobraženi, sicer jih nočem na ta način
               pomilovati, ampak mislim, da starši morajo vedeti, koliko je to v denarju. Problem je
               pa ta, da je cena kosil v različnih šolah različna, od 1,80 evra do 3,20 evra v
               Ljubljani, in ne vejo zneska, vejo procent. Tretji problem uveljavljanja tega zakona
               je bil pa ta, da je od začetka tudi ta sistem slabo deloval. In tudi če so prijavili
               januarja otroka na kosilo, so dobili eno ali pa dve položnici v celotnem znesku in so
               jim potem šele to vračali. Ampak mislim, da so to zdaj uredili, vsaj kolikor smo
               kontaktirali s šolami. Tako je teh problemov več, predvsem z obveščanjem, in naše
               mnenje, da je bilo iz tega razloga tudi manj otrok prijavljenih na kosilo, kot bi jih
               lahko bilo.</p>
               <p>Še ena stvar je, za katero mislimo, da je res najbolj pomembna, in sicer, da je to
               skoraj edini socialni transfer, ki gre direktno otroku. Otroški dodatek dobijo starši
               in dejansko ne veš, kaj bo s tem denarjem, ali bodo pokrivali račun za elektriko, za
               gretje, karkoli. Tu pa vemo, da otrok dobi topel obrok.</p>
               <p>Še malo replike na naslednje. V bistvu so države v Evropi, ki imajo to tako sistemsko
               rešeno, da vsi otroci dobijo kosilo, ne glede na to, iz katerega razreda prihajajo.
               In nam se to zdi edino pomembno in nediskriminatorno. Pri tem bi zaenkrat zaključil.
               Dejansko mislimo, da to niso gume, to so otroci, in se nam zdi pomembno, da bi čim
               prej prišlo do tega. Eno leto je že minilo, naš predlog je bil 1. 9. 2015. Toliko
               zaenkrat. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp112">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Besedo želi predlagatelj Luka Mesec.</p>
            </sp>
            <sp xml:id="SDT7-OZDDSZII-redna-29-2016-09-29.sp113">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Bi kar tu nadaljeval, kjer je kolega končal. Namreč, kot vidimo, je problem pri
               izvajanju zakona tudi obveščanje. Se pravi, da se mora otrok najprej prijaviti v ta
               sistem, da šele lahko ugotovi, do kakšne subvencije je upravičen, če sploh. Tako je
               to definitivno stvar, ki jo je treba urediti. In Državni svet tu predlaga
               avtomatizem, se pravi, da so vsi upravičenci avtomatsko prijavljeni, potem jih pa
               lahko starši odjavijo. V Združeni levici predlagamo, da bi enostavno CSD-ji vse
               upravičence obvestili. Nam je konec koncev tu vseeno, kako se to uredi, je pa
               dejstvo, da je to treba urediti, ker to, da imamo zagotovljena sredstva v proračunu,
               pa se morajo z revščino otrok še vedno ukvarjati humanitarne organizacije, je nekako
               absurdno. Tako kot je tudi absurden odgovor ministrstva, ki pravi, da naj pač
               počakamo še eno leto, ampak mogoče se nam eno leto – nam, ki tu sedimo – zdi malo, za
               te otroke in za te družine je pa eno leto neskončno dolga doba. Tako se tudi
               pridružujem pozivu, da se to uredi čim prej. Naš izvirni predlog je bil prav tako že
               prejšnji september, pa smo potem odlašali, da je bilo uvedeno z novim letom, pa zdaj
               spet odlašamo, kdaj bo stvar popravljena. Zato res pozivam poslanke in poslance, da
               glede na to, da sredstva v proračunu so zagotovljena, danes naredimo eno dobro stvar
               in se odločimo, da se to dokončno uredi s 1. novembrom, da otroci pridejo do teh
               kosil, ker je brez zveze, da nam sredstva v proračunu ostajajo, problemi na naših
               šolah in problemi najrevnejših delov našega prebivalstva pa ostajajo, kljub temu, da
               bi lahko bili rešeni, če bi se mi odločili za nek administrativen ukrep, za katerega
               je denar že na razpolago.</p>
            </sp>
            <sp xml:id="SDT7-OZDDSZII-redna-29-2016-09-29.sp114">

               <speaker>PREDSEDNIK UROŠ PRIKL:</speaker>

               <p>Hvala lepa. <stage type="mag"/><stage xml:id="SDT7-OZDDSZII-redna-29-2016-09-29.stage174">(nadaljevanje)</stage> Ali želi
               od vabljenih še kdo razpravljati? Izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp115">

               <speaker>MITJA BLAŽIČ:</speaker>

               <p>Ponovno Mitja Blažič iz Kampanje Za vse družine. Jaz kot nevladnik – in veste, da v
               nevladnem sektorju dajemo prednost nekako vprašanju, vsaj tisti, ki ste delali prej v
               vladnem sektorju, kako najti rešitev za nek problem, in ne, zakaj se nečesa ne da
               urediti. No, kot nevladnika me čudi, da v neki 2-milijonski državi, ki jo je komaj za
               neko dobro četrt nekega večjega mesta, stvari ne moremo urediti tako, da bi bili
               otroci na pragu revščine in pod njim siti. Ne razumem, zakaj se tako delegitimizira
               spoznanja, znanja in izkušnje humanitarnih organizacij, ki poročajo o konkretnih
               primerih konkretnega dela z ljudmi. Ne glede na to, kako urejen je zdaj sistem
               subvencioniranja šolske prehrane, in ne glede na to, koliko ste ta sredstva v zadnjih
               letih dvigovali, če je treba za prehrano otrok zbirati denar v humanitarnih
               organizacijah, vse vaše delo ni bilo dovolj. Treba je narediti več, več financiranja,
               več obveščanja staršev, več za odpravo nepotrebnih birokratskih zapletenih postopkov,
               manj šparanja na hrbtih otrok. Zakaj bi pustili otroke še eno leto čakati, še eno
               šolsko leto čakati, če imate možnost to zdaj urediti. In če iz civilne družbe prihaja
               glas, da je treba področje bolje urediti, če prihaja ta glas iz Skupnosti centrov za
               socialno delo, iz Državnega sveta, predvsem pa če prihaja ta glas iz konkretnih
               potreb ljudi na terenu, zakaj tega področja zakonodajalec ne bi uredil zdaj na boljši
               način. Tako jaz podpiram predlog tega zakona in seveda apeliram, da to uredite tako,
               da bodo otroci siti. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp116">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam za razpravo.</p>
               <p>Mislim, da smo izčrpali stališča vabljenih. Osebno mi je sicer zelo žal, da
               predstavnika Združenja ravnateljic in ravnateljev, ki smo ga na iniciativo
               ministrstva dodatno vabili, ni tukaj, da bi nam mogoče iz prve roke s kakšno
               informacijo postregel, pa vendar.</p>
               <p>K razpravi se je javil kolega Möderndorfer.</p>
            </sp>
            <sp xml:id="SDT7-OZDDSZII-redna-29-2016-09-29.sp117">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa. Bom zelo kratek.</p>
               <p>Bom začel na tej strani, drugače kot običajno. Vsi predstavniki nevladnih
               organizacij, jaz bi se danes čudil, če bi vi govorili drugače. Zakaj? Prvič zaradi
               tega, ker v resnici nikoli in nikdar ne smete biti z ničimer zadovoljni in nikoli ne
               morete reči, da je stvar popolna in urejena, ker ni in ker ne more biti. Ampak po
               drugi strani pa glede na informacije, s katerimi razpolagamo in o katerih se bomo še
               pogovarjali, je pa skrajno neresno, da se v roku 6 mesecev zakonodajo že spreminja.
               Tu nekaj ni v redu, da ne pustimo možnosti, da vsaj v enem kvartalu lahko realno
               ocenjujemo, kaj v resnici se res dogaja na tem področju. Ker podatki, ki jih imamo
               mi, seveda iz različnih perspektiv in glede na vse pomoči, glede na osveščenost in
               vse ostalo, kar sledi, je seveda lahko stvar interpretirati tako ali drugače. Danes
               razpravljati na temo – saj sami dobro veste vsi tisti, ki obvladate zadevo, kadarkoli
               omenjamo otroke, imam jaz vedno problem, zato ker nikoli ne vem, ali se uporablja to
               kot modni trik, kadar prihaja s strani politike še posebej, zaradi populizma, s
               strani nevladnih organizacij pa zaradi tega dejstva, kot sem ga povedal že na samem
               začetku.</p>
               <p>Glede denarja. Običajno se je proračun zaklenilo meseca novembra. Zadnja leta se je
               ta meja premikala z novembra na oktober in september. Letos prvič pa smo proračun
               zaklenili že julija meseca. Jaz ne vem, kaj bo prihodnje leto, ali ga bomo zaklenili
               maja meseca. Ampak tisti, ki danes fantastično razlagate, kako je ta denar nekje
               ostal, dajte mi ga pokazat! Na malo nenavaden način, pa vendar, sam sem prepričan
               nekaj, mene skrbi neka druga dilema, ki je danes tu niste odprli – to je, da na
               predšolski vzgoji in osnovnošolskem področju v primerjavi s prejšnjimi leti se stvar
               popravlja, ni pa zadovoljiva in ne smemo biti z njo zadovoljni. V srednjem šolstvu
               imamo pa problem, ki je še vedno zelo porazen, kjer se pa dejansko ne pogovarjamo,
               kako bomo to področje uredili. <stage type="mag"/><stage xml:id="SDT7-OZDDSZII-redna-29-2016-09-29.stage176">(nadaljevanje)</stage> In za mene je kvečjemu, da zapremo najprej eno zgodbo in
               preidemo sočasno že na drugo, bistveno večji napredek. Govorim o srednješolskem
               izobraževanju. Če daste ti dve stvari skupaj, kot dan in noč, sploh ni primerjave.
               Tako da danes se kititi, iz enega elementarnega razloga se kititi s tem, kako boš
               nekaj naredil za otroke, ker bomo kar nekaj dali, pa niti ne vemo točno, kaj bomo
               dali, niti nobene resne primerjalne analize nimamo, niti ne vemo, kje vse je bila
               narejena napaka, istočasno pa v teh istih prostorih kar naprej razlagamo, da se mora
               najprej sprememba zakona implementirati in uveljaviti. In tisto, kar je bilo danes
               rečeno, da če je bilo premalo narejenega na osveščanju, premalo narejeno nenazadnje
               tudi na tem, da ljudje ne znajo, ker nimajo vedenja o tem, kako to narediti –
               nekateri ljudje ne vedo, da imajo to pravico -, je treba več delati na tem, ne pa kar
               metati nekega denarja. Jaz sem prepričan, če bi danes to sprejeli, bi imeli zelo
               podoben rezultat januarja meseca, ko bi ugotovili, da se nič kaj dosti ni spremenilo
               in da nam je še vedno denar, tako rečeno, na papirju ostal. Zato je treba kakšne
               druge korake prej narediti. In kot rečeno, jaz tega predloga ne morem podpreti samo
               zaradi ene zadeve, to pa je, da ne mislim več vsakih 6 mesecev spreminjati zakona,
               najprej naj opravi tisti, ki jo mora opraviti, do konca in naj pride v Državni zbor s
               podatki, s katerimi bomo lahko dejansko ugotovili, kaj je prav in kaj ni prav. Čas
               volitev pa še ni pred vrati. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp118">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi še kdo razpravljati? Kolega Pojbič, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp119">

               <speaker>MARIJAN POJBIČ (PS SDS):</speaker>

               <p>Hvala, spoštovani predsednik. Bom zelo kratek.</p>
               <p>Moram povedati, da bomo ta zakon, kot je predlagan, spremembo zakona, kot je
               predlagana, podprli v Slovenski demokratski stranki, ker smo prepričani, da stanje,
               kakršno je na tem področju, ni dopustno in je skrajno, celo neverjetno tudi mene
               presenetilo. Gospa iz ZPM je danes povedala, da 4,3 % otrok čuti lakoto. Mislim, da
               je to izjemno alarmanten podatek, ki me zelo skrbi, in mislim, da si tega ne moremo
               dovoliti. Imamo možnosti, take in drugačne, prerazporeditev denarja tako ali drugače
               v proračunu, tisoč in ena možnost je. In uporabljamo denar za bistveno manj pomembne
               stvari kot je ta, ko govorimo o tem, ali so otroci siti ali niso. In sem prepričan, v
               Slovenski demokratski stranki smo prepričani, da si zaslužijo topel obrok. Zato bomo
               predlog spremembe tega zakona podprli.</p>
            </sp>
            <sp xml:id="SDT7-OZDDSZII-redna-29-2016-09-29.sp120">

               <speaker>PREDSEDNIK UROŠ PRIKL:</speaker>

               <p>Hvala lepa, Marijan.</p>
               <p>Naslednji se je k razpravi javila kolegica Julijana Bizjak Mlakar.</p>
            </sp>
            <sp xml:id="SDT7-OZDDSZII-redna-29-2016-09-29.sp121">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa.</p>
               <p>Sama se strinjam s kolegom v tem smislu, ko pravi, da je res neresno, da se
               zakonodajo spreminja tako hitro, tu prav gotovo nekaj ni v redu, morda smo zgrešili
               že na začetku. Sama sicer mislim, da je zgrešen sam koncept zakona, ker narejen tako,
               da bi se ti kriteriji nanašali na to, ali gre za otroke iz družin oziroma
               gospodinjstev, ki živijo pod pragom revščine. In zaradi tega se lahko zgodi, da so v
               posameznem razredu, tudi v drugem in tretjem, otroci, ki bi eventualno lahko živeli v
               gospodinjstvih, vsaj glede na to, kar ste vi povedali, ki padejo pod prag revščine.
               Skratka, ta sistem tega ne more zaznati. Medtem ko se pa lahko zaradi tega sistema,
               tega načina kriterijev znajdejo tu tudi družine, ki so pa nad pragom revščine, pa
               otroci dobivajo subvencionirano malico. Tako ta stvar sigurno ni v redu in tu bi bilo
               treba nekaj narediti. Strinjam se pa, seveda, da je treba urediti prehrano tako za
               osnovnošolske otroke, tudi za srednješolske, za vse tiste otroke iz družin oziroma
               gospodinjstev, ki živijo pod pragom revščine, tu ne bi smelo biti nobenega dileme. In
               mislim, da bi bilo treba iti v to smer. Seveda, ne moreš pa tako nekako govoriti,
               naprej bomo analizirali, evalvirali in tako naprej sedanji sistem, ker vemo, da v
               roku enega leta <stage type="mag"/><stage xml:id="SDT7-OZDDSZII-redna-29-2016-09-29.stage178">(nadaljevanje)</stage> se
               tega ne da analizirati, evalvirati, ampak je treba – tu sem pričakovala, da bosta obe
               ministrstvi šli v smer tega analiziranja, toliko, da bodo znali presoditi, kateri
               otroci so iz teh družin, za katere bi bilo pa treba nujno poskrbeti, in da bomo te
               odgovore že dobili. Vidimo pa, da to ni tako in Vlada tega zakona ne podpira, ker
               vidimo, da se je zataknilo, se pravi, vaše društvo je navajalo razloge, zakaj,
               recimo, 85 % udeležencev prvega razreda je komaj udeleženih pri tem 100 %
               subvencioniranju kosil. Jaz bi vseeno pričakovala, da bomo to izvedeli od
               ministrstva, ne pa od civilne družbe, da morate vi to raziskovati, da nekatere šole
               pač niso obveščale staršev, da je problem obveščanja, da je nerazumljiva lestvica,
               kar sem tudi sama poudarila, da lestvica in način, kako se išče tiste otroke, ki se
               jih bo subvencioniralo, se mi zdi povsem neustrezen, bi bilo treba na drug način to
               zadevo reševati. Res je to, da je to socialni transfer, ki gre direktno za koristno
               zadevo, pa četudi je kdo nad pragom revščine, se pravi, da direktno to otrok poje. To
               je nekaj izjemno koristnega in v tem smislu je zakon zelo simpatičen, ampak, kot
               rečeno, ni pa ustrezen način, kako se je k temu pristopilo, sama tako menim. Zaradi
               tega me prav zanima, kaj menita obe ministrstvi. Tu bi resnično želela odgovor tako
               Ministrstva za delo, družino, socialne zadeve in enake možnosti kot Ministrstva za
               izobraževanje, znanost in šport, torej, ali živijo otroci v drugem in tretjem
               dohodkovnem razredu v družinah oziroma gospodinjstvih pod pragom revščine oziroma če
               to ni znano, kdaj bo to znano, ali se razmišlja na ministrstvu tudi v tej smeri, da
               bi se to stvar uredilo morda na drug način, da ne bi tako hitro spreminjali
               zakonodaje, da bi res nekaj bolj organiziranega, če gre za pomanjkanje denarja;
               čeprav sama menim, da toliko denarja, da nahranimo otroke, ki živijo na socialnem
               dnu, bi pa morala neka država vedno imeti. Tako se s tem jaz težko strinjam, da bi
               rekla, da kar zamahnemo z roko pa rečemo, to nas pa ne zanima ali pa tega ne moremo
               narediti ali pa tega ne bomo naredili. Zaradi tega bi res prosila, da dobimo odgovore
               tudi na ta vprašanja, kaj je pravzaprav s tem, torej, ali živijo otroci v drugem in
               tretjem dohodkovnem razredu v gospodinjstvih, ki se uvrščajo med tiste, ki sodijo pod
               prag revščine. To bi resnično prosila, ker to mi je zelo pomembno tudi zaradi
               odločanja o tem, kaj narediti s tem zakonom. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp122">

               <speaker>PREDSEDNIK UROŠ PRIKL:</speaker>

               <p>Hvala lepa, Julijana.</p>
               <p>Janja Sluga, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp123">

               <speaker>JANJA SLUGA (PS SMC):</speaker>

               <p>Hvala lepa.</p>
               <p>Mislim, da danes ne tu ne kjerkoli drugje ne sedi nihče, ki ne bi rekel, da če bi se
               dalo, bi dobili vsi otroci vse obroke zastonj, da se razumemo, tudi v srednji šoli,
               kar ni bilo danes tu izpostavljeno, kot je že kolega rekel, in se tudi meni zdi,
               kolikor sem v stiku z ravnatelji osnovnih in srednjih šol, da so mogoče v srednjih
               šolah še večji problemi kot v osnovnih šolah.</p>
               <p>Seveda, mi se pogovarjamo že par mesecev o tem, kako se pri nas situacija izboljšuje.
               Vsekakor je treba reči, da tudi proračun ni neomejen, ker če bi bil neomejen, bi
               naredili to, kar sem že prej rekla. In tudi ta sredstva, ki jih namenjamo, in mnogo
               jih namenjamo za socialne transferje, ugotavljamo, da so premalo ciljno usmerjena. In
               to je tisto, o čemer se danes tu pogovarjamo, da vsa sredstva, ki jih namenjamo, je
               treba tudi pravilno usmeriti. Se pravi, kar vsem enako, verjetno ne bo takega učinka,
               kot pa je učinek od tistega, kar pride do odraslih in otrok, da se razumemo, <stage type="mag"/><stage xml:id="SDT7-OZDDSZII-redna-29-2016-09-29.stage180">(nadaljevanje)</stage> ki naj bi jim to bilo
               namenjeno. Na vseh področjih socialnih transferjev in tudi drugje pri nas velja
               načelo solidarnosti. Vsepovsod so določeni neki razredi, vsepovsod so določeni neki
               procenti, kjer naj bi ti zasledovali tudi neko načelo pravičnosti. In tako je tudi v
               tem primeru, torej, otroci iz prvega dohodkovnega razreda otroškega dodatka dobivajo
               100 % subvencijo malice in kosila, v drugem razredu 100 % malico in 70 % subvencijo
               kosila in v tretjem razredu 100 % malico in 40 % subvencijo kosila. Če pa pogledamo
               še druge socialne transferje, ki jih take družine prejemajo, bi pa lahko rekli, da ob
               vseh teh socialnih transferjih, do katerih so upravičeni, seveda to niso neki
               denarji, o katerih bi lahko rekli, da pa je potem že vse kar super in fino, kljub
               vsemu niso zanemarljivi. Če pogledamo neko dvostarševsko družino, se pravi, dva
               odrasla z enim otrokom, brez zaposlitve, torej brez dohodka, jima v enem mesecu
               pripada kar nekaj socialnih transferjev. To se pravi, otroški dodatek v višini 114,31
               evra. Poleg tega prejmejo denarno socialno pomoč v višini 581,48 evra, pripada jim pa
               tudi subvencija najemnine za stanovanje, v tem primeru 135,39 evra. Torej, skupaj je
               socialnih transferjev 831,18 evra plus 100 % subvencija malice in 100 % subvencija
               kosila. Danes je bilo največ rečenega o drugem dohodkovnem razredu, kjer, če vzamemo
               za primer enostarševsko družino, se pravi, en odrasel z dvema otrokoma, ki mu pripada
               otroški dodatek v višini 267,50 evra, denarna socialna pomoč v višini 226,13 evra in
               subvencija najemnine v višini 135,39 evra, to je skupaj 629,02 evra in 100 %
               subvencija otrokoma za malico in 70 % subvencija kosila. In tako naprej, še bi lahko
               nadaljevala.</p>
               <p>Želim povedati zgolj to, tako kot na vseh drugih področjih je tudi tu prav in
               pravično, da se zasleduje neko sorazmerje, da ne more pripadati vsem enako. Ponavljam
               še enkrat, tudi sama bi si želela, da bi imeli prav vsi otroci v prav vseh šolah
               prehrano zastonj, a vendar možnosti niso neomejene. Jaz pravim tako, s 1. januarjem
               je začela veljati sedanja lestvica, to se pravi, sredi šolskega leta. Mogoče se v tej
               sredini šolskega leta nekateri otroci resnično niso prijavili oziroma jih njihovi
               starši resnično sredi šolskega leta niso prijavili na prehrano, čeprav bi jim
               pripadala 100 % subvencija, govorim o teh 15 %, ki ne prejemajo tega toplega obroka,
               čeprav bi imeli 100 % subvencioniranega. Ampak, nimamo pa še rezultatov, kako je pa
               zdaj s tem v tem šolskem letu. Torej, zdaj smo konec septembra in ne vemo, kaj se
               dogaja zdaj v tem šolskem letu. Strinjam se s kolegoma pred mano, neresno je tako
               hitro spreminjati zakone, počakati je treba, da vidimo, kako so se sredstva
               razporedila, kdo jih dobiva, kdo jih ne dobiva, koliko jih dobiva, in se potem na to
               ustrezno odzvati. Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp124">

               <speaker>PREDSEDNIK UROŠ PRIKL:</speaker>

               <p>Naslednji želi besedo predlagatelj, ker sta z Luko zamenjala vlogi, zdaj kolega
               Kordiš v imenu predlagatelja. Miha, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp125">

               <speaker>MIHA KORDIŠ (PS ZL):</speaker>

               <p>Najlepša hvala za besedo. Se bom samo odzval na to zadnjo razpravo.</p>
               <p>Mislim, da imamo svoje otroke v revščini, to ni nobena skrivnost. Tu imamo
               predstavnike nevladnih organizacij, ki so zelo plastično prikazali to situacijo. Da
               moramo iskati sredstva v proračunu in kako si koalicija želi, da bi lahko vse otroke
               nasitili, ampak to, žal, ne gre, ker ne more vsem pripadati <stage type="mag"/><stage xml:id="SDT7-OZDDSZII-redna-29-2016-09-29.stage182">(nadaljevanje)</stage> enako in podobne floskule. Mislim,
               oprostite, to je nedostojno, kakšno razpravo si privoščite. Prvič, sredstva v
               proračunu že so, kar je eden izmed razlogov, zakaj smo se sploh odločili v Združeni
               levici za ponovno vlaganje tega predloga, vendar so zelo slabo počrpana. Poleg tega
               smo prejšnji teden imeli na tnalu davčno reformo, kjer je koalicija podarila slabim
               10 % najbolje plačanim ljudem v tej državi 60 milijonov evrov. Takrat si pa niste
               zastavljali vprašanja, da ne more pripadati vsem enako, ste pa raje na to vprašanje
               odgovorili, ne, tisti, ki so bogati, tistim naj pripada več. Mislim, neko naštevanje
               tu socialnih transferjev in tako naprej, to je pač neka taka retorična operacija za
               relativizacijo revščine. Radi bi analizirali revščino in vse to, ja, super, ampak v
               tem trenutku moramo revščino reševati in moramo popraviti polovičarske poteze, ki so
               bile potegnjene eno leto nazaj. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp126">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Dovolite na kratko tudi meni.</p>
               <p>Jaz iskreno delim mnenje s kolegom Möderndorferjem, da ko se pogovarjamo o otrocih
               oziroma pravicah otrok ali pa elementarnim zadovoljevanjem potreb otrok po hrani, po
               prehrani, moramo biti zelo občutljivi in nam ne sme biti vseeno. Da je naša država
               asocialna, to najbrž ne bo držalo. Ko sem poslušal kolegico Sluga, kako smo
               radodarni, kako imamo razvejan sistem izplačevanja socialnih transferjev in
               družinskih prejemkov pa še česa, bi rekel, da se tu med in mleko cedita. Na žalost pa
               stvar ni taka. To so vse korektivi, ki so pač potrebni, in v velikih številkah
               izplačanih zneskov, ker so posamezniki, ki so te pomoči iz takšnega ali drugačnega
               razloga potrebni. Prej ste omenjali analizo slovenskega inštituta za socialno
               varstvo, seveda je grozljiv podatek, koliko ljudi je… <stage xml:id="SDT7-OZDDSZII-redna-29-2016-09-29.stage183">/ zvonjenje mobitela/</stage> Hvala,
               kolega Pojbič. Seveda je zastrašujoč ta podatek in tu vstopa potem država s temi
               socialnimi regulativami. In je potem slika malo drugačna, to je tudi treba povedati,
               ko vstopijo ti socialni transferji, socialne denarne pomoči, otroški dodatki, da ne
               naštevam vsega tega, se situacija malo spremeni. Dejstvo tudi je, da na žalost mora
               država vedno več sredstev tudi v namen prehrane dijakov, učencev in tako dalje
               namenjati in številke gredo navzgor. Se pa vedno bolj pogosto – pa sem načeloma zelo
               zadržan pri razpravah, ko se omenja UTD, univerzalni temeljni dohodek, ampak vam
               odkrito povem, da sem vedno zadržan in vedno bolj razmišljam o tem, dejansko ta
               inštitut, če lahko temu tako rečemo, treba se je začeti resno pogovarjati in
               analizirati malo iz tega in drugega. Čeprav, kot rečeno na začetku, sem bil zelo
               zadržan, ker sem mislil ali pa živel v prepričanju, da je sistem, tak eskadni sistem
               otroških in socialnih pomoči in tega ustrezen, pa vidim, da številke pod črto, kdo je
               pod ali nad pragom revščine, tega mojega prvotnega stališča najbolj ne
               upravičujejo.</p>
               <p>Seveda nisem na tem stališču, da je treba vsaka dva meseca priti s praktično istim
               zakonom in istimi predlogi. Spomnimo se, na začetku letošnjega leta smo s spremembo
               tega zakona, ZUPJS, uvedli 70 % subvencijo v drugem in 40 % subvencijo v tretjem
               razredu, dasiravno je predlagatelj takrat govoril isto kot zdaj, o 100 % subvenciji
               tako v drugem kot tretjem razredu. Zdaj je z isto zadevo prišel. Morda je res malo
               prehitro, malo neodgovorno, da v nekaj mesecih, v še ne polnem letu o isti zadevi
               govorimo. Takrat smo en korak naprej naredili, bo že treba malo počakati, kaj je ta
               zadeva prinesla, tudi jaz pričakujem odgovor, ker mi ni jasno, zakaj tudi v prvem,
               ampak recimo, da je prvi pokrit, ker je 100 % subvencija, v drugem in tretjem
               razredu, zakaj je tako majhen, relativno majhen, govora pa je o 60 in 70 %, <stage type="mag"/> <stage xml:id="SDT7-OZDDSZII-redna-29-2016-09-29.stage185">(Nadaljevanje)</stage> 68 oziroma 72 % ljudi, ki
               uveljavljajo to pravico, pa so opravičeni do nje. Zakaj izpad, praktično četrtinski.
               In rad pa bi, zato sem tudi uvodoma rekel, da pogrešam tukaj predstavnika ravnatelja,
               mi je žal, da nisem povabil že od samega začetka, ampak sem sprejel to sugestijo, ker
               se mi je zdela super dobra, da pride, pa ga ni tukaj, ker bi rad iz prve roke
               izvedel. Bi pa rad sedaj, ko njega ni, od ministrstva in to zagotovilo dobil, ker to
               pa mislim, da lahko dobimo, ali je resnično problem ta, včasih smo v medijih lahko
               tudi ali pa skozi takšne ali drugačne informacije, da so otroci lačni v šolah. Sedaj,
               če je temu, jaz verjamem, da imajo in šole in posamezne šole in tudi lokalna skupnost
               ob tem kar že država na tem področju naredi, neke mehanizme, to se nam ne sme
               zgoditi, da bi otroci ostali lačni in ta zagotovila seveda hočem. Takšnih otrok ni.
               Potem bom pristal seveda na to dejstvo, da le počakamo vsaj tisto minimalno
               evalvacijo, jaz ne bom govoril o analizah pa razmišljanjih pa ne vem kaj še vse, da
               ne bomo sedaj na nek način ad hock-ovsko tega zakona spreminjali in verjamem, da ta
               zadeva pa je bila eklatantna, da ko niso bili kakšni obroki plačani, da je pri tistih
               ključkih otrokom piskalo. To pa je stigmatizacija. Skratka, hočem zagotovila, da v
               tem trenutku ni lačnih otrok in posledične stigmatizacije le teh, in da se bo seveda
               pristopilo takoj k celoviti ali pa vsaj delni evalvaciji, kaj so ti ukrepi, ki niso
               zanemarljivi, to je tudi treba povedati, ki smo jih na začetku leta sprejeli,
               prinesli in potem bomo videli kakšno je stanje. Noben zakon ni zacementiran, da se pa
               ne bi mogli tekom naslednjega leta odločiti in kakšno modifikacijo tukaj narediti.
               Tako da, toliko z moje strani.</p>
               <p>Želi še kdo razpravljati? Replika, kolegica Sluga.</p>
            </sp>
            <sp xml:id="SDT7-OZDDSZII-redna-29-2016-09-29.sp127">

               <speaker>JANJA SLUGA (PS SMC):</speaker>

               <p>Kolega Prikl, samo toliko, da vas popravim. Jaz nisem rekla, da smo radodarni. Te
               besede nisem sploh uporabila. Rekla sem pa, da smo socialni, da zasledujemo načelo
               sorazmernosti in solidarnosti. To pa sem rekla.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-29-2016-09-29.sp128">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Predlagatelj, kolega Kordiš.</p>
            </sp>
            <sp xml:id="SDT7-OZDDSZII-redna-29-2016-09-29.sp129">

               <speaker>MIHA KORDIŠ (PS ZL):</speaker>

               <p>Hvala lepa.</p>
               <p>Koalicijska kolegica bi izraz radodarna, kaj lahko uporabila, zakaj pa ne. Nenazadnje
               so bili silno radodarni prejšnji teden do bogatih, ko so jim podarili 60 milijonov
               evrov težak davčni odpustek, danes imajo pa težave s subvencijo otroških kosil za
               otroke, ki prihajajo iz revnih družin. Prej v diskusiji se je pojavilo neko vprašanje
               kako je zdaj z dohodkovnimi razredi in s pragom revščine. Prva stvar, čisto načelna
               raven na katero moram tukaj opozoriti je, kaj sedaj vi tukaj problematizirate, da
               bodo nekatere družine in nekateri otroci, ki živijo nekaj nad pragom revščine,
               slučajno deležni subvencioniranega toplega obroka. Pa to se vam resno zdi kakršenkoli
               kredibilen argument. Ko se pogovarjamo o revščini, je treba stiskati in gledati na
               vsak evro in na vsak cent, ko se pogovarjamo pa o davčnih olajšavah za bogate, tam pa
               daj milijone, deset milijonov, 60 milijonov. To je pač čisto nedostojna točka
               argumentacije. Bi jo pa vendarle podkrepil še z nekaterimi številkami našajoč se na
               raziskavo našega inštituta za socialno varstvo iz februarja 2016. Takole gredo
               številke. 77 % anketiranih gospodinjstev iz prvega dohodkovnega razreda živi v
               materialni stiski. Takih je tudi 59 % gospodinjstev iz drugega in 39 % gospodinjstev
               iz tretjega dohodkovnega razreda. In naprej, 61 % anketiranih gospodinjstev iz prvega
               dohodkovnega razreda se omejuje pri izdatkih s hrano, na tej postavki se omejuje tudi
               24 oziroma 23 % gospodinjstev iz drugega in tretjega dohodkovnega razreda. Tako da
               ja, tudi v drugem in v tretjem dohodkovnem razredu lahko brez težav govorimo o
               revščini.</p>
               <p>Sicer bi pa tukaj predstavil oziroma prebral podporo, ki jo je bil ta zakon deležen
               iz osnovne šole iz Ajdovščine, da se boste malo zamislili. <stage type="mag"/> <stage xml:id="SDT7-OZDDSZII-redna-29-2016-09-29.stage187">(Nadaljevanje)</stage> Opazujemo - to je sedaj citat iz te
               podpore – opazujemo, da ob ponedeljkih oziroma v dneh po počitnicah učenci pojedo več
               kot običajno in da prihajajo po dodatek k malici ali kosilu, iz česar sklepamo, da v
               domačem okolju ne dobijo dovolj kvalitetne hrane. Nekaterim staršem je doplačilo 60 %
               ali celo 30 % cene kosila preveč, zato otroka h kosilu ne prijavijo. To se nam dogaja
               in to želimo sanirati s tem zakonom v Združeni levici. Res je prišlo do izpada
               prijaviteljev k subvencioniranem kosilu tudi zaradi manjka obveščanja. Se strinjamo,
               tudi iz civilne družbe smo lahko to slišali, ampak ta predlog to rešuje. S tem
               predlogom ta problem rešimo zaradi tega, ker bi centri za socialno delo vsem
               upravičencem poslalo obvestilo o upravičenosti, tako da bi zajeli vse tri dohodkovne
               razrede in tukaj nimamo potem več nikakršnih težav. In kar je neresno, ni
               zagotavljanje toplega obroka otrokom iz ravnih družin, neresno je, da moramo o tem
               sploh kakorkoli polemizirati na temu odboru.</p>
               <p>Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp130">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Se opravičujem, vabljenim smo dali uvodoma, da predstavijo stališče in se bomo tega
               držali. Ministrstvo ne želi nič pojasnil? Kolegica Erika, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp131">

               <speaker>ERIKA DEKLEVA (PS SMC):</speaker>

               <p>Hvala za besedo.</p>
               <p>Se seveda strinjam, da so dohodki v vseh treh dohodkovnih razredih zelo nizki, in da
               je z njimi težko živeti, vendar sem prav tako prepričana, da današnji predlog
               Združene levice tega ne bo odpravil. Jaz se absolutno strinjam s kolegom Kordišem, da
               moramo reševati revščino, ampak revščino ne bomo rešili s subvencionirano hrano v
               osnovnih šolah. Tudi primer, ki ga je kolega navedel iz ene šole, kaže samo na to,
               ja, imamo stisko nekaterih družin, imamo lačne otroke, ampak ne v šolah. Ti otroci so
               lačni za vikend, v njihovih domačih okoljih in konkretno s tem predlogom tega ne
               moremo in ne bomo spremenili, tudi če ga sprejmemo. Jaz sem opravila svojo domačo
               nalogo preden sem se prijavila k razpravi, tako prvič, ko smo o tem govorili kot tudi
               danes. Šla sem na teren in sem šla v šole in sem govorila z ravnatelji, tako da,
               kolega Prikl, lahko ti jaz dam zagotovilo oziroma lahko ti samo prenesem kar je bilo
               preneseno meni. Govorila sem včeraj s tremi ravnateljicami. Vse tri so mi zagotovile,
               da lačnih otrok v šoli ni. Rekle pa so mi tudi, da se soočajo z velikimi količinami
               hrane, ki ostaja. Povedale so mi, da mnogo otrok ne prevzame svojega kosila, še
               posebej tistih otrok, ki so v tem prvem dohodkovnem razredu. Tam je 100 % vse
               subvencionirano. Kar je 100 % dano, ni nič vredno. In ko tak otrok zboli in ga ni v
               šoli teden ali dva, se staršem ne zdi niti vredno, da bi ga odjavili od kosila in
               tako hrana ostaja. Meni so zagotovili v šolah zaposleni, da lačnih otrok ni. Govorim
               v šolah. Kar ne pomeni, da ni lačnih otrok doma med vikendi. Da je temu tako, govori
               tudi dejstvo, da teh pravic, ki jih starši imajo, že sedaj niso uveljavili, pa ne
               samo v drugem dohodkovnem in tretjem dohodkovnem razredu. Tukaj jih niso uveljavili
               približno v 30 %, ampak tudi v 15 % v prvem dohodkovnem razredu. Jaz ta trenutek
               razloga za to ne poznam. Imam pa izkušnje iz prejšnje službe, jaz nisem vedno bila
               poslanka in tukaj sedela, jaz sem tudi bila med tistimi, ki so bili tudi brezposelni,
               sem pa zadnjih 8 let delala na Redečem križu in vem kaj pomeni, ko nimaš nič in ko si
                  <stage type="mag"/> <stage xml:id="SDT7-OZDDSZII-redna-29-2016-09-29.stage189">(Nadaljevanje)</stage> socialni ogrožen.
               In vem, da smo neizmerno dosti pomagali ljudem, ki so bili v stiski, vem pa tudi, da
               smo velikokrat se soočali z manipulacijo in izkoriščanjem in jaz trdno verjamem, da
               mora vsak najprej pri sebi poskrbeti, da naredi vse kar lahko, in da izkoristi vse
               možnosti, ki so mu dane. In morda se sama niti ne strinjam s tem, da je treba zelo na
               veliko propagirati, ker v kolikor bi bila jaz danes mama lačnega otroka, bi se zelo
               natančno informirala o tem kdo mi lahko pomaga, kdaj in na kakšen način. Verjamem, da
               moramo v prvi vrsti narediti nekaj sami, potem seveda to lahko pričakujemo tudi od
               države. Zavedam se, da imamo revne otroke, zavedam se, da imamo lačne otroke, po
               mojih informacijah, ki sem jih dobila na terenu, lačnih otrok v šoli ni. zato
               verjamem, da ta predlog problema ne bo rešil. In na podlagi vsega povedanega in
               predvsem upoštevajoč dejstvo, da je ministrstvo za izobraževanje, znanost in šport od
               leta 2008 do leta 2016 povečalo izdatke za subvencioniranje šolske prehrane za 400 %,
               in da je zadnja sprememba obravnavanega zakona v delu, ki se nanaša na subvencije
               kosil v osnovnih šolah za drugi in tretji dohodkovni razred za otroški dodatek začela
               veljati šele 1. 1. Leta 2016 in zaradi tega, ker še veljavne pravice do subvencije
               kosila v drugem in tretjem dohodkovnem razredu učenci oziroma njihovi straši niso v
               celiti uveljavljali, zaradi česar ta trenutek razloga niti ne poznamo in celo v prvem
               dohodkovnem razredu ne uveljavljajo starši subvencije za kosila, v imenu poslanskih
               skupin koalicije predlagam, da na podlagi drugega odstavka 128. člena Poslovnika
               Državnega zbora odbor sprejme sklep, da Predlog zakona o spremembi in dopolnitvi
               Zakona o uveljavljanju pravic iz javnih sredstev, ki ga danes obravnavamo, ni
               primeren za nadaljnjo obravnavo.</p>
               <p>Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp132">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Sklep je bil dan, je bil predlagan, tako da imamo možnost, tudi predlagatelj, Miha
               tokrat v vlogi ali predlagatelj ali seveda člana odbora, da o tem sklepu tudi
               razpravljaš.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp133">

               <speaker>MIHA KORDIŠ (PS ZL):</speaker>

               <p>Mislim, da nek sklep, ki zavrača naš predlog za polno subvencioniranje toplega obroka
               za otroke iz revnih družin, da je tak sklep popolnoma nekredibilen, in da ne bi smel
               iti čez ta odbor, sploh pa s takimi argumenti kot so ti s katerimi je postregla
               predlagateljica tega sklepa. Govorila je o izkoriščanju ljudi, ki živijo tam s to
               180. evri, s 530. evri dohodka na mesec. Govorila je o dvigu socialnih transferjev v
               času recesije. Seveda so se dvignili socialni transferji v času recesije, saj se je
               revščina tudi poveča in to skokovito. To, da moramo danes obravnavati ta naš predlog
               tukaj, je pač samo argument tega, da se socialni transferji niso dvignili dovolj, in
               da smo pustili naše lastne sodržavljane, tiste iz najbolj ranljivih delov družbe na
               cedilu in vsaj v enem malem delu bi to poskusili danes sanirati.</p>
               <p>Kar se tiče izpada pri prvem dohodkovnem razredu, pa kako to ni bilo vse popolnjeno.
               Prej je tamle kolega iz civilne družbe prišel okoli in je vedel povedati, da dobivajo
               prošnje za tople obroke in za hrano, itn., tudi za ljudi, ki padejo v prvi dohodkovni
               razred. Sicer smo se pa že prej pogovarjali o obveščanju, da to obveščanje ni bilo
               zadovoljivo urejeno, ga pač nekoliko bolj podrobno podelamo kot smo to predlagali.
               Lahko rečemo marsikakšen problem zlasti pri drugem in tretjem dohodkovnem razredu.
               Skratka, ko se pogovarjamo o revščini, se ne moremo pogovarjati o izkoriščanju v
               smislu, da revni ljudje izkoriščajo sistem. Ja ljuba duša, pa kako se bo nekdo s 530
               evri mesečnega dohodka okoristil s toplim kosilom za <stage type="mag"/><stage xml:id="SDT7-OZDDSZII-redna-29-2016-09-29.stage191">(nadaljevanje)</stage> otroka so pa frajerji. Skratka, proti sklepu, da ta
               naš predlog ni primeren za nadaljnjo obravnavo.</p>
            </sp>
            <sp xml:id="SDT7-OZDDSZII-redna-29-2016-09-29.sp134">

               <speaker>PREDSEDNIK UROŠ PRIKL:</speaker>

               <p>Marijan Pojbič, izvoli.</p>
            </sp>
            <sp xml:id="SDT7-OZDDSZII-redna-29-2016-09-29.sp135">

               <speaker>MARIJAN POJBIČ (PS SDS):</speaker>

               <p>Hvala lepa, spoštovani gospod predsednik.</p>
               <p>Resnično sem upal, da se ne bom rabil več prijaviti k razpravi, vendar po teh takih
               in drugačnih razpravah, ki sem jih sedaj poslušal pa moram reči kot to ponavadi zelo
               rad rečem, da enostavno nekateri ne slišijo ali ne živijo v neki realnosti. Zelo mi
               je žal, da sedijo v tej dvorani ljudje, ki nič ne poslušajo. Danes smo poslušali cel
               kup argumentov, ki so zelo jasno poudarili in povedali, da revščina v tej družbi je
               in zelo veliko jo je in vsak dan jo je več kar ima za posledico tudi to, da starši
               nimajo več dovolj denarja, da bi lahko plačali toplo kosilo otroku. To je dejstvo.
               Podatki, ki jih dobivamo dokazujejo, da v Sloveniji revščina narašča. Kako si lahko
               zatisnem oči in ušesa in tukaj rečem, lačnih otrok v Sloveniji ni. Gospa iz ZPM je
               rekla 4,3 % otrok čuti lakoto, oni so tisti merodajni, ki vedo, ki imajo direktni
               stik tudi s socialno ogroženimi in oni imajo prave podatke. Jaz ne nasedam tistim
               neumnostim, ki poslušajo nas tukaj prepričati, da greš na tri šole in rečeš, da v
               šoli lačnih otrok ni. Pridite v Haloze, pridite na Koroško, pridite na Prekmurje,
               Pomurje in vas sprašujem kaj boste takrat rekli. Ne boste to govorili kar sedaj
               govorite tukaj v parlamentu tukaj v tej dvorani to je nedopustno si prikrojiti tako
               zgodbo na podlagi treh šol katere ste obiskala in še to najverjetneje v Ljubljani,
               kjer živijo ljudje, imajo 30 % boljše pogoje za življenje kot pa v sem ostalem delu
               Slovenije. Ampak jaz nič ne rečem, jaz nimam nič proti temu si pa želim, da bi tudi
               na Štajerskem, v Mariboru in v vseh tistih okoljih ljudje imeli tak standard kot ga
               imajo v Ljubljani jaz si tega želim, ker potem bi ta država normalno funkcionirala.
               Resnično se nisem mislil prijaviti k razpravi, ampak to je nedopustno, da si to
               dovolimo in tukaj razpravljamo kot da je v tej državi je vse aha in sploh ter na
               koncu zaključimo, da je vse v redu. Zakaj vlagamo v te spremembe zakonodaje? Logično
               zato, ker imamo razloge, ker mi v temelju kot sem pri prejšnjem zakonu govoril nismo
               rešili problema in to je samo posledica problema, ki ga imamo v tej družbi. Moramo se
               vprašati kdo je na oblasti, kdo vodi koalicijo, da imamo tako stanje v družbi, da je
               vsak dan več revščine kljub temu, da se vse okoli nas gospodarstvo in stanje v
               gospodarstvu izboljšuje in nam pomaga za to, da gremo kakšen korak naprej. Moramo se
               tukaj vprašati zakaj se pri nas revščina povečuje, zakaj imamo vedno več ljudi na
               minimalni plači, zakaj imamo stalno več upokojencev za 40 in nekaj let delovne dobe,
               ko dobijo penzijo 520, 530 ali pa toliko in toliko evrov zakaj se je v tej družbi to
               zgodilo? Če vemo, da se je to zgodilo se pravi moramo pristopiti k temu, da bomo to
               problematiko na pravi način reševali ne pa si zatiskati oči in reči, da je vse v
               redu. Problem je, vam bom jaz povedal kje je, v tistih ljudeh, ki v življenju ene
               sekunde niso čutili pomanjkanja in taki tukaj solijo pamet in poslušajo nas
               prepričati tisti, ki vemo, ki smo v življenju nekaj skozi dali. Jaz prihajam iz
               družine kjer nas je bilo šest otrok, kjer je bil oče sam zaposlen, ker je mama morala
               biti doma, zaradi tega, da je lahko oskrbela vseh šest otrok, ker smo vsi od osmega
               razreda na enkrat v šolo v prvi, drugi, tretji, četrti, peti, šesti razred in je
               morala otroke oskrbeti in ni mogla v službo iti na majhni kmetiji z enim hektarjem in
               pol. Verjemite mi, da vem kaj to pomeni in meni ne bo to nihče razlagal, ki nikoli v
               življenju niti sekunde ni dal skozi, da bi vedel kaj je trpljenje. Pa ne zato, da ti
               starši ne bi želeli pomagati, maksimalno so se trudili, vendar okoliščine kakršne so
               bile so bile in jaz vem kaj to pomeni in lahko o tem razpravljam človeško z vso
               odgovornostjo in si ne zatiskam oči pred tem. Nikomur v tej dvorani ne dovolim, da to
               dela, ker to ni pošteno, korektno in je tudi bom rekel, da ne bom še kakšen izraz
               uporabil.</p>
               <p>Lepo vas prosim in zato sem na začetku govoril in sedaj bom s tem tudi zaključil, da
               dajmo se lepo <stage type="mag"/><stage xml:id="SDT7-OZDDSZII-redna-29-2016-09-29.stage193">(nadaljevanje)</stage> prosim
               poslušati. Zato sedimo tukaj, da se poslušamo. Tudi gospod predsednik razpravo, ki jo
               je imel v celoti podpiram, njegovo razpravo sem zelo pozorno poslušal kaj je govoril
               in je poslušal tudi člane koalicije opozoriti na neke stvari kar je pošteno in
               korektno se pravi, da ni se eksplicitno postavil na neko stran ne glede na to, da je
               v neki koaliciji. Dejansko je opozoril tudi na probleme, ki so pereči in katere je
               potrebno reševati in hvala bogu in to poslušam velikokrat tukaj v tej dvorani ali pa
               na seji državnega zbora oziroma v dvorani državnega zbora povedati, da so stvari, ko
               si ne moremo zatiskati oči in ni pomembno kdo je v kateri stranki, pomembno je kako
               bomo rešili problem in zaščitili naše državljanke in državljane in njihove otroke, to
               pa je pomembno. Če smo se že politično v neki koaliciji ste se dogovorili, da tega
               zakona ne boste podprli bi vsaj poskušali vašo razpravo peljati tako, da ne bi
               razburili kompletno slovensko javnosti in potem še s takimi nedopustnimi podatki z
               minimaliziranji poslušati govoriti o neki sliki kar se tiče države ali pa bom rekel
               celotnega nivoja v državi. To je nepošteno in to ni prav. Lepo vas prosim, da stopimo
               skupaj, da gremo reševati stvari kolikokrat sem že to rekel, kolikor pravim
               koaliciji, kolikokrat pravim tudi vsem tistim, ki nam je za to, da bi stvar rešili,
               da bi šli korak v družbi naprej, da stopimo skupaj in se nehamo deliti na vaše, naše,
               one ali ne vem kakšne že. Pri teh problemih, ko mi nekdo reče iz Zveze prijateljev
               mladine, da je 4,3 otroke čuti lakoto to je za mene alarmanten podatek, ker vem kaj
               to pomeni. Sem bil tudi tri leta zapored vzgojitelji pri svojih 43, 44, 45 letih ZPM
               v Poreču in je to ponos in sem ponosen na to. Tam sem se naučil ogromno. Kaj so mi
               tam otroci povedali in ko so se mi tam otroci zaupali. Dragi moji, če nisi tega skoz
               dal ne moreš imeti pravega občutka za nič in zato je tudi moja duša toliko socialno
               čuteča, ker imam rad tudi in vem kako težko je nekaterim otrokom in to se mi zdi zelo
               pomembno. Potrebno se je zavedati in da skupaj iščemo rešitve, da to problematiko
               tudi, ki se nam pojavlja, ki je z nami in je tukaj rešujemo. Prosim vas, da pri teh
               zgodbah stopimo skupaj. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp136">

               <speaker>PREDSEDNIK UROŠ PRIKL:</speaker>

               <p>Hvala lepa Marijan. Želi še kdo razpravljati o predlaganem sklepu? Če ni razpravo
               želi še ministrstvo kaj dodati? Razprava. Julijana, prosim.</p>
            </sp>
            <sp xml:id="SDT7-OZDDSZII-redna-29-2016-09-29.sp137">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Jaz bi želela opozoriti, da nisem dobila odgovore na vprašanje obema ministrstvoma in
               resnično mislim, da bi to res potrebno bilo v okviru te razprave. Hvala.</p>
            </sp>
            <sp xml:id="SDT7-OZDDSZII-redna-29-2016-09-29.sp138">

               <speaker>PREDSEDNIK UROŠ PRIKL:</speaker>

               <p>Hvala. Želi gospa Barle pojasniti? Prosim.</p>
            </sp>
            <sp xml:id="SDT7-OZDDSZII-redna-29-2016-09-29.sp139">

               <speaker>DR. ANDREJA BARLE LAKOTA:</speaker>

               <p>Jaz na vprašanje v zvezi s socialno politiko težko pojasnjujem in širšimi vprašanji
               socialne politike. Lahko rečem samo to kar je bilo tudi že povedano, da kot pravim,
               ni mogoče reči, da šole niso naredile zelo veliko na tej točki. Tudi v zvezi z
               informiranjem res je, da je sistem zahteven, da se je treba javiti in je nujno
               izboljšati nekatere stvari zato, da se ljudje zavedo svojih pravic. Čisto v resnici
               pa vsaj po naših podatkih ravnatelji zatrjujejo, da na taki ali drugačen način si
               pomagajo s tem, da res preprečujejo, da otroci v šolah niso lačni. To je ta zgodba.
               Ali to pomeni pod pragom revščine to pa najbrž jaz ne morem povedati?</p>
            </sp>
            <sp xml:id="SDT7-OZDDSZII-redna-29-2016-09-29.sp140">

               <speaker>PREDSEDNIK UROŠ PRIKL:</speaker>

               <p>Hvala. Še gospod Vuk, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp141">

               <speaker>MARTINA VUK:</speaker>

               <p>Hvala lepa.</p>
               <p>Bom jaz pojasnila glede praga tveganja revščine, stopnje tveganja revščine, življenje
               pod pragom tveganja revščine. Revščina se meri na različne načine in stopnje tveganja
               revščina ali pa število ljudi, ki živijo pod pragom revščine je eden od kazalnikov,
               ki se jih upošteva, ko se ugotavlja delež revnih v državi. Bom prav teoretično
               razložila, da boste videli na kakšen način se izračunava. <stage type="mag"/><stage xml:id="SDT7-OZDDSZII-redna-29-2016-09-29.stage195">(nadaljevanje)</stage> Prag tveganja revščine se določi kot 60 %
               mediane ekvivalentnega neto razpoložljivega dohodka vseh gospodinjstev, pri čemer se
               upošteva tako imenovana prilagojena OECD ekvivalenčna lestvica. Objavljamo ga za
               enočlansko gospodinjstvo, za odraslo osebo, ki živi sama. To pomeni za dvočlansko
               gospodinjstvo kar pomeni za dve odrasle osebi in za štiričlansko gospodinjstvo, ki ga
               sestavljate dve odrasli osebi in dva otroka mlajša od 14 let. Vsako leto Statistični
               urad vseh OECD držav na podlagi istega sistema izračuna stopnjo tveganja revščini, ki
               temelji na dohodkih, izključno na dohodkih in to na dohodkih izpred dveh let, ker so
               pač to statistično dosegljivi podatki, na katere se morajo nanašati. Stopnja tveganja
               revščine nazadnje je bila objavljena letos poleti za letošnje leto, ki pa je
               izračunana na podlagi dohodka iz leta 2014 in za 0,2 % točki se je znižala torej že
               na podlagi dohodkov leta 2014 kar nam kaže na to, da se bo naslednje leto in še
               naslednje leto, ki bo temeljilo na letošnjih dohodkih še znižala, zato ker se pač
               situacija izboljšuje torej to se vedno izračunava z zamikom. To pa nič ne pomeni iz
               tega vidika ali tisti človek, ki težko živi težje živi ali lažje živi kot je živel
               včeraj, ker je pač odvisno od njegovega položaja ali se mu je ta položaj spremenil
               ali ni spremenil. Vedno je določen odstotek ljudi pod pragom tveganja revščine, ker
               je pač to način izračunavanja. Če vam še teoretično preverim kaj pišejo stopnje
               tveganja revščine in prav tveganja revščine ne pokaže torej koliko oseb je dejansko
               revnih temveč koliko jih ima dohodek, ki je nižji od vrednosti praga kako je dohodek
               porazdeljen med gospodinjstvi. Niso pa v tem podatku upoštevani gibanje cen,
               stanovanjske razmere in drugi dejavniki, ki prav tako vplivajo na življenjski
               standard ljudi. Zakaj sedaj to govorim? Ker nam to nič ne pomaga ali pri tem
               ugotavljamo ali so otroci lačni ali niso lačni, ampak zato, ker če bi mi naš sistem
               socialnih transferjev bazirali na stopnji tveganja revščine si zelo težko na ta način
               določimo lestvico ali pa način, na katerega se socialni transferji izplačujejo. Naš
               sistem pozna lestvico, ki je sestavljena iz dohodkovnih razredov, to ni od 2012,
               ampak je že od bistveno prej. Lahko bi se pogovarjali o spremembi sistema seveda
               obstaja na primer zvezna lestvica, kjer je določen minimum vsakega posameznega
               transfera in dobiš razliko za kolikor ne dosegaš tega minimuma. Lahko so tudi zelo
               različni drugi načini, ki so bolj ali manj pravični in se pač mora vedno država
               odločiti za kateri sistem se bo pač odločila. Mi imamo dohodkovne razrede, ki žal so
               vedno nepravični za tistega, ki za minimalno presega posamezni prag in toliko bolj
               ugodni za tistega, ki ga za minimalno zgreši. Tak pač je sistem. Sedaj, če govorimo o
               stopnji tveganja revščine znotraj posameznih dohodkovnih razredov saj to smo že
               slišali tudi v tretjem enostarševska družina z enim otrokom je v če nima preživnine
               je tudi v tretjem dohodkovnem razredu pod pragom tveganja revščine. Dvostarševska
               družina z dvema otrokoma je tudi od sredine drugega dohodkovnega razreda nad pragom
               tveganja revščine. Različno je, ker sta to dva različna sistema na podlagi, katerega
               se ugotavljajo pravice. Razporeditev v dohodkovne razrede je narejena na podlagi
               dohodkov posamezne družine in je vedno izračunana pred socialnimi transferji to
               pomeni, da socialni transferji se, potem odmerjajo na podlagi dohodkovnih razredov, v
               katerega je posamezna družina uvrščena. Tudi subvencija vrtca, tudi višina otroškega
               dodatka je lestvično določena.</p>
               <p>Ko pa govorimo o deležu dejanskih prijav na kosilo. Vseeno je treba povedati, da te
               podatki, ki jih Ministrstvo za izobraževanja ima to so zadnji podatki, ki so
               dostopni, temeljijo na podlagi števila prijavljenih junija torej <stage type="mag"/><stage xml:id="SDT7-OZDDSZII-redna-29-2016-09-29.stage197">(nadaljevanje)</stage> v preteklem šolskem letu. Podatki za
               novo šolsko leto, ki je dejansko prvi začetek šolskega leta od kar taka ureditev v
               zakonu sedaj velja še niso znani, ampak bodo znani šele oktobra, ko bodo izstavljene
               prve položnice. Sistem smo poenostavili že pred to zadnjo spremembo na način, da
               odločba o otroškem dodatku avtomatično pokaže tudi ali si opravičen do subvencije
               kosila ali nisi, zato ker je podlaga za subvencijo uvrstitev v dohodkovni razred, ki
               šteje pri otroškem dodatku kar pomeni, da samo prijava na kosilo ali pri subvenciji
               malice na malico avtomatsko, potem pri položnici pokaže znesek, ki ga je potrebno
               plačati oziroma oprostitev plačila. Ni potrebno nobeno vlaganje odločb in torej vsak
               starš lahko na podlagi svoje odločbe o otroškem dodatku ugotovi v kateri dohodkovni
               razred sodi. Če pokliče Center za socialno delo mu tudi sporočijo, če se ne znajde iz
               obrazca tudi šolska svetovalna služba zna pogledati na obrazec in zna povedati, v
               kateri dohodkovni razred kdo sodi in tudi iz sistema je to razvidno. Poslušali smo
               maksimalno poenostaviti to zadevo. Že lansko leto smo se spraševali zakaj 15 %, ker
               je bila lansko leto enaka številka, ko smo obravnavali prvič ta predlog zakaj 15 %
               otrok v prvem dohodkovnem razredu, ki ima popolnoma brezplačno tako malico kot kosilo
               tega ne izkoristi. Odgovori so različni, verjetno so tudi razlogi pri vsakem
               posameznem primeru drugačni, ampak če upoštevamo, da so na malico in kosilo lahko
               prijavljeni otroci od prvega do devetega razreda je seveda veliko večja verjetnost,
               da bodo prijavljeni v večjem številu na kosilo otroci, ki na primer so, potem tudi v
               podaljšanjem bivanju, ki so dlje v šoli. Višji kot je razred je tudi verjetno ugibam,
               zato kar nimam natančnih podatkov je tudi večja verjetno, da tisti, ki gredo takoj
               domov niso prijavljeni na kosilo. Odvisno je kje živijo, ali jih doma kdo čaka s
               kosilom ali ne itd. Razlogi so verjetno različni.</p>
               <p>Ker je bilo sklicevanje tudi na raziskavo Instituta za socialno varstvo naj mogoče
               povem to, da je ta raziskava bi narejena leta 2015 torej še pred uvedbo te dodatne
               subvencije za drugi in tretji dohodkovni razred in ko so tam spraševali in gledali
               kdo ima subvencijo za kosilo zagotovljeno je bilo zanimivo, da je bil višji odstotek
               v četrtem dohodkovnem razredu otrok, ki imajo to subvencijo kot v drugem dohodkovnem
               razredu in razlog zato, ker s strani države ni imel nihče v drugem in tretjem
               subvencioniranega kosila še takrat je bil razlog, ker določen delež nekatere občine
               subvencionirajo. Sedaj se postavlja vprašanje, zakaj so imeli v četrtem nekateri celo
               v petem dohodkovnem razredu večji odstotek otrok subvencijo kosila kot tisti iz
               drugega in tretjega dohodkovnega razreda. Odgovori niso tako zelo enoznačni. Najlažje
               je reči, da smo brezsrčni, da nas ne zanima in da nikoli nismo živeli v pomanjkanju.
               Vsak za sebe ve kako je kdaj živel in s čim se je v življenju soočal absolutno, ampak
               treba je pogledati in vsaj počakati to eno šolsko leto, da vidimo kakšne so realne
               številke. Če je pa potrebno karkoli dodatnega narediti na obveščanju pa se lahko
               oboje zavežemo, da bomo to storili, ker je v interesu vseh, da tisti, ki so
               opravičeni to subvencijo izkoristijo razen če imajo ne vem kakšne posebne razloge, da
               tega ne želijo. Če pa ne vedo, če mislijo, da njim to ne pripada pa je absolutno
               potrebno narediti vse, da bodo to vedeli in da se bodo odločili za prijavo na
               kosilo.</p>
            </sp>
            <sp xml:id="SDT7-OZDDSZII-redna-29-2016-09-29.sp142">

               <speaker>PREDSEDNIK UROŠ PRIKL:</speaker>

               <p>Hvala gospa Vuk.</p>
               <p>Preden preidemo na glasovanje želim samo obvestilo vam podati, da je namesto Jasne
               Murgelj s pooblastim tukaj prisoten na odboru dr. Mitja Horvat. Razprava o predlogu
               sklepa je že bila. Kot predlagatelj želite? Kolega Kordiš, izvolite.</p>
            </sp>
            <sp xml:id="SDT7-OZDDSZII-redna-29-2016-09-29.sp143">

               <speaker>MIHA KORDIŠ (PS ZL):</speaker>

               <p>Hvala.</p>
               <p>Rad bi samo opozoril in odgovoril tudi na vprašanje, ki se je zastavilo. <stage type="mag"/><stage xml:id="SDT7-OZDDSZII-redna-29-2016-09-29.stage199">(nadaljevanje)</stage> Na tisti odločbi ne piše
               koliko bo mogel nekdo doplačati. Neka alternativna, ki se mu tukaj ponuja je, da
               sedaj pa pokliči vse <stage xml:id="SDT7-OZDDSZII-redna-29-2016-09-29.stage200">/ nerazumljivo/</stage>, da ti bodo tam povedali točno koliko boš moral
               nekaj doplačati in ali si reven ali nisi reven. Stigmatizacija revščine tukaj tudi ne
               rabim izgubljati besed in da je ljudem silno nerodno in da se počutijo same krive za
               slab socialni položaj, v katerem smo se znašli, da se ravno jih je na cedilu pustila
               družba.</p>
               <p>Kar se tiče praga revščine je ta postavljen v tem trenutku na 596 evrov do čim 3.
               dohodkovni razred pomeni, da vsak od staršev ne sme zaslužiti več kot 540 evrov. Tako
               da kar se tega tiče oziroma so postavljene dveh morebiti nekonzumerabilnih<stage xml:id="SDT7-OZDDSZII-redna-29-2016-09-29.stage201">(?)</stage>
               lestvic. Ja, 3. dohodkovni razred pade še pod prag tveganja revščine.</p>
            </sp>
            <sp xml:id="SDT7-OZDDSZII-redna-29-2016-09-29.sp144">

               <speaker>PREDSEDNIK UROŠ PRIKL:</speaker>

               <p>Hvala. Ne vidim več želje po razpravi.</p>
               <p>Prehajamo na glasovanje. Glasujemo o predlogu sklepa, ki ga je kolegica Dekleva
               podala, da Zakon o uveljavljanju pravic iz javnih sredstev ni primeren za nadaljnjo
               obravnavo. Glasujemo.</p>
               <p>Kdo je za? <stage xml:id="SDT7-OZDDSZII-redna-29-2016-09-29.stage202">(9 članov.)</stage> Kdo je proti? <stage xml:id="SDT7-OZDDSZII-redna-29-2016-09-29.stage203">(2 člana.)</stage></p>
               <p>Ugotavljam, da je bil sklep sprejet.</p>
               <p>Potrebno je določiti poročevalca na seji državnega zbora. Če se strinjate bom to sam?
               Hvala. S tem smo izčrpali 2. točko dnevnega reda.</p>
               <p>Prehajamo na <title xml:id="SDT7-OZDDSZII-redna-29-2016-09-29.title5">3. TOČKO DNEVNEGA REDA – RAZNO.</title> Želi kdo razpravljati? Kakšen
               predlog, sugestije? Če ne, zaključujem to točko reda. Zahvaljujem se vam za
               sodelovanje in vam želim lep preostanek dneva. <title xml:id="SDT7-OZDDSZII-redna-29-2016-09-29.title6">Seja je bila končana 29.
                  septembra 2016 ob 15.47.</title>
               </p>
            </sp>
         </div>
      </body>
   </text>
</TEI>