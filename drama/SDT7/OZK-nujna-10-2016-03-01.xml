<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZK-nujna-10-2016-03-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CF16A02DDEDB34D7C1257F64002FE576</idno>
               <idno type="custom" subtype="day">F2564F3D896C1061C1257F6F003FB85D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F2564F3D896C1061C1257F6F003FB85D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-nujna-10-2016-03-01.OZK" n="10">
               <name>nujna seja</name>
               <date when="2016-03-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-nujna-10-2016-03-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-nujna-10-2016-03-01.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">10. nujna seja</stage>
            <stage type="date">(1. marec 2016)</stage>
            <stage type="chairman">Sejo je vodil dr. Dragan Matić, predsednik Odbora za kulturo.</stage>
            <stage type="time">Seja se je pričela ob 18.32 uri.</stage>
            <stage type="mag"/>


            <sp xml:id="SDT7-OZK-nujna-10-2016-03-01.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene ter ostale prisotne lepo pozdravljam. Pričenjam
               10. nujno sejo Odbora za kulturo.</p>
               <p>Obveščam vas, da je zadržan in se seje ne more udeležiti Saša Tabaković, ki ga po
               pooblastilu nadomešča mag. Aleksander Kavčič..</p>
               <p>S sklicem seje ste prejeli naslednji dnevni red seje odbora: 1. točka – uresničevanje
               zakonskih podlag za delovanje parlamentarnega programa RTV Slovenija.</p>
               <p>Ker v poslovniškem roku nisem prejel predlogov v zvezi z dnevnim redom seje, je
               določen takšen kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – TO JE URESNIČEVANJE ZAKONSKIH PODLAG ZA DELOVANJE PARLAMENTARNEGA PROGRAMA RTV
               SLOVENIJA.</title>
               </p>
               <p>Zahteva Poslanske skupine Slovenske demokratske stranke za sklic nujne seje z dnem
               19. 2. 2016 je objavljena na spletni strani Državnega zbora s sklicem.</p>
               <p>K tej točki dnevnega reda sem vabil predlagatelja zahteve, prvopodpisanega poslanca
               Jožeta Tanka, ministrico za kulturo, mag. Julijano Bizjak Mlakar. Generalnega
               direktorja javnega zavoda RTV Slovenija mag. Marka Fillija, direktorico Televizije
               Slovenija javnega zavoda RTV Slovenija dr. Ljerko Bizilj, odgovorno urednico
               informativnega programa javnega zavoda RTV Slovenija Jadranko Rebernik, predsednika
               programskega sveta javnega zavoda RTV Slovenija, dr. Mitjo Štulerja. Dodatno sem pa
               vabil še komunikologa Domna Saviča, profesorja na FDV, Marka Milosavljeviča in pa
               predsednika nadzornega sveta RTV, dr. Domna Trobca.</p>
               <p>Besedo dajem predlagatelju zahteve za sklic seje, predstavniku Poslanske skupine
               Slovenske demokratske stranke.</p>
            </sp>
            <sp xml:id="SDT7-OZK-nujna-10-2016-03-01.sp2">

               <speaker>ANJA BAH ŽIBERT (PS SDS):</speaker>

               <p>Predsedujoči, hvala lepa za besedo.</p>
               <p>No, zahteva za sklic nujne seje Odbora za kulturo v bistvu temelji na eni od
               pomembnih tako imenovanih demokratičnih zagotovitev potreb državljank in državljanov
               Republike Slovenije. Gre za delovanje Radiotelevizije Slovenije, ki je javni zavod in
               ničkolikokrat stvar tudi polemike, širše javnosti, financiran s prispevki državljank
               in državljanov.<stage type="mag"/> (nadaljevanje)
               Upravičeno seveda ti še toliko več zahtevajo od omenjene televizije. Leta 2005 je bil
               sprejet Zakon o Radioteleviziji Slovenija, ki je takrat predvideval tudi tako
               imenovani posebni nacionalni televizijski program, namenjen neposrednim prenosom sej
               Državnega zbora Republike Slovenije in njegovih delovnih teles. Poznan je širši
               javnosti kot tudi tako imenovani parlamentarni program.</p>
               <p>Omenjena problematika v zvezi s tem 3. programom televizije Slovenije se je pojavila
               nekako maja lanskega leta, 2005, ko je bil sprejet oziroma sprejete spremembe in
               dopolnitve Statuta javnega zavoda RTV Slovenija. Dejstvo je in to je pomembno vedeti,
               da je v skladu s 3. členom Zakona o Radioteleviziji Slovenija določeno tudi sledeče,
               to bom citirala drugo točko: "Javna služba po temu zakonu poleg programov iz
               prejšnjega odstavka obsega tudi poseben nacionalni televizijski program, namenjen
               neposrednim prenosom sej Državnega zbora Republike Slovenije in njegovih delovnih
               teles, ter predvajanju posnetkov teh sej kadar", poudarjam, "kadar neposredni prenos
               ni mogoč. In celovitemu informiranju javnosti tudi o vsem drugem parlamentarnem
               dogajanju, ključno s sejami Državnega sveta Republike Slovenije, mednarodnimi
               aktivnostmi parlamenta, posveti v organizaciji Državnega zbora Republike Slovenije
               oziroma njegovih delovnih teles ali Državnega sveta Republike Slovenije in drugimi
               aktivnostmi, povezanimi z uresničevanjem ustavnih pristojnosti slovenskega
               parlamenta." Poudarek je seveda v temu delu, predvsem na to, kaj naj bi ta tako
               imenovani 3. program dejansko pomenil in predvajal.</p>
               <p>Dejstvo je, da je nekako s spremembo programske sheme prišlo tudi do nekaterih,
               govorim o programsko-poslovnem načrtu za leto 2016, tudi do nekaterih sprememb. Bilo
               je izraženo, da se bo ta kanal, se pravi TV Slovenija 3 okrepil, da bo obogatil svoje
               področje delovanja, da bo nekako tudi aktualnejši, naj bi se uvajale tudi neke
               dokumentarne oddaje, lastne in tudi tuje produkcije.</p>
               <p>Bolj zaskrbljujoče pa je,da je bilo predstavljeno tudi to, da naj bi se načrtovalo po
               tej tako imenovanem poslovnem načrtu, programsko poslovnem načrtu, tudi večja
               povezanost z MMC, to je seveda povsem dobrodošlo vendar pa tisto naslednje pa je že,
               še kako, tudi zakonsko vprašljivo. Prenos določenih delovnih teles zgolj na
               spletu.</p>
               <p>Menimo in prepričani smo, da se s tem posega tudi na področje s katerim se dejansko
               kršijo z zakonom določene pristojnosti, tudi načrti da se prenosi določenih sej
               delovnih teles Državnega zbora prenašajo zgolj na splet so po našem mnenju, kot sem
               prej poudarila, v neskladju z omenjenim zakonom.</p>
               <p>V zadnjem času smo lahko tudi v temu Državnemu zboru bili ničkolikokrat priča temu,
               da se posamezne seje niso prenašale. Razlogi so bili različni, predvsem pa moram
               poudariti, da so zaskrbljujoči tisti, ki poudarjajo naslednje: Odgovarjamo da seje
               nismo mogli prenašati, ker imamo premalo snemalcev. <stage type="mag"/> (nadaljevanje) Ob številu zaposlenih, ob številu nekaterih zunanjih
               sodelavcev menimo, da je to s strani javnega zavoda neodgovorno in neresno. Izgovor,
               da ni zadostnega števila snemalcev ni to, kadar gre za pomembne seje odborov
               Državnega zbora pač ne more biti razlog in ne vzdržijo.</p>
               <p>Pri tem pa lahko na temu kanalu danes vidimo različne oddaje. Mene so državljanke in
               državljani ravno danes opozorili, da se je dopoldne lahko gledalo oddajo o oljkah.
               Ali ima oddaja o oljkah in parlamentarno delovanje res kaj skupnega je vprašljivo.
               Prav tako imamo včasih različne oddaje, ki res ne sodijo v tip parlamentarne ali pa
               predstavitve dela parlamenta in ostalih njegovih delov.</p>
               <p>Zanimivo je tudi, da ob pomembnih sejah, kot je bila pred časom in bila je zelo
               gledana glede na odziv državljanov, sredi predvajanja enostavno snemalcu zmanjka
               baterije. Mislim, da se lahko ob tem nasmehnemo, državljani pa so ob tem ne sam
               nezadovoljni ampak menijo, da gre za neresne pristope. Gre namreč za to, da so tem
               onemogočeni videti objektivno sliko in tisto, čemur naj bi ta kanal služil. Gre za
               to, da ta kanal ne potrebuje posebnih oddaj, posebnih pogovornih oddaj v smislu
               komentiranja ampak predvsem objektivnemu prenašanju. Vsak si bo ustvaril mnenje sam,
               pomembno pa je, da ima priložnost videti in slišati. In tukaj se mi zdi tisto najbolj
               resno, kar je danes tudi razlog za sklic te seje.</p>
               <p>Naj še ob koncu tega uvoda seveda bo v razpravi tega mnogo več, še enkrat poudarim:
               Sprejete spremembe statuta in dopolnitve spremembe oziroma dopolnitve statuta javnega
               zavoda RTV Slovenija so mnogi problematizirali. Tudi mnenja pravnikov so bila
               različna, marsikateri strokovnjaki iz področja medijev so tem spremembam oporekali.
               dejstvo, da je bilo ob teh spremembah zagotovljeno, da bodo nekatere zadeve delovale
               bolje, naprednejše, se ne uresničuje. To naj bi se zgodilo v 6 mesecih. Mi pač
               ugotavljamo, da je kvečjemu situacija še slabša.</p>
               <p>Dejstvo je tudi, da je za ta tako imenovani 3. program vedno manj sredstev. Kar
               naprej smo priča zniževanju sredstev in tudi to, da je prišlo do združevanja tako
               imenovanega informativnega programa s programi televizije Slovenija menimo, da to
               združevanje res ni potrebno. Gre za samostojen kanal, ki lahko povsem samostojno, s
               svojo uredniško politiko deluje in da za takšna združevanja res ni posebne
               potrebe.</p>
               <p>Skratka, naši sklepi so naslednji. Prvič: Odbor za kulturo se je seznanil s
               problematiko uresničevanja zakonskih podlag za delovanje parlamentarnega programa RTV
               Slovenija. Drugič: Odbor za kulturo poziva vodstvo RTV Slovenija, da zagotovi
               sredstva za nemoteno delovanje parlamentarnega programa RTV Slovenija, tukaj dodajam
               ravno to, da niso tovrstne izgovori češ, da nam primanjkuje snemalcev res tisti
               razlog za katere državljanke in državljane prikrajšujemo k temu, da si ogledajo sejo.
               In tretjič: Odbor za kulturo poziva vodstvo RTV Slovenija da dosledno upošteva
               zakonske določbe in sicer drugi odstavek, 3. člena Zakona o RTV. Kako se glasi,
               mislim da mi ni treba ponovno prebrati, <stage type="mag"/> (nadaljevanje) prej sem namreč citirala.</p>
               <p>Ne nazadnje je tudi tako, gre za parlamentarni program, pri katerem, ko se je ta
               začel uveljavljati je bilo kar veliko polemike. Nekateri so menili, da tega Slovenija
               na potrebuje, dejstvo je, da je še kako potreben, dejstvo je, da naj bi bil to edini
               kanal, kjer naj bi si ljudje svoje mnenje ustvarili sami, na podlagi videnega in
               gledanega in ne predvsem tistega, kar nekdo ne vem, bodisi ali komentira bodisi ali
               predstavlja neka svoja stališča. Predvsem bi bilo pa zelo, zelo nerodno in seveda
               predvsem v neskladju z zakonom, da bi se na temu programu začele v veliki meri
               odvijati neke druge oddaje za prenos posameznih oddaj že vemo, medtem, ko se tisto
               osnovno poslanstvo ne bi izvajalo, pri tem pa bi zasledili oziroma, bi se dogajala še
               neuravnoteženost. To pa je še tisti najtrši ali pa najpomembnejši ključ, ko govorimo
               o pravici državljanov do demokratičnega obveščanja oziroma zagotavljanja obveščanja
               najbolj transparenten oziroma demokratičen način.</p>
               <p>Tolik iz moje strani iz tega uvoda. Gotovo bomo v razpravi imeli še veliko za
               povedati, dejstvo je, da naj bi zadeve presojalo tudi inšpektorat za medije, mene to
               nekoliko čudi ,da ministrstvo samo po sebi ni imelo svojega mnenja. Dejstvo je, da je
               zakon jasen, da ima tudi ministrstvo jasne pristojnosti pri tem, dovolj kompetentnih
               zaposlenih in ni nujno da vsako stvar nekako usmeri zgolj na medijsko inšpekcijo, ki
               seveda do sedaj še ni dala nobenega odgovora.</p>
               <p>Toliko zaenkrat, v nadaljevanju pa še kaj. Hvala lepa</p>
            </sp>
            <sp xml:id="SDT7-OZK-nujna-10-2016-03-01.sp3">

               <speaker>PREDSEDNIK DR. DRAGAN MATIĆ:</speaker>

               <p>Obveščam vas, da se seje ne more udeležiti mag. Tanja Cink in, da jo po pooblastilu
               nadomešča Ivan Škodnik.</p>
               <p>Besedo dajem predstavnikom Ministrstva za kulturo oziroma gospe ministrici za
               kulturo. Izvolite.</p>
            </sp>
            <sp xml:id="SDT7-OZK-nujna-10-2016-03-01.sp4">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Morda bi se odzvala ravno nato, kar smo zdaj slišali.</p>
               <p>Torej, po Zakonu o RTV Slovenija je javni zavod RTV Slovenija avtonomen. In dolžnost
               ustanovitelja po zakonu je zagotoviti to avtonomijo in uredniško neodvisnost hkrati
               pa zagotoviti tudi primerno financiranje za izvajanje javne službe.</p>
               <p>To seveda pomeni, da Ministrstvo za kulturo kot resorni predstavnik ustanovitelja RTV
               Slovenija ne more in tudi ne sme presojati ali konkretna programska vsebina, to se
               pravi oddaje sodi ali ne sodi v parlamentarni program, ker bi s tem ministrstvo
               dejansko odločalo o programski zasnovi tega programa oziroma o uredniški politiki. To
               je tudi razlog, da se ministrstvo tudi na razna vprašanja novinarjev ni moglo odzvati
               na ta način, da bi reklo to je tako, to je drugače.</p>
               <p>Hkrati je zakon točno določil kdo so tisti organi, ki lahko odločajo, to se pravi
               znotraj javnega zavoda, torej imamo programski svet, imamo nadzorni organ, kot vemo
               pa zakonske določbe pa razlaga parlament, se pravi Državni zbor je tisti, ki pa pove
               kaj je s posameznimi zakonskimi določbami.</p>
               <p>Na Ministrstvu za kulturo deluje tudi Inšpektorat Republike Slovenije za kulturo in
               medije, ki je prav tako neodvisen organ in v njegove postopke se ministrstvo ne
               vpleta. Tukaj z nami je tudi v.d. direktorica tega inšpektorata, če bodo kakšna
               vprašanja tudi v zvezi s tem je pa tako, da je zakon sicer določil, da inšpekcijski
               nadzor nad izvajanjem določb Zakona o RTV Slovenija izvajata tako Inšpektorat za
               medije kot tudi tržni inšpektorat. Skratka, Ministrstvo za kulturo v zvezi s tem
               pojasnjujemo kako je s temi pristojnostmi in če boste dali še besedo gospe Sandri
               Vesel, v.d. direktorici Inšpektorata za medije vam bo pa ona tudi lahko pojasnila
               vlogo inšpektorata.</p>
               <p>Hvala lepa. <stage type="mag"/>
               </p>
            </sp>
            <sp xml:id="SDT7-OZK-nujna-10-2016-03-01.sp5">

               <speaker>PREDSEDNIK DR. DRAGAN MATIĆ:</speaker>

               <p>Gospa inšpektorica, izvolite, beseda je vaša.</p>
            </sp>
            <sp xml:id="SDT7-OZK-nujna-10-2016-03-01.sp6">

               <speaker>MAG. SANDRA VESEL:</speaker>

               <p>Hvala lepa.</p>
               <p>Torej, če se navežem na pojasnilo gospe ministrice je moje pojasnilo bom rekla dokaj
               podobno oziroma skoraj identično, namreč jaz sem pred nekaj meseci zadevo dobila v
               obravnavo in sem o njej morala presojati. In lahko rečem samo to, da glede na to, da
               gre za napotilno določbo, torej ki je deklaratorne narave, govorim o 3. členu Zakona
               o RTV Slovenija ki jo je v bistvu zakonodajalec v zakon izdajateljici medija, to je
               RTV Slovenija v smislu zagotavljanja institucionalne avtonomije in pa seveda
               uredniške neodvisnosti RTV Slovenija predpisal kot nekakšno napotilo v bistvu za
               razširjanje programskih vsebin pri oddajanju svojih nacionalnih televizijskih
               programov, potem je potrebno ugotoviti, da v bistvu ne obstaja pravna podlaga za
               inšpekcijsko pa tudi ne za prekrškovno ukrepanje, ker bi jaz kot inšpektorica v
               bistvu na ta način dejansko s svojim ukrepanje posegala, tako kot je že gospa
               ministrica povedala, v avtonomnost in pa uredniško neodvisnost medija. To pa vemo, da
               ni ravno skladno z načelom svobode izražanja medija. Naj povem tudi to, da Zakon o
               RTV Slovenija ne predvideva nobenih sankcij, mislim da ima cel zakon samo tri dejanja
               opredeljena kot prekršek, kar pomeni, da če nekaj ni opredeljeno kot prekršek jaz
               niti ne morem voditi prekrškovnega postopka in v bistvu niti ne sankcionirati
               izdajatelja.</p>
               <p>Druga stvar je tudi inšpekcijskih ukrepov v zakonu ni. Tretja stvar je pa,
               pristojnost je, v bistvu bom rekla Inšpektoratom za kulturo in medije in pa med
               Tržnim inšpektoratom bom rekla nedoločna. Zakaj? Zato, ker ni določeno katere, torej
               nadzor nad katerimi določbami pokriva naš inšpektorat in nad katerimi tržni.</p>
               <p>In, če mene vprašate kaj iz tega izhaja je v bistvu logično, da glede na to, da
               zakonodajalec v zakonu ni predpisal sankcij, ni predpisal ukrepov mislim da je to
               zato, ker je RTV institucija, ki mora sama skrbeti za to, da je programska shema,
               torej razširjanje programskih vsebin v skladu z zakonom. Torej, jaz kot inšpektorica
               ne morem posegati v programsko shemo RTV. Toliko.</p>
            </sp>
            <sp xml:id="SDT7-OZK-nujna-10-2016-03-01.sp7">

               <speaker>PREDSEDNIK DR. DRAGAN MATIĆ:</speaker>

               <p>Želi besedo generalni direktor RTV, gospod Filli? Izvolite.</p>
            </sp>
            <sp xml:id="SDT7-OZK-nujna-10-2016-03-01.sp8">

               <speaker>MAG. MARKO FILLI:</speaker>

               <p>Lepo pozdravljeni, hvala lepa za to povabilo. Me veseli, da imamo tukaj možnost, da
               razčistimo te dileme, ki so se v javnosti pojavljale in so resnično že v preteklosti
               namreč določena vprašanja okoli zakonitega delovanja Radiotelevizije oziroma 3.
               programa so se pojavljale že v preteklosti in seveda smo že mi sami in seveda
               nadzorni svet, ki je skrbno bdel nad to spremembo preverili ali so statutarne
               spremembe kakorkoli v neskladju z zakonom in pa seveda tudi kaj te spremembe lahko
               pomenijo za 3. program.</p>
               <p>Jaz bi se tukaj omejil zgolj na ta del, ki se nanaša na zakonitost delovanja,
               direktorica pa bo potem odgovorila na tista vprašanja oziroma očitke, ki so bili
               podani kar se tiče prenosa sej in samih vsebin.</p>
               <p>Zadeva je v bistvu relativno zelo preprosta, poglejte, Zakon o Radioteleviziji
               Slovenija določa obseg javne službe in citirani 3. člen govori o tem katere programe
               mora ustvarjati Radiotelevizija Slovenija. Kaj je to program določa Zakon o
               audiovizuelnih medijskih storitvah, šesta točka 3. člena govori kaj je to program. In
               tukaj govorimo o storitvi, to pomeni o kanalu, bodisi radijskem ali televizijskem, ki
               se predvaja in ki seveda je tudi zapisan v razvid medijev.</p>
               <p>Ko pa preberemo Zakon o Radioteleviziji Slovenija nas pa kar se tiče organizacije
               napoti na statut. In zakon pravi, da je notranja <stage type="mag"/>(nadaljevanje) organizacija Radiotelevizije Slovenija določena s
               statutom. Kot dokaz, da med programom in statutom niti v preteklosti ni bilo direktne
               povezave, vas lahko spomnim samo na to, da nikjer v statutu ne prej ne danes ne boste
               našli ne prvega ne drugega programa Televizije Slovenija, kajti Televizija je
               organizirana preko uredniško-producentskih enot, ki pokrivajo področja programa
               vsebinsko. Imamo uredništvo športnega programa, informativnega programa,
               razvedrilnega programa, kulturno-umetniškega programa in do spremembe statuta smo
               imeli posebej tudi uredništvo, ki je skrbelo za ta program. S spremembo smo ti dve
               funkciji združili, torej, informativni program in uredništvo, ki je skrbelo za
               parlamentarni program, smo združili v zgolj eno uredništvo. Nismo pa s to spremembo
               spreminjali ničesar na področju naših programov, nismo ukinili tretjega programa,
               nismo ga transformirali. Skratka, zgolj organizacijsko smo dve uredništvi združili v
               eno in izkoristili seveda na tem področju določene sinergije.</p>
               <p>To je, kar se tiče organizacije in spremembe statuta. Izvedli smo tudi druge
               spremembe, na primer, na Radiu smo imeli prej ločeno uredništvo informativnega
               programa in prvega programa Radia Slovenija. Iz tega bi lahko sklepali, da obstaja
               poseben informativni program, ni res, šlo je zgolj za oddaje informativnega značaja,
               ki so se predvajale bodisi na prvem ali drugem programu. Tudi tam smo združili dve
               uredniško-producentski enoti, ampak s tem nismo posegli v vsebino naših programov,
               torej radijskih programov, tako kot s prej omenjeno spremembo organizacije tudi nismo
               posegli v sam program.</p>
               <p>Katere oddaje se zdaj pojavljajo na tretjem programu Televizije Slovenija. Nekatere
               spremembe so se že prej dogajale tudi v preteklosti in niso povezane s spremembo
               statuta, so povezane z načrtovanjem programsko-poslovnega načrta, o čemer bo
               spregovorila direktorica. S tem pa bom prešel na drugi vidik te problematike, torej z
               zakonitosti organiziranosti na namen tretjega programa. Namen tretjega programa
               seveda je prenos sej Državnega zbora, delovnih teles in tudi drugih parlamentarnih
               vsebin, tudi Državnega sveta, tudi Evropskega parlamenta in tako dalje. Vendar, ta
               program ne more biti zapolnjen samo s temi vsebinami, kajti samo pomislite, ves čas,
               ko pa vi nimate sej, moramo mi seveda ta kanal kljub vsemu zapolniti. In smiselno je,
               da je to živ kanal, ki ga gledalci spremljajo, na katerem lahko dobijo druge vsebine
               s področja vašega dela, vendar tega ne more biti dovolj, da bi lahko racionalno
               zapolnili en kanal. Zato je usmeritev od samega začetka, od leta 2008, ko je ta
               program nastal, bila, da se na tem programu, na tem kanalu pojavljajo tudi druge
               vsebine, ki so pretežno informativne narave. V prvi vrsti izhajajo iz političnega
               okolja, iz parlamentarnega dela, dela vlade, vendar seveda tudi iz drugih okolij.
               Imeli smo sicer nekaj primerov, posamičnih primerov, ki nam jih zakon dopušča, ki nam
               jih dopušča tudi opis programa, kot je zapisan v razvid medijev, ki določa, da moramo
               tudi nekatere druge vsebine imeti na tem kanalu, kar je dopustno, je pa res, da smo
               se tega posluževali izjemoma. Zgodilo se nam je, da smo imeli tako sočasnost športnih
               dogodkov, da smo te dogodke imeli na vseh treh kanalih. Gre resnično za izjemne
               dogodke, zgodili so se za vikend, ko smo imeli take dogodke, ki jih seveda nismo
               mogli odloženo predvajati, in smo to takrat resnično, mislim, da tudi z malo
               nejevolje takratne odgovorne urednice tretjega programa morali narediti, ampak to ni
               v ničemer okrnilo parlamentarnih vsebin. Mislim, da se tudi še ni zgodilo, da bi
               katerakoli parlamentarna vsebina odpadla, ker bi mi takrat predvajali kakšno drugo
               vsebino. Tako da dejansko, tako kot piše v 3. členu zakona, javna služba po tem
               zakonu je poseben program, namenjen tem vsebinam, ni pa izključno namenjen, to
               pomeni, ni pa prepovedi, da na tem kanalu ne bi smeli predvajati še kakšne druge
               vsebine. Osebno mislim, da je to tudi dobra rešitev, kajti vsi <stage type="mag"/>(nadaljevanje) želimo, da je ta kanal tudi blizu
               gledalcem, da ga spremljajo, da vedo, da lahko na tem kanalu najdejo pestre vsebine
               in seveda morda kakšen od teh gledalcev bo kdaj spremljal in zagotovo spremlja tudi
               prenose sej delovnih teles. Ampak s tako programsko usmeritvijo je kljub vsemu to
               program, ki je bliže lahko gledalcem, kot bi bil sicer, ob tem, da se seveda pojavi
               vprašanje, kaj bi pa mi predvajali v času sobot in nedelj, v času, ko vi nimate sej,
               da ne govorimo seveda o poletnih počitnicah in tako dalje. Skratka, iščemo način, da
               bi sobivanje parlamentarnega kanala bilo kolikor se da dobro oženjeno z drugimi
               vsebinami in da bi s tem ponudili neko smiselno celoto.</p>
               <p>Toliko o namenu kanala in organiziranosti. O ostalih zadeva pa predlagam, da
               spregovori direktorica Televizije.</p>
            </sp>
            <sp xml:id="SDT7-OZK-nujna-10-2016-03-01.sp9">

               <speaker>PREDSEDNIK DR. DRAGAN MATIĆ:</speaker>

               <p>Izvolite, gospa direktorica.</p>
            </sp>
            <sp xml:id="SDT7-OZK-nujna-10-2016-03-01.sp10">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Se zahvaljujem za to priložnost, še posebej, ker sem verjetno v ta program vložila
               veliko svojega časa, znanja, energije, tudi let. Če dovolite, predsednik, bi samo
               nekaj besed morda za osvežitev spomina. Leta 2007, 2008, ko smo zasnovali ta program,
               smo se, preden smo ga zasnovali, udeležili nekakšnega simpozija v okviru Evropske
               radiotelevizije o parlamentarnih programih v Evropi. In potem oblikovali pravzaprav
               na podlagi njihovih izkušenj in svoje vizije nekakšen elaborat, ki sta ga potrdila
               tako Programski nadzorni svet Radiotelevizije Slovenija, seveda v skladu z zakonom,
               in smo program vpisali v razvid medijev. Kopijo imate, sem vam jo tudi danes
               prinesla, in vidite, da je, mislim, okoli 55 % informativnih vsebin, zahtevanih, celo
               2 % športnih, kulturnih, razvedrilnih, edino, česar ne smemo predvajati, je verski
               program, mladinski in otroški. Kot je direktor omenil šport na tretjem programu,
               seveda sem se močno upirala temu in sem takoj poklicala nekdanji APEK, zdajšnji AKOS,
               in so mi rekli, ne da smete, morate imeti toliko, kot tam piše, kvečjemu. Ampak se
               temu vendar izogibamo, ker smo ga oblikovali tudi po tem elaboratu kot nekakšen
               informativno-parlamentarni kanal s prevladujočimi vsebinami in poleg prenosov dali
               tudi priložnost poslancem in drugim, da o vsebinah, o katerih govorite, jih
               sprejemate, spregovorite. Torej, naj mimogrede omenim, da je Organizacija za varnost
               in sodelovanje, ki je proučevala parlamentarne programe v Evropi in iskala model za
               Kosovo in jugovzhodno Evropo, naš model razglasila za najboljšega, najbolj
               primernega. Predstavili smo ga njim, predstavili smo ga na Kosovem, lani septembra
               smo ga v okviru Evropske radiotelevizije predstavili v Zagrebu in je bil tudi deležen
               pohval. Torej, kombinacija prenosov informacij se je izkazala za zelo, zelo
               dobro.</p>
               <p>Naj omenim, da je bil takrat z Državnim zborom podpisan tudi poseben dogovor, ki ga v
               vseh mandatih potem nismo mogli obnoviti ali posodobiti, vendar velja, pač, nihče ga
               ni spremenil. In smo pravila igre določili in konkretizirali zakonske zadeve in našo
               vizijo programa. Prenosi zasedanj Državnega zbora, rednih in izrednih sej, so obvezni
               in nismo niti ene izpustili. Seveda, delovna telesa so v uredniški domeni oziroma so
               bila dogovorjena samo iz dvoran, kjer so stacionirane kamere in od nikoder drugod.
               Kar poglejte, kako danes izgledate, če to slučajno prenašamo, ko se vas ali pa nas ne
               vidi, ko govorimo. Takrat pač se je presodilo, in to se je izkazalo, da pač ta
               dvorana ni primerna za prenose in še katera druga ne, ker ni na ravni nekega medija,
               še za splet je komaj sprejemljiva. A to smo vseeno storili zaradi vsebine in tudi v
               svojo pomoč kdaj, da bi vendarle lažje in bolje pokrivali seje Državnega zbora.
                  <stage type="mag"/>(nadaljevanje) Naj omenim, da je
               zdajšnji urednik parlamentarnega programa pisno prosil, da imejte večino sej, sploh
               kadar ni več sej naenkrat, v dvoranah, kjer je prenos mogoč. Potem smo se tudi
               dogovorili, da imamo način, da prenašati začnemo zjutraj vedno prvo sejo, prvo
               delovno telo, in ga ne prekinjamo, ker bi bilo zelo zmedeno, če bi mi tekali z ene
               seje na drugo, kajne. Seje se, kolikor je mogoče, pokrivajo, poročamo vendarle o
               vsem, ali v okviru parlamentarnega programa in tudi informativnega, tako pravzaprav
               ničesar ne izpustimo, kar se v Državnem zboru zgodi, še tistega ne, kar se tule v
               avli kdaj in kje drugje, na primer. Morate pa priznati, da so pa nekatere seje
               delovnih teles, zlasti tam, kjer se govori o amandmajih, tudi zelo formalistične in
               jih gledalci zelo težko sprejemajo, na primer, ker ne razumejo, o čem govorite.
               Pokrivamo tudi manj, kot bi si želeli, delo Državnega sveta, Evropski parlament,
               kolikor je mogoče. Na primer, vsako leto nam je zdaj vsaj dve, tri leta uspelo dobiti
               za TV SLO 3 evropska sredstva, z osebnim angažmajem, seveda, lani za Voli in izvoli,
               letos pa za oddajo Sosed sosedu.</p>
               <p>Vseskozi so bili očitki, od prvega dne naprej, da se parlamentarni program ukvarja z
               drugimi nekimi informativnimi vsebinami, da je to delo informativnega programa, ne
               parlamentarnega. Seveda je včasih zelo težko ločiti, kje se konča informativni pa
               parlamentarni, to veste, vendar smo vztrajali in ta program ohranili. In prav zaradi
               tega smo tudi povezali informativni in parlamentarni program, da bi tudi parlament
               pokrivali kvalitetneje. Informativni program ima 150 sodelavcev, parlamentarni pa 10
               ali 12 in jih je vseskozi tudi toliko imel. O tej povezavi, bi rada spomnila, sva z
               generalnim direktorjem obvestila vse poslanske skupine, celo osebno sva bila tukaj in
               se pogovarjala z njimi, stranka SDS, 15. april, z gospodom Tankom in še kom.</p>
               <p>Mimogrede naj povem, da je programski kontroling na RTV Slovenija lani zabeležil na
               TV Slovenija 574 prenosov v dolžini skoraj 87.000 minut ali 1.450 ur programa, s
               povprečno gledanostjo 4.545 gledalcev. Potem pa še posebej povzetki, pogovori,
               informacije, tega je bilo 5.300 minut oziroma 883 ur, s povprečno gledanostjo 4.950
               gledalcev. Poleg tega predvajamo, seveda, kadar je le mogoče, ko ni zasedanj, TV
               dnevnik z znakovnim jezikom in Slovensko kroniko z znakovnim jezikom, oddaje
               Slovencev v tujini, narodnosti, Madžarov, Italijanov. Prvo in drugo leto smo vsak dan
               ob desetih zvečer predvajali eno dokumentarno oddajo, angažirano pravzaprav na nek
               način, ki je sodila, ali zgodilo se je danes, domačo ali tujo, in je nekako bila
               primerna za ta informativno-parlamentarni kanal. Potem tega nismo mogli na žalost
               več, kajti avtorske pravice, ki jih je Slovenija uveljavila, so nam to arhivsko in
               siceršnje gradivo skorajda zaprle.</p>
               <p>V dogovoru z Državnim zborom smo oblikovali spletno stran, skrbimo za video arhiv
               Državnega zbora in brezplačno servisiramo za potrebe informativnih oddaj tudi
               komercialne medije. Tudi o tem smo se pogovarjali, kako pravzaprav rešiti te zadeve,
               ampak do konca nikoli nismo prišli, v nobenem mandatu. Že nekaj let opozarjamo, da bo
               treba kamere zamenjati. Nek dan se bo kar zgodilo, da ne bodo delale. Zdajšnje je
               kupil Državni zbor, mi smo v režije vložili. Dogovora nismo mogli skleniti, kaj
               storiti, vložek je zelo velik, dolgo ne <stage type="mag"/>(nadaljevanje) bodo torej več zdržale. Letno vzdrževanje tehnologije
               v Državnem zboru, je samo rezerviranih sredstev 20.000 evrov, da ne govorim, koliko
               nas to stane, če se karkoli zgodi, plačujemo ljudi, ki tu delajo, in servisiramo
               torej vse medije, brez novinarjev, snemalcev in tako naprej. Snemalci v bistvu nikoli
               niso bili za prenose predvideni, to smo dodali sami in smo, seveda, vas razvadili.
               Sedem, osem let sicer večjih težav nismo imeli, moram priznati.</p>
               <p>Pritiskov s strani politike – sem ponosna na politike, da se niso prav veliko
               razburjali nad nami, vsaj klicali niso ali sitnarili. Ko sem to razlagala tujim
               delegacijam, zlasti iz jugovzhodne Evrope, itak so mislili, da se šalim, niso
               verjeli. In vedno sem dodala samo to, da me je mogoče gospod Jelinčič dvakrat klical,
               ker smo namesto polurne njegove novinarske konference objavili samo deset minut. Tako
               smo tu imeli kar precejšnjo srečo. In to takrat, ko je bil predsednik Državnega zbora
               ali dr. Cukjati ali dr. Gantar, moram reči, da je bilo kar zelo dobro delati na ta
               način. Kljub temu, da seveda verjamem, da marsikateri poslanec kdaj ni bil
               zadovoljen. Tudi Satirično oko smo ohranili, na primer, kljub temu, da veste, da
               biseri, vaši retorični, na primer, so včasih tudi podkrepljeni s kakšno mislijo.
               Ampak se mi zdi, da je to nekakšna veličina Državnega zbora in tudi, na primer, kot
               je ministrica prej rekla, naše avtonomije. Seveda, aktualna oblast s parlamentarnim
               programom ni bila nikoli preveč zadovoljna, katerakoli je bila, to je dejstvo.
               Nekateri so nas rušili od prvega dne, opozicija si na račun aktualne oblasti pač
               vedno, pravijo, preveč privošči. In tudi sedaj poslušam, da bi bile seje mnogo krajše
               in bi vi bili mnogo bolj ustvarjalni in bi hitreje sprejemali odločitve, če ne bi
               bilo prenosov sej. Ampak, oprostite, mi smo v demokraciji, imamo pravico slišati, kaj
               vi tu govorite, eni in drugi, ne glede na to, kdo je na oblasti. In tudi evropska
               praksa to prakticira in tudi širijo se tovrstni programi. Te prenose si je občasno
               zaželela tudi katera od drugih televizij, ampak samo takrat, kadar imate - na primer,
               jutrišnja bo verjetno zanimiva seja, mislim, da je interpelacija na dnevnem redu,
               takšno bi vsak prenašal. Kadar pa sprejemate neke stvari, pa ni nekih sočnih razprav,
               to nikogar ne zanima. Tako da to pač zaenkrat ni mogoče.</p>
               <p>Seveda mi je žal, če se dogaja, kako bi rekla, dialog, ki ni na neki normalni
               profesionalni ravni, glede na vaše želje. Vseh sej tudi nikoli nismo prenašali,
               delovnih teles. Je pa res, sem pogledala, mislim, da sva tudi s predsednikom – da ste
               poslali pritožbo tudi na Programski svet, bo predsednik povedal, da smo pogledali,
               kaj se takrat dogajalo. Na primer, bila je napovedana v petek celodnevna seja Odbora
               za finance, proračun - to je pomembna zadeva za državo - in celo sobota je bila
               rezervirana, tako da, žal, nismo mogli prenašati in tudi nismo potem spremljali na
               tak način s posnetkom, prenosom, mislim, da Komisije za peticije. Druga zadeva je
               mogoče bolj problematična in bi jo jaz drugače rešila. Mislim, da je bila seja
               Komisije za nadzor javnih financ. Seveda, bila je v tej dvorani in so prenašali sejo,
               ki je bila na Tomšičevi, kjer pač imamo mi strikten dogovor, da od tam stvari
               prenašamo, od tu pa kadar je le mogoče, na primer. <stage type="mag"/>(nadaljevanje) To sta dva primera, ki ju poznam. Morate pa vedeti,
               da seveda, kar splet zadeva, splet ni medij prihodnosti, splet je medij sedanjosti.
               BBC je šel s tretjim programom, sicer ni parlamentarni, na splet, izključno na splet.
               Tako da, če se bomo pogovarjali o kakršnihkoli zakonskih spremembah, bo treba tudi
               razmisliti. Nekatera delovna telesa je mogoče, ki so sočasna ali kakorkoli, imeti na
               spletu. Nekatere države imajo parlamentarne zadeve, prenose, samo na spletu, nekatere
               samo na radiu. Nekatere jih imajo tudi v okviru posebnih kanalov, tako kot mi.
               Zagotavljam vam, da se kolegi trudijo, da ni nekega razloga, in mislim, da bomo tudi
               naprej dobro sodelovali in da ni nič ogroženega, kvečjemu se zadevo nadgradi. Ko pa
               bo šlo za kakšne zakonske zadeve, seveda, smo pa zainteresirani, da se dorečejo te in
               katere druge stvari še mogoče.</p>
               <p>Toliko za začetek. Če sem kaj pozabila, sem pa na razpolago. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp11">

               <speaker>PREDSEDNIK DR. DRAGAN MATIĆ:</speaker>

               <p>Obveščam vas, da poslanko Jelko Godec s pooblastilom nadomešča poslanec Branko
               Grims.</p>
               <p>Prehajamo na razpravo članic in članov. / oglašanje v ozadju/ Aha, nisem videl,
               izvolite, ja.</p>
            </sp>
            <sp xml:id="SDT7-OZK-nujna-10-2016-03-01.sp12">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči. Zahvaljujem se za nekatere odgovore. Kar se tiče
               ministrice, zdaj ne vem, ministrica, vi pač verjetno morate ravno tako delovati v
               skladu z zakonom. In zakon je na nekaterih področjih jasen in če se ga ne upošteva,
               je gotovo tudi dolžnost ministra, da se pozanima, ali vse poteka v skladu z zakonom
               ali ne. Zdaj se bom pa vrnila, zakaj menim, da ne poteka vse v skladu z zakonom. Še
               enkrat bom citirala samo tisti del: "Namenjen je," program, " namenjen je neposrednim
               prenosom sej Državnega zbora Republike Slovenije in njegovih delovnih teles ter
               predvajanju posnetkov teh sej, kadar neposredni prenos ni mogoč." Pa naj tu
               zaključim. Spoštovana direktorica, vi ste povedali, da poznate posamezne primere,
               kjer sta potekali dve seji hkrati. Ni problem v tem, da sta potekali dve hkrati,
               normalno je, da ne morete dveh hkrati prenašati. Normalno in v skladu z zakonom bi pa
               bilo, da drugo posnamete in jo potem predvajate, ko je to mogoče. Zdaj ne vem, zakaj
               ne vedno. Ne vem, jaz v tem zakonu ne vidim, da bi bila tu kakšna selekcija, če je le
               mogoče – tu piše, da je treba prenašati seje Državnega zbora, če pa to ni mogoče, pa
               se potem dajo posnetki. To, kar ste povedali dodatno, da ga želite obogatiti z
               drugimi vsebinami, jaz osebno s tem nimam težav in v Slovenski demokratski stranki
               tudi ne. Imamo pa jo, če bomo gledali druge vsebine, ne bomo pa gledali tistega, za
               kar je ta program namenjen, zato ker vam bojda zmanjkuje snemalcev. Zdaj vas bom pa
               spomnila, kaj ste povedali vi takrat, ko ste ta tako imenovani informativni in
               parlamentarni program združili. Dejali ste: "Namen združitve je predvsem v
               ustvarjanju bogatejšega, verodostojnejšega in kakovostnejšega programa. Združitev pa
               bo doprinesla tudi h kvalitetnejšemu pokrivanju dogajanja v Državnem zboru in
               njegovih delovnih telesih." Mi se pa danes soočamo s tem, da posamezne seje enostavno
               niso pokrite, niti posnetka ni. Ljudje si ga ne morejo ogledati ne v arhivu ne
               nikjer, ker ga ni. In to se je dogajalo. In tako kot vi pravite, da so nekatere seje
               za posamezne državljane nezanimive, ne vem, morda pa je za nek del državljanov to
               zanimivo. <stage type="mag"/>(nadaljevanje) Mi govorimo
               o javni televiziji, težko jo bomo primerjali z BBC, to plačujejo davkoplačevalci,
               državljanke in državljani. Namen tega kanala je ravno… / oglašanje v ozadju/ Ja, tudi
               BBC, tako, tudi, ampak pravim, da je nekoliko drugače vse skupaj zasnovano kot ta
               tretji kanal, ne moremo pač tega primerjati. Pa še nekaj. Seveda se veliko stvari
               prestavlja na splet, vendar vi ne morete enostavno v programu zapisati, da se bodo
               posamezne seje prenašale zgolj na spletnih straneh, to je zame v nasprotju z zakonom.
               Mislim, če daste zdajle petnajstletnemu otroku prebrat, bo videl, kaj tu piše, da ne
               moreš nečesa kar avtomatično prenesti. In da to ni poseganje v uredniško pravico,
               kvečjemu je vaš poseg v zakon. Najlažje je seveda reči, da nihče tega zakona noče
               interpretirati. Prej smo slišali Inšpektorat za medije, da ni sankcij. Vendar to, če
               ni nekih sankcij, še ne pomeni, da je vse v skladu z zakonom. Dejstvo je, da če pač
               do nekih predvajanj ne pride, pa ni pomembno, katera seja je, je to v nasprotju s
               tem, za kar je bil ta kanal takrat ustanovljen. Verjetno se vsi dobro spomnite tistih
               sočnih in burnih razprav, ali to v Sloveniji sploh potrebujemo. Izkazalo se je, da
               potrebujemo. Pohvalno, če naredite kakšno oddajo več, verjetno ima to tudi kakšne
               finančne posledice, vendar ne more biti pa potem na drugi strani razlog, da
               posameznih odborov ne predvajate zato, ker vam zmanjka snemalcev. Ja, to je vaš
               odgovor z vaše televizije, uraden, tako tu pač ne rabim pojasnila, ga imam pri sebi,
               uradni odgovor, pač, snemalcev ni bilo na razpolago in posnetka ni na razpolago. Pa
               to ni edini odbor. Samo o tem govorimo, nič drugega. Vse pohvale za to, ker se
               trudite, da želite zadeve nadgraditi, ustvariti nek nov pogled ali pa doprinesti
               nekaj, kar je morda bolj evropskega, naprednega, ampak, veste, ljudje pričakujejo, da
               bodo videli in slišali, tako kot ste vi rekli, tisto, kar se v Državnem zboru dogaja,
               primarno, potem pa vse ostalo. Verjamem, da je težko včasih zapolniti oddaje, ko gre
               za eno ali drugo stvar, in da ni enostavno. Ampak primarna funkcija, zakon je tu
               jasen in tu je skoraj težko o čemerkoli razpravljati. Dejstvo je, da do teh
               pomanjkljivosti prihaja in jaz bi kvečjemu pričakovala, da bomo danes dobili odgovor,
               kaj se da narediti, da do tega ne bo prihajalo. Ne, da bomo opravičevali s tem, da
               imamo ogromno nekih novih idej pa predlogov. Fino, super, ampak primarno dajte svoje
               poslanstvo, kar se tiče tega kanala, izvajati. Samo to je želja, noben pritisk, noben
               poseg v uredniško politiko, zgolj izvajanje zakona. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp13">

               <speaker>PREDSEDNIK DR. DRAGAN MATIĆ:</speaker>

               <p>Zdaj bomo prešli na razpravo članic in članov odbora ter vseh vabljenih. Vse vabljene
               za potrebe magnetograma prosim, da se predstavijo. Preden nadaljujemo razpravo, bi si
               sam vzel nekaj minut, in sicer zato, da bomo imeli neko zgodovinsko iztočnico.</p>
               <p>O tem, da namen tretjega programa ni samo predvajanje parlamentarnih vsebin, je bilo
               že nekako mišljeno ob začetku, ko se je zakon sprejemal. Tule imam magnetogram
               pristojnega odbora z dne 1. junij 2005 in bom citiral gospoda Grimsa, ki je takrat
               vodil ta odbor. Rekel je: "Zakon tu samo nekoliko bolj specifično ureja, kar pa ne
               pomeni, da so te vsebine izključene. Kajti to, kar je v zakonu, je torej obvezno, je
               naloženo javni radioteleviziji za opravljanje javne službe. Izven tega okvira je pa
               televizija sama avtonomna, da te stvari po svoje uredi. In s tega vidika tukaj ne
               vem, ali je nesporazum ali kakšen problem je, seveda ima televizija vso možnost, da
               ta program organizira po svoje, samo znotraj tega programa in s to svojo uredniško
               politiko." To je bilo leta 2005. Nadalje, leta 2007 je Radiotelevizija dobila
               dovoljenje za izvajanje televizijske dejavnosti za <stage type="mag"/>(nadaljevanje) program TV Slovenija 3 takrat je to vložil v imenu RTV
               Slovenije gospod Anton Guzej. Sedaj bom prebral del, ker je ta tekst precej dolg.
               Temeljna vsebinska izhodišča za delovanje medija, kratek opis prevladujočih rednih
               periodičnih programskih vsebin. Prevladovale bodo informativne vsebine, neposredni
               prenosi, seji DZ RS in njegovih delovnih teles, povzetki sej, drugo dogajanje v DZ in
               na družbeno političnem prizorišču, dogajanje v Državnem svetu, Evropskem parlamentu.
               Program bo izpolnjen s pogovornimi kontaktnimi oddajami, rednimi novicami, poročili a
               tudi z dokumentarnim programom, igranim programom, kulturno razvedrilnim, satiričnim,
               glasbenim in filmskim programom z vsebinami iz vseh struktur družbe in življenja.
               Vključeval bo glasbeni, igrani program in dovoljen odstotek komercialnih vsebin. Če
               pogledamo še minimalno tedenska povprečja deležev posameznih zvrsti programskih
               vsebin v / nerazumljivo/ času imamo poleg informativnih 55 %, kulturno-umetniških 5
               %, izobraževanih 3 %, športnih 2 %, kulturno-zabavnih 10 % in zabavnih 10 %. Torej,
               je nekje v samem začetku bilo mišljeno, da to ne bo samo strogo parlamentarne
               vsebine.</p>
               <p>Glede teh sklepov bom poskušal nekoliko povzemati in skrajšati, da bomo mogoče tudi v
               razpravi nekoliko krajše, ker je pozna ura in je že dolg dan za nami. Nam se v
               koaliciji zdijo ta opozorila s strani SDS na mestu, ker smo mnenja, tukaj pa se
               nekoliko razlikujemo od vas, da zakon ni povsem jasen. Drugi odstavek 3. člena ni
               dovolj določen in omogoča različne interpretacije. Mi smo že naslovili posamezne
               pritožbe s strani posameznih državljanov na RTV Slovenija in smo dobili tako s strani
               generalnega direktorja, tako s strani predsednika programskega odbora kot tudi s
               strani AKOS, ki je nadzorni organ mnenja, da se zadeve odvijajo v okviru zakona.
               Torej, če RTV Slovenija mislim, da izpolnjujejo svoje zakonske dolžnosti ministrstvo
               je mnenja, da nima pristojnosti, da bi se lahko v to vmešavalo, pristojna
               inšpektorica ravno tako ne, potem je verjetno smiselno, da vsi skupaj razmislimo o
               tem, kako bi drugi odstavek 3. člena Zakona o RTV Slovenija dopolnilni na ta način,
               da bi precizirali kaj so tiste obvezne vsebine, ki jih mora RTV Slovenija in
               brezpogojno izpolnjevati in kdaj potem pridejo pa upošteva še tiste dodatne vsebine,
               ki po našem mnenju so bili nekateri primeri, ko verjetno bi veljalo razmisliti ali je
               smiselno to povezovati s parlamentarnim programom in s političnimi vsebinami. Moje
               osebno mnenje je, da Formula ena na parlamentarni program ne sodi, čeprav kolikor
               vidimo v tem dovoljenju za program je celo 2 % teh športnih vsebin.</p>
               <p>Torej vidimo, da je praksa šla neko svojo pot in da zakon ni tako nedvoumno jasno
               zapisan, da bi lahko rekli, da RTV Slovenija nečesa ne izpolnjuje, čeprav je videti,
               da bi lahko bile stvari boljše in bolj dorečene. Zato je naš namen, da s sklepom, ki
               ga boste dobili predlagamo vsem skupinam parlamentarnih strank, da skupaj razmislimo
               o tem kako zakon v tem členu izboljšati in doreči. Menim, da je to primarno interes
               vseh poslanskih skupin tega Državnega zbora brez ozira ali gre za koalicijo ali za
               opozicijo. Jaz verjamem, da imamo vsi interes, da se delo DZ spremlja na korekten
               način tako ko gre za plenarne seje kot tudi, ko gre za seje delovnih teles. V tem
               smislu verjamem, da bomo bili pri tem sklepu, ki ga boste dobili na mizo tudi
               soglasni.</p>
               <p>Za uvod, da ne bi po nepotrebnem imeli preveč dolgo razpravo, da vas seznanim s tem
               na kakšnem stališču je koalicija. Gospa / nerazumljivo/, želi pojasniti nekatere
               zadeve, ki so bile izpostavljene. Izvolite.</p>
            </sp>
            <sp xml:id="SDT7-OZK-nujna-10-2016-03-01.sp14">

               <speaker>DR. LJERKA BIZILJ:</speaker>

               <p>Hvala lepa. Jaz bi samo spoštovani gospe poslanki še enkrat odgovorila.</p>
               <p>RTV Slovenija Televizija Slovenija je v vseh teh sedmih, osmih letih prenašala vsa
               zasedanja DZ in v skladu z dogovorom, ki smo ga imeli in glede na možnosti, ki so
                  <stage type="mag"/>(nadaljevanje) delovna telesa, ki
               so v dvoranah, ki omogočajo prenos. Nikoli nismo prenašali vseh ali snemali delovnih
               teles in jih verjetno tudi ne bomo mogli na primer, dokler ne bomo tudi prostorsko
               imeli urejenih zadev tako, da bo prenos na nekem nivoju. Vi veste, da je bila v planu
               prenova dvorane DS, kjer bi, potem večje seje, kjer je zasedba večja lahko potekale
               tam pa se je pač, zaradi varčevalnih ukrepov to mislim, da v času, ko je bil
               predsednik gospod Gantar to preložilo. Pokrivamo pa vso dogajanje. Tudi prenosi v tej
               sobi praviloma niso mogoče. Poglejte, kako izgledamo. Ja, delamo. Seveda, ampak pod
               nivojem, še lokalna televizija skoraj težko to objavi. Tako da vseh sej nismo v vseh
               teh osmih letih delovnih teles prenašali ali snemali in verjetno jih bomo težko tudi
               v naprej, če ne bomo imeli normalnih pogojev. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp15">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Ljudmila Novak.</p>
            </sp>
            <sp xml:id="SDT7-OZK-nujna-10-2016-03-01.sp16">

               <speaker>LJUDMILA NOVAK (PS NSi):</speaker>

               <p>Hvala za besedo. Lep pozdrav.</p>
               <p>Tudi sama sem nekajkrat izpostavila na kolegiju predsednika to vprašanje kdo
               pravzaprav odloča katere seje delovnih teles se bodo snemale. Dobila sem odgovor, da
               je to samostojna uredniška politika televizije. Potem sem dobila odgovor, da ni
               mogoče prenašati seje v neprimernem prostoru. Ravno tukaj je pa prosto za
               manipulacijo. Ker sem opozorila, da je potekala normalno seja nekega odbora in ko je
               prišlo do kritične točke je bila seja prekinjena in se je nadaljevala drugič, ampak v
               drugem prostoru, kjer tako rekoč niso izpolnjeni pogoji za snemanje, torej, da se
               manipulirati.</p>
               <p>Sprašujem, na kateri podlagi se odločate katere seje odborov boste prenašali? Namreč,
               po poslovniku lahko potekata samo dva odbora hkrati. Torej, če poteka eden odbor v
               dvorani na Tomšičevi, drugi tukaj, ker niso primerne razmere in vendarle se vedno
               prenaša, to se pravi, da spet ni razloga zakaj se nebi ena seja prenašala, druga pa
               snemala. Ne sme nastati občutek, da se odločate glede na to ali je neko sejo
               predlagala koalicija ali opozicija, ker to je parlamentarni program vseh in to ni
               parlamentarni program koalicije. Na to želim opozoriti, ker včasih res ne vem ali se
               je televizija, vaš urednik tako odločil ali pa je to manipulacija znotraj Državnega
               zbora oziroma vladne koalicije. Tukaj bi si rada bila na jasnem. Predvsem pa želim
               poudariti, da je to parlamentarni program vseh strank parlamenta in ne koalicije.</p>
            </sp>
            <sp xml:id="SDT7-OZK-nujna-10-2016-03-01.sp17">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Marko Milosavljević.</p>
            </sp>
            <sp xml:id="SDT7-OZK-nujna-10-2016-03-01.sp18">

               <speaker>DR. MARKO MILOSAVLJEVIĆ:</speaker>

               <p>Hvala lepa. Opozoril bi na nekatere stvari, ki niso v sami pristojnosti same RTV
               Slovenije, ki pa so pri teh vprašanjih zelo sporna.</p>
               <p>Prvo je vprašanje nadzora. Prej je gospod Matić omenil, da so stvari verjetno povsem
               zakonite. Tega v resnici ne moremo ugotoviti in to iz preprostega razloga, ker AKOS
               kot organ, ki mora izvajati nadzor nad temi programi z vidika različnih količin in
               ostalih stvari po lastnem odgovoru, ki ste ga prejeli pravi, da tretjega programa
               sploh ne nadzira in njihov razlog je, ker ne dosega take gledanosti. Pred seboj imam
               / nerazumljivo/ njihovega odgovora. Pravi tudi, da dodaten razlog, da agencija ne
               vključuje tretjega programa v sistematične nadzore je, da je nadzor nesmiseln, saj
               program določenih vsebin sploh ne razširja. Prej smo videli, da parlamentarni program
               razširja zelo različne vsebine in ne samo parlamentarnih vsebin.</p>
               <p>Poleg tega tudi pravi, da so nesmiselni nadzori določb, ki se tičejo oglaševanja o
               zaščiti otrok in mladoletnikov in ni smiseln nadzor nad deležem lastne produkcije,
               saj je vsa vsebina omenjenega programa lastna produkcija. Kdor je pač spremljal
               parlamentarni program ve, da vsa vsebina na parlamentarnem programu ni lastna
               produkcija, to je odgovor AKOS iz novembra 2015 in ne iz novembra 2005.<stage type="mag"/> (nadaljevanje) AKOS svoje funkcije v
               temu primeru in še v mnogih drugih primerih ne opravlja. Tukaj ne govorimo o
               nikakršnih krivdnih razlogih oziroma razlogih same Radiotelevizije Slovenije ampak
               AKOS parlamentarnega programa nikakor ne nadzira. Drugo je vprašanje razvida medijev,
               ki ga vodi Ministrstvo za kulturo. Spet, zadeva ni neposredno povezana samo z
               Radiotelevizijo Slovenija ampak vprašanje je, kako je Radiotelevizija Slovenija v
               razvid medijev lahko vpisala takšen opis svojega programa, ki vključuje predvajanje
               zabavnih oddaj, 10 % zabavnih vsebin, glasbenih oddaj, športnih vsebin in tako dalje.
               Če imamo parlamentarni program in če imamo različne interpretacije, kaj naj vključuje
               ta parlamentarni program pa vendarle glede na obstoječo dikcijo zakona je verjetno
               jasno, da zabavnih programov ta dikcija zakona trenutno ne vključuje in tudi v
               razpravah v parlamentu ni bila navedena kot možna. Radiotelevizija Slovenija takratno
               vodstvo je to prijavilo in Ministrstvo za kulturo je to zadevo evidentiralo, takratno
               Ministrstvo za kulturo je to zadevo vpisalo. Tukaj pridemo do problematične točke, da
               mi imamo razvid medijev, katerem imamo danes nekaj medijev, ki so v resnici, ki
               delujejo nezakonito, ki v razvidu medijev ne bi smeli biti opisano. Imamo v zakonu
               prepoved hkratnega opravljanja časopisne dejavnosti in televizijske dejavnosti in
               radijske dejavnosti in vendar imamo pri nas medijsko družbo, ki ima dnevni časopis,
               tedenski časopis, revije, radijske postaje in televizije. Vse to je jasno in
               transparentno zapisano v razvidu medijev, nekdo stvari opisuje v razvid medijev,
               brez, da bi kakršne koli stvari pogledal ali to počne zaradi površnosti ali zaradi
               kakšnih drugih razlogov, ne vem ampak sistem ne funkcionira. AKOS ne izvaja nadzora,
               ministrstvo ne pregleduje kaj opisuje v razvid medijev, posledice so popolnoma jasne
               nezakonitosti.</p>
               <p>Tretja stvar se tiče samega zakona. Opozoril bi vas na to, da možna rešitev je in
               verjetno najboljša rešitev je, da se stvari seveda izkristalizirajo v dialogu z
               javnostjo seveda in v dialogu z vodstvom Radiotelevizije Slovenije da se ugotovi, kaj
               je na parlamentarnem programu najbolj smiselno početi. Ampak opozarjam na vprašanje,
               torej na težavo, da to ne bo rešilo vseh težav, namreč v sedanjem zakonu imate seveda
               zapisano tudi to, da televizija oziroma Radiotelevizija Slovenija pripravlja radijske
               in televizijske programe za obveščanje mednarodne javnosti. Vse ostale vsebine imate
               določene, toliko in toniko televizijskih programov, toliko in toniko radijskih
               programov, itd. Kaj ti radijski in televizijski programi, gre za množino, pomenijo in
               kaj vključujejo in kaj znotraj tega televizija Slovenija in radio Slovenija seveda
               počneta. Ni jasno in se lahko v prihodnosti seveda pokaže, da bo hitro prišlo tudi do
               tovrstnih stvari.</p>
               <p>Namreč mi imamo radio SI International ampak na radiu SI International bi nekdo moral
               opravljati analizo koliko vsebin, ki so na radiu SI International je v resnici
               namenjenih mednarodni javnosti? Ko poslušam ta radio vedno znova ugotovim, da ima
               ogromno slovenskega programa, ogromno športnega programa, ogromno najrazličnejših
               stvari in ta radio ni namenjen obveščanju mednarodne javnosti. vsebine v tujih
               jezikih dosegajo manjšino govorjenih vsebin. Postavlja se vprašanje konceptualne in
               zakonske izkristaliziranosti takšnega radijskega programa in podobno se bo lahko
               zgodilo z neko televizijsko postajo, s televizijskim programom, ki ga nekdo lahko
               naredi, na njem predvaja dve uri programa za mednarodno javnost, 22 ur bo namenjenega
               slovenski javnosti, ker v zakonu ne bo natančno opredeljeno koliko naj bo teh ur za
               mednarodno javnost bo zadeva veljala.</p>
               <p>Torej, ko boste reševali te stvari, ko bo razprava o teh stvareh je treba razmisliti
               Zakon o Radioteleviziji Slovenija oziroma te osnovne opredelitve širše ali pa seveda
               enako razmislek ali Radiotelevizija potrebuje dodatne kanale, ker za razliko seveda
               ostalih večjih javnih radiotelevizij po Evropi ima seveda v primerjavi z njimi
               relativno malo, posebej televizijskih kanalov. Skratka, kaj od tega kar je javna
               Radiotelevizija mora početi, je še smiselno in kje naj ima možnosti za eventualno
               širitev, če je to potrebno .Sedanje stanje je večkrat nezakonito in samo odprava te
               nejasnosti glede parlamentarnega kanala ne bo odpravila ostalih možnih napak.</p>
               <p>Hvala.</p>
            </sp>
            <sp xml:id="SDT7-OZK-nujna-10-2016-03-01.sp19">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Mitja Štuler.<stage type="mag"/>
               </p>
            </sp>
            <sp xml:id="SDT7-OZK-nujna-10-2016-03-01.sp20">

               <speaker>DR. MITJA ŠTULAR:</speaker>

               <p>Hvala lepa.</p>
               <p>Če dovolite, jaz bi pojasnila stališče Programskega sveta RTV Slovenija, glede na to
               da sem predsednik Programskega sveta in bi nekak skušal v tri sklope razdeliti tudi
               to zahtevo za nujno sejo na kateri smo danes.</p>
               <p>Prvi del se tiče spremembe statuta, ki se je zgodila v lanskem letu in na nek način
               utemeljitev, da nima 3. program oziroma parlamentarni program, da nima odgovornega
               uredništva. Torej, to kar se je zgodilo, bilo je danes že pojasnjeno je, da se je
               informativni program in parlamentarni združil v isto uredništvo da seveda uredniška
               funkcija obstaja. Torej, mi smo se tudi na programskem svetu ukvarjali in soočali, je
               bila razprava okoli tega, kar pomeni da seveda se urednikuje tudi na temu
               programu.</p>
               <p>V temu smislu se mi zdi, da ne gre, torej mi nismo našli pri naših obravnavah nobenih
               problemov, nobenega kršenja zakona ali kakršne koli neskladnosti. Drugo vprašanje, ki
               se mi zdi seveda, ki se je tudi danes pojavilo tukaj je ali zakon nalaga čisti
               parlamentarni program ali je dovoljeno tudi druge vsebine v to mešati? Jaz bom šel na
               vsebinsko interpretacijo, glede na to, da je Državni zbor zakonodajalec, zato v to ne
               bom vstopal. Dejstvo pa je, da programski svet zagovarja torej da so naši programi na
               RTV kvalitetni, da so čim širši, da so tudi konceptualno dobro domišljeni in da bi
               omejili celotni program zgolj na parlamentarni, se pravi celotno trojko zgolj na
               parlamentarnega vidimo kot neko nepotrebno omejevanje najmanj iz treh razlogov.</p>
               <p>Torej, prvi razlog je ta, da obstajajo neizkoriščene kapacitete, torej parlamentarni
               program nikakor, vključno z Državnim svetom, z mednarodno aktivnostjo tudi Državnega
               zbora ne more napolniti vsega programskega časa, ki je na razpolago zato bi bilo to
               nesmiselno, torej nekako administrativno omejiti. </p>
               <p>Drugo, kar se mi zdi vendarle iz vidika programskega sveta pomembno je torej tudi
               atraktivnost programa za gledalce. Torej, mi smo se na programskem svetu o tem precej
               pogovarjali in prevladalo je stališče, da če program profiliramo, to kar je bilo
               takrat predlog vodstva, ki ga je tudi programski svet potrdil nazadnje s sprejetjem
               programsko-poslovnega načrta za letošnje leto. Če to profiliramo kot neke vrste
               informativno-parlamentarni program, da pridobiva na atraktivnosti, da pravzaprav se
               viša gledanost. Zato se mi zdi, da je zelo potrebno v temu smislu razmišljati torej
               ali želimo oziroma želite imeti nek kanal, na katerem se bodo torej prenašale samo
               seje ali vrteli posnetki ali pa je to, torej pozitivno, da so tudi druge vsebine,
               seveda prioritetno iz informativnega področja po potrebi seveda pa tudi kakšne
               druge.</p>
               <p>Torej, v vsakem primeru je programski svet podprl profilacijo neko čistejšo sliko 1.,
               2. in 3. televizijskega programa, ker smo se dejansko zmašil v situaciji, ko so se na
               treh različnih programih so se začele mešati torej vsebine nekako in se mi zdi, da
               gledalci prihajajo v situacijo, da ne vedo kaj lahko na kakšnem kanalu pričakujejo,
               na kakšnem programu i seveda trojka je šla nekako v to smer
               informativno-parlamentarnega programa.</p>
               <p>Tretje vprašanje seveda, ki se pa tukaj pojavlja kjer pa se mi zdi, da je pa
               bistveno, torej to pa je ali opravlja osnovno poslanstvo parlamentarni program takšen
               kakršen je danes? Tukaj pa moram jaz povedati, da glede na pritožbe s katerimi se
               srečujemo tudi na programskem svetu, da torej sem mnenja, da se je marsikdaj zgodil
               in da se dogajajo seveda nepravilnosti in da se dogajajo zdrsi da bi določene stvari
               zagotovo lahko bile bolje pokrite. Strinjam se tudi z argumenti, ki so bili podani da
               je odločitev kaj se bo prenašalo lahko seveda tehnične narave, lahko je pa tudi
               arbitrarno-uredniške narave in da ni določena natančna razmejitev, natančni
               mehanizem, natančni postopek kdaj gremo nekako po eni poti, kdaj <stage type="mag"/> (nadaljevanje) gremo nekako po eni poti, kdaj po
               drugi poti in tudi vnaprej se pravzaprav ne bo natančno vedelo kaj se bo prenašalo,
               kaj se ne bo prenašalo, kaj se bo morda posnelo in kasneje predvajalo. Osebno mislim,
               da je časa zadosti, da se te stvari uredijo, da se vse vsebine pokrijejo. Verjetno je
               pa potreben tudi kakšen dodatni dogovor, morda tudi tehnični z državnim zborom, da se
               seveda tudi ustrezne kapacitete zagotovijo ali da se delo na takšen način organizira
               da bo to tudi tehnično mogoče.</p>
               <p>Vsekakor pa, torej, če vse to osnovno poslanstvo parlamentarni program izpolni je še
               vedno prostor tudi za druge vsebine in to je bilo tudi osnovno izhodišče Programskega
               sveta, ki mu je tudi s svojimi sklepi sledil.</p>
               <p>Jaz moram povedati samo še tole, bilo je omenjeno tudi splet in torej nekako ta
               linearni program, kot ga poznamo in kaj se predvaja na spletu. Tudi tukaj moramo
               vendarle nekako v duhu časa ugotoviti, da se tehnično gledano tudi, da se mediji
               vendarle na nek način spreminjaj, da je tega linearnega gledanja pravzaprav vedno
               manj in da je tudi vprašanje, ki si ga moramo zastaviti, kakšno vlogo pri tem lahko
               igra splet in ali nemara, če so določene stvari na spletu ne bi bil rezultat celo
               boljši, glede na to, da so stvari dobro arhivirane, torej da si jih lahko kadar koli
               pogledate, kar recimo na parlamentarnem programu ne morete storiti. Torej, nekako bo
               potrebno seveda tudi duhu časa slediti s čimer seveda ne polemiziram s tem kar v
               zakonu piše, torej jaz bi si potem, ko zakon berem vendarle predstavljal, da so
               vsebine tiste, ki se tičejo parlamentarnega dela, zadovoljivo pokritje torej, da
               tukaj s te strani ne bi bilo nikakršnih pripomb. In mi smo prejeli vsaj dve pritožbi
               v zadnjih dveh, treh mesecih, ker smo se s temi stvarmi ukvarjali, jaz sem tudi
               mislim da prav na Odbor za kulturo pošiljal tudi en odgovor kjer pravzaprav smo tudi
               zelo jasno napisali, da seveda so zagotovo možnosti za izboljšave.</p>
               <p>Torej, toliko z moje strani, hvala.</p>
            </sp>
            <sp xml:id="SDT7-OZK-nujna-10-2016-03-01.sp21">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Janja Sluga.</p>
            </sp>
            <sp xml:id="SDT7-OZK-nujna-10-2016-03-01.sp22">

               <speaker>JANJA SLUGA (PS SMC):</speaker>

               <p>Hvala lepa za besedo.</p>
               <p>V vsakem primeru če zdaj malo povzamem te vse predhodne razprave jaz bi rekla, da v
               eni stvari se lahko strinjamo in to je ta, da je sam namen tega 3. programa bil
               informiranje javnosti o parlamentarnem delu. Za te namene je tudi bil ustanovljen,
               prvenstveno.</p>
               <p>Kljub temu, da je že od vsega začetka dejansko resnično ni bil zgolj parlamentarni
               program pa mislim, da se lahko strinjamo, da je njegovo osnovno poslanstvo ravno
               prenos dela iz Državnega zbora. In, tudi sama ugotavljam, v zadnjem času, da nekatere
               seje niso niti posnete.</p>
               <p>Jaz seveda tako kot kolegica Anja v osnovi pričakujem, da bo večina tega, kar se v
               Državnem zboru dogaja, če že ne v neposrednem prenosu, kar smo seveda ugotovili, da
               je nemogoče, pa posneto in potem predvajano. Vendar temu ni tako. In celo v temu
               prostoru se mi zdi v zadnjem času vsaj dve seji, po mojem spominu tako zelo na hitro,
               niso bile niti posnete.</p>
               <p>Zdaj, razpravljati o tem koliko je ena seja zanimiva ali nezanimiva za gledalce se mi
               zdi, da je v temu primeru popolnoma brezpredmetno. Ali gledalci razumejo to o čemer
               se poslanci pogovarjamo ali ne, ravno tako. Namen je pač prenos.</p>
               <p>In zdaj, če se pogovarjamo o tem kako bomo z določenimi vsebinami dvignili število
               gledalcev, ki to spremljam smo spet pri tistem, kar sem na začetku rekla, kaj je bil
               namen ustanovitve tega programa. Jaz se seveda tudi strinjam, da se povečuje nekako
               atraktivnost, dopolnjuje neke vsebine vendar šele, ko je predvajano vse, kar se
               dogaja tukaj. In moram reči, da tudi poslanci koalicije imamo včasih občutek, da so
               prenosi pa mogoče<stage type="mag"/> (nadaljevanje) šli
               bolj na roko poslancem opozicije pa ne zdaj da komur koli oporekam ampak hočem samo
               predstaviti tudi neko nasprotno videnje, da ne bo… Ne, niti slučajno nismo zdaj na
               tisti točki ko se bomo koalicija in opozicija tukaj zdaj med seboj, ni to moj
               namen.</p>
               <p>Moj namen je bil prvenstveno, tudi že izpostaviti to, kar je dr. Milosavljević
               izpostavil namreč ko jaz preberem ta 3. člen zakona meni ta dikcija deluje zelo
               jasno. In jaz se resnično čudim, kako je možno to kar je bilo že enkrat izpostavljeno
               namreč meni to nekako ni jasno, kako se je lahko to zgodilo, da Zakon o RTV Slovenija
               določa čemu je ta program namenjen, tukaj pa beremo, da mora vsebovati 2 % športnih
               vsebin, 10 % kulturno-zabavnih, 10 % zabavnih… To meni nekako ne gre skupaj.</p>
               <p>Zdaj, kdo je tukaj kaj spregledal ali kdo je, to je zdaj v temu trenutku zelo težko o
               tem razpravljati ampak nekako mi te zadeve ne gredo skupaj. Tudi mi ne gredo zadeve
               skupaj, da tukaj piše "Minimalno tedensko povprečje deležev dnevno predvajane
               slovenske glasbe oziroma glasbene produkcije, 40 %." Za ta program mi to ni logično.
               Ampak, tako piše. Za ta program meni tukaj to ni logično.</p>
               <p>In, če se zdaj malo pomudim pri torej Formuli 1, ki moram kar zelo odkrito povedati,
               da nisem zadovoljna, da se nahaja na temu programu… / oglašanje iz dvorane/ Sama sem
               jo gledala, ne bo držalo, ni bilo zgolj enkrat, ker spremljam Formulo 1, tako da ne,
               ni bilo zgolj enkrat. Namreč to zadeve potem popolnoma obrne naokrog. če smo se prej
               pogovarjali o tem, da 3. program ni nadziran, ker ne dosega zadostnega števila
               gledalcev in ni nadziran zato, ker ne predvaja določenih vsebin pa potem en takšen
               prenos ene Formule 1 obrne stvari malo okrog. Namreč, bistveno se poveča število
               gledalcev, vmes med prenosi so tudi EPP sporočila in tako dalje in tako dalje da ne
               bomo zdaj o tem razpravljali.</p>
               <p>Ampak, jaz razumem namen, da nekako se želi doseči večje število gledalcev, kot sem
               že povedala, ne nasprotujem dopolnjevanje tega programa, ker je seveda tudi meni
               jasno, da se 24 ur na dan ne morejo predvajati vsebine iz parlamenta. Ne nasprotujem,
               pričakujem pa, da bodo to vsebine, ki so povezane s temi temami, ki nekako v istem
               duhu naslavljajo gledalce in, ki seveda potem ne zajemajo tudi drugih vsebin, o
               katerih sem zdaj govorila.</p>
               <p>Ne vem, saj seveda danes ne bom verjetno dobila teh odgovorov, kako so ti procenti ki
               sem jih naštevala možno ampak me pa čudijo te stvari, ker že na prvi pogled niso
               skladne s tem kar je v zakonu določeno. Toliko zaenkrat, hvala.</p>
            </sp>
            <sp xml:id="SDT7-OZK-nujna-10-2016-03-01.sp23">

               <speaker>PREDSEDNIK DR. DRAGAN MATIĆ:</speaker>

               <p>Samo en kratek komentar pa bom dal besedo predlagatelju.</p>
               <p>Po mojem je srž problema v tem, da zakonska dikcija je jasna ampak RTV Slovenija jo
               razume kot nek obvezni nabor in v tistem momentu, ko je to, ta javna služba
               izpolnjena lahko po njihovem mnenju dodajo neke druge vsebine. Problem zakona je pa v
               tem, da po mojem kot jaz razumem ta člen ni dovolj jasno določeno kdaj je ta paket
               javne službe izpolnjen, kdaj je ta minimum in kdaj potem lahko pride do tega, da
               lahko tiste dodatne vsebine dodajajo in te dodatne vsebine pa po mojem naj ne bi bile
               Formula 1 ampak nekaj drugega.</p>
               <p>Torej, na ta način se mi zdi, da je to bolj stvar okoli katere se zdaj vrtimo v
               razpravi. Besedo pa ima poslanec Franc Breznik… Oprostite, predlagateljica seveda ste
               prej prosila, izvolite.</p>
            </sp>
            <sp xml:id="SDT7-OZK-nujna-10-2016-03-01.sp24">

               <speaker>ANJA BAH ŽIBERT (PS SDS):</speaker>

               <p>Bom kratka.</p>
               <p>Jaz se pač moram strinjati s kolegico Janja Sluga, saj se velikokrat midve ravno ne
               ampak tokrat pa vidim, da se. Tudi zame je zakon oziroma 2. člen tega zakona povsem
               jasen in razumljiv.<stage type="mag"/> (nadaljevanje)
               Zdaj večji problem je kako je do tega prišlo in to mislim, da je prej dr. Marko
               Milosavljević zelo dobro poudaril. Kako so lahko neke zadeve prišle v razvit medij in
               tako naprej. Tukaj pa imamo danes ministrico. Poglejte saj ne govorim kdo je zdaj
               kriv, jaz govorim kako so lahko glede na to, da je zakon ekspliciten in kako na
               tankem ledu hodimo, vas bom zdaj direktorica spomnila še enkrat ja. Še enkrat. Rekli
               ste, da so posamezni prostori problematični in da zato ne prihaja do snemanj. Po
               vaših uradnih odgovorih. Ja tako je bilo rečeno, da niso dvorane primerne, ki bi pač
               ta prenos nekako zgledal, tako kot naj se spodobi za televizijo. V vaših uradnih
               odgovorih se to morate res zmeniti doma, v vaši hiši, pa pravite, da nimate
               zadostnega števila snemalcev. Poglejte, mislim, ampak poslanstvo, poglejte,
               poslanstvo kanala je jasno. A delali bomo nove programe, neke nove oddaje, nimamo pa
               za osnove za poslanstvo, ki je opredeljeno z zakonom. To pa težko kdo kupi no. To pa
               je res težko kupiti.</p>
            </sp>
            <sp xml:id="SDT7-OZK-nujna-10-2016-03-01.sp25">

               <speaker>PREDSEDNIK DR. DRAGAN MATIĆ:</speaker>

               <p>Gospod Franc Breznik, izvolite.</p>
            </sp>
            <sp xml:id="SDT7-OZK-nujna-10-2016-03-01.sp26">

               <speaker>FRANC BREZNIK (PS SDS):</speaker>

               <p>Najlepša hvala gospod predsednik, spoštovani zbrani. Poglejte, v življenju imamo
               ljudje vsaj pravijo, dva stvari so stoprocentne, to je prva smrt, Američani pravijo
               druga so davki, za Slovence in Slovenke velja, da tretja je pa RTV prispevek je
               skoraj stoprocentni ter skoraj spremlja lahko rečemo spremlja do smrti, ali pa vsaj
               tam kjer imaš električni priključek. Morda malo humorja, ampak vseeno, jaz mislim, da
               je bistvo današnje razprave to, da se danes krši Zakon o RTV, predvsem programska
               vsebina, ki bi jo naj imel ta 3. kanal, in to je bistvo razprave. Zdaj, bistvo
               razprave bi moralo biti tudi tisto, ki pa ni namenjeno torej današnji seji tukaj na
               tem odboru, ker to je seja predvsem Sveta RTV v smeri racionalizacije. Torej, kot
               vidimo, ko smo poslušali generalno direktorico in tudi moram jo pohvaliti glede tega,
               da je bila lahko rečem pionirka na področju tega kanala in verjamem, da se je ta 3.
               kanal, je začel razvijati iz nekih porodnih težav in se je ohranil in se zahvaljujem.
               Je pa nekaj drugega, gre za to, da Radiotelevizija ima mislim, da proračun daleč
               preko 100 milijonov, gre za seveda javno radiotelevizijo v javnem interesu, ki ne
               rabi nastopati na trgu, ki samo deloma nastopa na trgu z zaposlenimi, ki lahko rečemo
               dvakrat presegajo primerljive države. Avstrija mislim, da nekaj čez 3.000 ORF pri 8
               milijonih prebivalcev in tako naprej. Prvo je seveda vprašanje racionalizacije, potem
               v okviru racionalizacije pa bi mogla teči razprava zakaj je ni možno snemati tukaj v
               tem prostoru. Jaz bi to želel, da mi nekdo kot inženirju elektrotehnike obrazloži.
               Leta 1969 je Armstrong s Hasselbladom snemal na Luni. Sam, ko sem delal pri Siemensu,
               smo imeli posebne kamere, kjer smo snemali v komorah z več kot tisoč stopinj, pod
               izrednimi pritiski. Mene zdaj zanima zakaj leta 2016, v času, ko Evropa ali pa
               zahodne civilizacije prihajajo v četrto industrijsko revolucijo neka ustanova, ki ima
               več kot 100 milijonov denarja na razpolago ne more posneti ene dobre seje, recimo v
               velikem salonu Državnega zbora. To bi bilo recimo eno vprašanje. To me zanima. Zakaj
               vašim snemalcem, na seji, ko teče seja o sovražnem govoru, ki je bila ena izmed bolj
               gledanih, ob razpravi Anje Bah Žibert zmanjka baterije. Ali je to izrabljenost, ali
               so baterije slabše ali kamerman pač ni bil v dvorani, je avtomatsko pustil kamero, da
               je tekla in ni bil niti prisoten. Jaz verjamem in sliši se, da pač ta 3. kanal pač se
               slabše financira, da je to kot neka rezervna varianta. Ampak poglejte, spoštovane
               kolegice in kolegi, po mojem mnenju je 3. kanal nekaj kar bo izboljšalo demokracijo v
               Republiki Sloveniji. Nekaj kar je lahko rečemo ključno instrumentalno orodje za
               izboljšanje demokracije<stage type="mag"/>
               (nadaljevanje) in predvsem demokracije v državi, ki je bila v totalitarnem režimu, ki
               se tega totalitarnega režima nikoli ni očistila, ki nikoli ni imela lustracije in
               kjer je cela vrsta urednikov, ki je bila v prejšnjem režimu na teh institucijah še
               vedno zaposlena v RTV med teh 2.500 zaposlenimi. Ravno zaradi tega bi bilo to
               izboljšanje vsebin. Izboljšanje vsebin tudi zaradi tega, ker je to ključ demokracije,
               da imajo lahko volivci prav. In povem, da volivci se lahko prav odločijo pomeni, da
               lahko spremljajo medije, kjer lahko uravnoteženo gledajo leve in desne politike, ki
               se seveda borijo za tiste glasove volivcev in ki seveda imajo vedno subjektivno
               mnenje. Jaz pravim, da je premalo SDS, kolega bo rekel, da premalo SD in to je neka
               subjektiviteta od katere bi se nekako distanciral. Je pa pomembno, da se ljudje
               seznanijo. Kot pravite ni vsebin, jaz mislim, da še nikoli nisem bil niti v oddaji
               Politik, to sem jaz pa bom počasi 5 let v Državnem zboru. Bilo pa je cele vrste
               politike, ki si tega besede, ki so nižjega ranga in si te besede sploh ne zaslužijo.
               Menim, da tudi športni programi in programi o oljkah, kot je rekla kolegica Bahova ne
               spadajo v 3. kanal in mislim, da se tudi tu vsi strinjamo. Zardi tega pač poudarjamo
               in mislim, da je namen te seje, da se vrnemo</p>
            </sp>
            <sp xml:id="SDT7-OZK-nujna-10-2016-03-01.sp27">

               <speaker>PREDSEDNIK DR. DRAGAN MATIĆ:</speaker>

               <p>Prosim, prosim za mir v dvorani. Lepo prosim gospod Štuler, ministrica, dajmo
               zadržati malo, da bo gospod Breznik lahko govoril.</p>
            </sp>
            <sp xml:id="SDT7-OZK-nujna-10-2016-03-01.sp28">

               <speaker>FRANC BREZNIK (PS SDS):</speaker>

               <p>To kaj je kolegica Bahova danes hotela razložiti pa mislim, da tudi kolegica iz SMC,
               gospa Sluga in tudi dr. Milosavljević, danes povedal je tema, da se torej mora ta
               kanal vrniti svojim koreninam. Zdaj kakšna je uredniška politika, kakšna je tudi
               inventivnost urednika, da ne naredi tega kanala parlamentarnega bolj gledanega. To je
               pa seveda vprašanje sposobnosti nečesa. Jaz takega urednika zamenjam. Torej, lahko bi
               bilo celo vrsto oddaj, tudi o poslancih, kdo so sploh ti ljudje, ki odločajo v imenu
               ljudstva, od kod so prišli, kaj delajo in tako naprej. Zato, da se ljudje seznanijo
               kdo odloča v njihovi smeri, kako glasuje, zakaj je tako glasoval, kje so oddaje o
               problematičnih temah, ki so recimo teme, ki so zanimive za javnost in tako naprej.
               Tako, da jaz mislim, da je cela vrsta zadev zakaj bi se ta program lahko popolnil,
               zakaj ne bi potreboval drugih vsebin in tudi mislim, da ni tehničnih zadržkov zakaj
               leta 2016 torej tega programa ne bi mogli posneti na vseh sejah. Sam, poglejte, sem
               bil na eni izmed sej, to je bila pri kolegici Irglovi, bila je seja nasilje nad
               ženskami, mislim, da zelo pomembna tema. Ta seja je bila, se nikoli ni posnela. Ta
               seja se, lansko ni bila nikoli posneta. Kot vemo, bilo je vprašanje, odgovor je bil
               zelo pavšalne narave in to so pač odgovori, vprašanja in moji pomisleki, kljub temu,
               da nisem član tega odbora, zaradi česar sem tudi danes prišel na ta odbor. Jaz
               mislim, da namen 3. kanala je, da se vrnemo k tistim koreninam, ki so bile
               postavljene pred leti, ko se je ta kanal vzpostavil. Jaz pozdravljam tudi vse tiste
               ljudi, ki ste ta program pripravljali, ki je bil vaše življenjsko delo, zato se tudi
               zahvaljujem vam dr. Biziljeva, da ste, ker vem da ste na tem projektu delali zelo
               dolgo, zelo dosti korenin ste pustili. Da seveda nekako pomagate. Zdaj kot generalna
               direktorica, da se vrnemo torej k koreninam. Ljudje in razvoj demokracije potrebuje
               uravnotežen medijski prostor, potrebuje kanal, potrebuje za to, da bodo volivci in
               volivke, državljani, državljanke, davkoplačevalci in davkoplačevalke seznanjeni, kaj
               se tukaj dogaja, kdo so ljudje, ki odločajo o njihovem interesu, v njihovem imenu in
               kdo so ljudje, ki odločajo o njihovi usodi. Najlepša hvala.</p>
            </sp>
            <sp xml:id="SDT7-OZK-nujna-10-2016-03-01.sp29">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Branko Jezovšek iz Ministrstva za kulturo.</p>
            </sp>
            <sp xml:id="SDT7-OZK-nujna-10-2016-03-01.sp30">

               <speaker>BRANKO JEZOVŠEK:</speaker>

               <p>Hvala za besedo gospod predsednik. Jaz bi podal kratko repliko oziroma pojasnilo
               glede opisa tako imenovanega parlamentarnega programa v razvid medijev. Ministrstvo
               za kulturo postopkov vpisa v razvid medijev preveri ali izdajatelj tega medija,
               oziroma medij sam izpolnjuje pogoje iz Zakona o medijih in samo iz tega zakona, ne pa
               tudi ali so izpolnjeni zakoni iz Zakona o RTV Slovenija. Eden izmed, ena izmed
               obveznih prilog za vpis v razvid medijev je tudi programska zasnova medija, ki mora
               biti v skladu z Zakonom o medijih. Programska zasnova je v skladu z Zakonom o
               medijih, če vsebuje, če ima izpolnjene tri rubrike. Prva rubrika <stage type="mag"/> (nadaljevanje) je, da mora biti določen namen
               izdajanja, druga rubrika so temeljna vsebinska izhodišča za delovanje medija, v
               primeru televizijskega programa je pa to tretja rubrika in sicer programska shema, ki
               pa spet mora določiti posamezne zvrsti programskih vsebin, kvantitativna razmerja med
               posameznimi sklopi, delež oglaševalskih vsebin in tako dalje. Torej, v konkretnem
               postopku je ministrstvo lahko preverilo samo torej ali so pri programski zasnovi
               izpolnjeni pogoji iz Zakona o medijih. Ministrstvo za kulturo v postopku vpisa v
               razvid ni imelo pristojnosti, da bi preverjalo, torej ni smelo ali je takšna
               programska zasnova v skladu z Zakonom o RTV Slovenija. V skladu z Zakonom o RTV
               Slovenija in statutom je pa popolnoma jasno kdo sprejme programsko zasnovo to je
               programski svet, ki je tudi odgovoren, da je takšna programska osnova v skladu z
               Zakonom o RTV.</p>
               <p>V postopku vpisa v razvid je torej ministrstvo dobilo že sprejeto in potrjeno
               programsko zasnovo, ki jo je sprejel programski svet in seveda v skladu z načelom
               avtonomije, programske avtonomije, organizacijske avtonomije RTV Slovenije, ki je
               določena z zakonom seveda ministrstvo v temu postopku in tudi nikakor v drugih
               postopkih ne more presojati ali so te programske zasnove v skladu z Zakonom o RTV
               Slovenija.</p>
               <p>V razpravi smo slišali tudi določene podatke oziroma odstotke, ki so pa bili določeni
               v odločbi o izvajanju televizijske dejavnosti. To odločbo pa v skladu z Zakonom o
               medijih izda Agencija za komunikacijska omrežja in storitve oziroma takrat jo je
               izdala takratna Agencija za pošto in elektronske komunikacije. Tega pa Ministrstvo za
               kulturo ne more komentirati, ker to je pristojnost AKOS oziroma Ministrstva za
               izobraževanje, znanost in šolstvo, šport, v okviru katerega organizacijsko spada ta
               agencija. To je to, hvala.</p>
            </sp>
            <sp xml:id="SDT7-OZK-nujna-10-2016-03-01.sp31">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Anita Koleša.</p>
            </sp>
            <sp xml:id="SDT7-OZK-nujna-10-2016-03-01.sp32">

               <speaker>ANITA KOLEŠA (PS SMC):</speaker>

               <p>Lep pozdravljeni vsi skupaj.</p>
               <p>Res je, da z novo programsko shemo postaja parlamentarni program vse bolj
               informativen, dodajo se uredniško oblikovane vsebine in vse bolj so tudi seveda nam
               postavlja vprašanje ali takšen program še nekako v skladu z Zakonom o RTV Sloveniji
               pri tem pa se seveda lahko tudi še vedno sprašujemo, kaj smo pa ob vzpostavitvi tega
               programa takrat sploh pričakovali?</p>
               <p>Dejstvo je, vsaj tako jaz razumem Zakon o medijih, da naj bi imel tretji nacionalni
               TV kanal posebnega urednika in s tem posebno avtonomijo znotraj RTV Slovenija vemo pa
               da so uredniki v okviru programske zasnove in tudi v skladu s temeljnimi pravnimi
               akti, neodvisni in samostojni. Zdaj, če se je s to programsko shemo zadeva spremenila
               potem je stvar morda tudi iz te plati problematična, ne vem.</p>
               <p>Če predposavljamo, dabi naj skozi ta kanal državljani dobili nekaj avtentične in
               celovite informacije o parlamentarnem dogajanju potem mi dovolite, da se morda nekaj
               vprašam tudi ali sodijo v ta program tudi uredniško vodenje oddaje? Nekaj malega je
               bilo v zvezi s tem že rečeno. Te namreč odražajo neko uredniško držo, seveda pa imajo
               tudi namen k gledanju privabiti čim več gledalcev oziroma povečati zanimivost
               programa o čemer je bilo prej rečeno in nekoliko sem skeptična da program morda
               nastaja tudi s preobsežnimi novinarskimi posegi. S tem menim, da se ne krepi vloga
               parlamentarnega programa ampak morda novinarska prisotnost, v teh vsebinah povečuje
               zgolj atraktivnost neke obravnavne tematike.</p>
               <p>Ob tem se seveda tudi vprašamo ali še sploh drži definicija parlamentarnega programa,
               če že vidimo, da smo v razvidu zapisali, da gre bolj ali manj za informativni
               program. <stage type="mag"/> (nadaljevanje) Res je tudi
               pomembno, da je težko razlikovati, torej pomembno je dejstvo, da je težko razlikovati
               parlamentarni program pa vendarle vemo, da pomeni v prvi vrsti delo v parlamentu,
               delo Državnega sveta tudi prenosi ali pa delo evropskega parlamenta, teh vsebin jaz
               na temu 3. programu kaj posebej ne vidim.</p>
               <p>No, jaz bi rekla, da se včasih dogaja vsaj tako imamo nekako vtis, da nekateri
               gledalci prav zaradi te nove sheme spremljajo zgolj te oddaje, ki so se zdaj potem
               prenesle iz informativnega na 3. program, torej da se več ne spremlja toliko drugih
               prenosov oziroma drugega ampak so gledalci, torej da se povečuje gledanost tega
               programa bolj na račun teh informativnih oddaj, ki so prišle na ta kanal.</p>
               <p>Prej je bila omenjena Satirična oddaja, mislim sem slišala tudi gledalce oziroma
               neke, ja, gledalce, ki so omenjali, da na tem 3. programu gledajo zgolj to oddajo
               torej satirično vsebino, ki je neke vrste lepljenka izjav poslancev v parlamentu
               seveda z uredniškim komentarjem. Nikakor ne mislite, da se zavzemam za kakšno
               ukinitev te oddaje ali kakor koli sploh ne, niti najmanj tudi neke vrste ogledalo nam
               naslavlja vendar pa se sprašujem ali sodi v parlamentarni program. Naj ponovim še
               enkrat, zagotavljal naj bi ta program celovito, nepristransko in neposredno bi naj
               naslavljal gledalce.</p>
               <p>Če se ozremo nazaj, nekaj v zgodovini smo seveda povedali in vse tisto drži. Res je,
               da je bilo ob projektu parlamentarnega programa popolnoma jasno da gre za politični
               interes, gospod Grims je tedaj pojasnjeval, da je zakon potreben tudi zato, da ljudje
               preverijo če jih novinarji pravilno obveščajo in da bodo ljudje sploh vedeli koga so
               volili. Seveda nimamo nikakršnih problemov s tem vendar pa bi vseeno predlagatelju
               povedala, da če ste hoteli biti korektni s temi predlogi se mi zdi precej neokusno,
               da ste v predlogu zapisali, da RTV Slovenija ščiti vlado in koalicijo, ki ni sposobna
               predlagati svojih rešitev in celo, da ni sposobna parirati opoziciji na odprti
               medijski sceni. No seveda ne postrežete s kakšnimi dejstvi ali morebitnimi dokazi, to
               je jasno ampak že ta obrazložitev se mi zdi prevej nekorektna. Bi pa morda rekla, da
               to samo še bolj potrjuje že neke vrste znano resnico, da marsikateremu politiku je
               bolj pomembno kako kaj povedo kot pa kaj povedo, zato bi morda bolj ustrezal format
               kakšnega resničnostnega šova ali pa pečenje na žaru. No, upam pa da se zaradi
               atraktivnosti takšnih shem ne bo vnašalo v 3. parlamentarni program.</p>
               <p>Tudi zato se sprašujem, če je skrb za dosledno upoštevanje zakonskih določb, ki so
               med predlogi za današnjo sejo sploh realni? Naš predsednik odbora je v zvezi s tem že
               omenil dejstvo, da Radiotelevizija Slovenija ugotavlja, da deluje skladno z zakonom.
               Če prav razumem razlagajo, da jim zakon nalaga kaj morajo na podlagi tega Zakona o
               RTV Sloveniji in na podlagi razvida, ki so ga predložili Ministrstvu za kulturo
               izvajati in če smo seveda čisto pošteni in če upoštevamo to, kar je bilo povedano,
               koliko kakšnega programa morajo izvajati potem bi človek rekel, da to tudi drži.</p>
               <p>No tudi nadzorni organi na nek način temu potrjujejo, bodisi da so nepristojni, kot
               smo slišali. Ministrstvo seveda mora upoštevati avtonomijo nacionalne medijske hiše
                  <stage type="mag"/> (nadaljevanje) tako da se po vsem
               tem sprašujem ali ni morda res problem v samem Zakona o RTV Sloveniji ali morda
               seveda tudi v Zakonu o medijih samo ne v tistem, ki smo ga danes prejeli ampak v
               tistem celovitem Zakonu o medijih, ko ga čakamo in bi naj še odgovoril na mnoga druga
               vprašanja našega medijskega prostora.</p>
               <p>Zato bi zaključila s tem, da vendarle dajem poslankam in poslancem v premislek
               predlog tega sklepa. Še posebej glede na to, kar je opozoril gospod Milosavljević
               namreč, če o temu sklepu nalagamo, mislim da set ga vsi prebrali zato ga ne bi
               ponavljala, nalagamo obveznost predvsem nam, torej poslancem in poslankam, ko
               pravimo, da opravimo razmislek o zakonodajnih rešitvah, ki bi parlamentarnemu
               programu RTV Slovenija omogočilo celovitejšo obravnavo dogajanja v politiki na
               nacionalni, evropski in svetovni ravni pa vendarle je treba povedati ali pa pozvati
               ministrstvo, da se ne izogiba svoje vloge pri tem, ker mislim da je zelo očitno, da
               so možnosti za nepravilnosti, celo nezakonitosti v medijskem prostoru izjemno velike,
               čeprav zdaj zgleda tako kot da pri tem ministrstvo nima nič.</p>
               <p>Mogoče bi končala z vprašanjem, kdo torej nadzira 3. parlamentarni program in kdo
               nadzira prijave medija v razvid mediju na Ministrstvu za kulturo? Če je vse v redu
               potem verjetno se mi ta vprašanja ne bi naslavljali danes na temu odboru.</p>
               <p>Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp33">

               <speaker>PREDSEDNIK DR. DRAGAN MATIĆ:</speaker>

               <p>Besedo ima mag. Branko Grims.</p>
            </sp>
            <sp xml:id="SDT7-OZK-nujna-10-2016-03-01.sp34">

               <speaker>MAG. BRANKO GRIMS (PS SDS):</speaker>

               <p>Hvala za besedo.</p>
               <p>Pri eni dobri stari temi, ki se vedno znova odpira na isti način. Vsakokrat, ko
               začnemo govoriti o parlamentarnem kanalu in o neposrednih prenosih iz Državnega zbora
               bi pri tisti razpravi nujno potrebovali pojočo travico. Ker takrat se vsi začnejo
               zaklinjati kako je vse zakonito in kako vsi delajo v dobri veri in kako so vsi za to,
               da ta kanal obstaja edino Majda Širca je imela pa enkrat pogum, da je naglas povedala
               da ji je edina želja, da se ga čim prej ukine pa to je skozi zobe povedala.</p>
               <p>In za to v resnici gre, tukaj je neskončno enega sprenevedanja o temu zakonu, ki se
               ga mimogrede sabotira od prvega dne kar je bil potrjen na referendumu in potem, ko je
               bil še enkrat potrjen na referendumu in mimogrede svetoven rekord glede tega je pa
               sploh vse samo dober zakon. Ampak zakon je čisto v redu samo brati ga je treba in
               tukaj ni nobenih dilem, ki so se zdaj odpirale kako je treba razmisliti ali je zakon
               takšen ali takšen ali je drugačen.</p>
               <p>Zelo preprosto je, bom povedal po domače, tista registracija, ki ste jo dali na mizo
               je popolnoma nezakonita. Tisti, ki je takšno predlagal je delal nezakonito, tisti ki
               je takšno potrdil je delal nezakonito, tisti ki to izvršuje dela nezakonito ker je
               zakon kristalno jasen. Ima, kje je tukaj kaj je pravzaprav parlamentarni kanal zaradi
               tega, ker tudi danes nas verjetno kdo še gleda pa morda niti kdo v tej dvorani ne
               razume. Če berete učbenike, politologije, tudi učbenike FDV, v njih lepo to piše je
               kaj prednost neposrednih prenosov oziroma parlamentarnih kanalov točno to, da ni
               nobenega uredniškega posega v program da ni nobenega izbora, da ni nobene presoje kaj
               bo ljudi zanimalo pa kaj jih bolj zanima pa kaj jih malo manj zanima ampak da je to
               nepotvorjeno dejansko dogajanje iz prve roke in da je to posebna, to posebej
               poudarjam, demokratična dobrina in demokratična kvaliteta, oziroma kot Američani
               rečejo, demokratičen standard.</p>
               <p>Američani imajo glede tega sploh zadevo perfektno narejeno pa jo malo opišem za
               osvežitev spomina, ker o tem že nekaj let nismo govorili. Tam obstajata zdaj že dva
               parlamentarna kanala, oba na isti način. Parlament sam ima osebje, ima svojo
               televizijo, vse posname, brez izjeme po posebnem protokolu in da potem to na link
               navzven. Dva kanala sta temu izrecno posvečena, oddajta 24 ur na dan, lahko se pa
               priklopi še kdor koli drugi in prosto prenaša. In to bi bil ideal v bistvu tudi za
               Slovenijo ampak <stage type="mag"/> (nadaljevanje) v
               Sloveniji je to praktično nemogoče, zakaj? Ker se je skozi 25 let preko vseh
               osrednjih medijev dopovedovalo zaradi političnih interesov nekoč Milana Kučana,
               kasneje drugih in tukaj nihče ni čisto nedolžen, da se razumemo, da je parlament nek
               nebodigatreba, ker je seveda parlament kontrola izvršilni veji oblasti in to je
               problem, ki je v resnici v ozadju te zgodbe. In zaradi tega se vedno hoče izbirati
               kaj se bo pokazalo ne pa, zaradi tega mogoče kdaj baterije zmanjka pa zaradi tega
               enkrat ni snemalcev. In potem se zgodi, glej slučajno, da se na neki seji razkrije
               fantastičen podatek, da v enega od obskurnih slovenskih medijev se steka 200
               milijonov evrov denarja iz zdravstva, to se pravi 200 milijonov evrov je nekdo po
               domače rečeno ukradel bolnikom in jih dal v nek medij in točno tista seja ni
               prenašana in ljudje to ne vedo, v zavesti ljudi se to ni zgodilo. In takšnih zgodbic
               je še nekaj.</p>
               <p>In zaradi tega da se to ne bi dogajalo je zakon kristalno jasen, zakon pravi
               naslednje, da je ta kanal namenjen, citiram po spominu "prenosom sej in prenosom sej
               delovnih teles Državnega zbora Republike Slovenije." To se pravi ne enega ali drugega
               ampak vseh, brez izjeme in to je poslanstvo tega kanala in nič drugega ni poslanstvo
               tega kanala. Poleg tega, kar se je v ZDA jasno vedelo, ni dovolj materiala da bi 24
               ur na dan to oddajali, zakon pravi, da je potrebno pokrivati tudi Državni svet in
               Evropski parlament kjer pa je zakon napisan tako, da dejansko dovoljuje neko
               uredniško politiko, katere stvari predvaja, katere pokaže potem, ko do konca izpolni
               tisto prvotno poslanstvo. In od tam naprej, ko je tudi ta drugi del, to se pravi
               dodatni del poslanstva izpolnjen je šele mogoče govoriti o tem, da je to možno
               obogatiti z drugimi vsebinami in tam pa je potem pravzaprav uredniška politika že
               bistveno bolj svobodna ampak seveda v okviru tega celotnega člena zakona.</p>
               <p>To se pravi, šele po tem, ko se brez izjeme posname in prenaša vse seje Državnega
               zbora, vse seje delovnih teles brez izjeme se obogati program s prispevki in
               pokrivanji iz Evropskega parlamenta in Državnega sveta in, ker je v zakonih tukaj
               kristalno jasno, tukaj ni nobene dileme. In šele od tam naprej se lahko potem seveda
               obogati program, se lahko naredi, ne vem satirične oddaje se lahko naredi pogovorne
               oddaje, vse to zakon že notri v enem okviru začrtuje znotraj tega okvira je to stvar
               uredniške politike RTV in uredništva, ki bi po zakonu moralo biti posebej, ker je to
               poseben program. In tisti, ki vse to varčevalno združuje in ne vem kaj krši zakon in
               to je čisto sprenevedanje, da se to ne vidi, da se to ne ve. In tisti, ki temu kanalu
               stalno zmanjšuje sredstva spet krši zakon, ker onemogoča poslanstvo nečesa ker ne
               samo da je zakonsko kristalno jasno napisano ampak je še dvakrat potrjeno na
               referendumu. In, ker mimogrede, še enkrat povem, vsi učbeniki opisujejo kot posebno
               demokratično kvaliteto. Zato sem rekel na začetku da bi rabili kadarkoli odpremo to
               razpravo eno pojočo travico, ker polovica seveda inženirjev človeških duš, kot se
               temu včasih reče ima pa pri tem grozno figo v žepu in so kar bolni od tega, da ima
               nekdo neposreden prenos. Oni bi to izbrali pa to bi povedali, ne to pa ni za ljudi,
               to pa ne zanima ljudi, tega pa ne bomo povedali. Ne, kvaliteta je točno v tem da se
               brez izjeme pokaže vse kot je, lahko je genialno ali pa neumno ampak ljudje naj si
               sami ustvarijo o tem svoje mnenje. To je bistvo parlamentarnih kanalov in to je
               kvaliteta parlamentarnih kanalov ki jo vsa mednarodna literatura brez kakršnega koli
               dvoma že ves čas zapisuje. In to lahko preverite v domači, še enkrat povem tudi na
               FDV, ne boste verjeli, obstaja to v enem učbeniku ga lahko zdaj sem prinesem ali pa v
               tuji literaturi.</p>
               <p>In glede razprav, ki so bile do zdaj moram reči, da mi je zelo všeč bila razprava
               gospe Sluga, ker je dejansko lepo, / nerazumljivo/ sledila tistemu kar je bila
               pravzaprav takrat razprava o temu zakonu, čeprav ni bila zraven. Moram pa reči, da me
               strahovito moti to, da nekateri, <stage type="mag"/>
               (nadaljevanje) ki ste od vsega začetka spremljali te polemike, ki točno veste kako je
               bil zakon sprejet, ki točno veste kaj je vsebina zakona pa postavljate neke lažne
               dileme, ki se odpirajo vedno znova. Teh dilem ni. Poslanstvo 3. kanala, ki mora biti
               samostojen in avtonomen in ustrezno financiran s strani RTV Slovenija, ker je to
               izrecna zahteva zakona in je za to odgovorno vodstvo RTV Slovenija, je da pokriva vse
               seje v parlamentu, da prenaša seje kadar je le to možno, če ne jih posname in zavrti
               posnetek. In to ali daš eni seji prednost ali drugi je edina svoboda, ki jo tukaj
               uredništvo ima, ne pa da nekaterih sej pač ne posname in se slučajno glih tam nekaj
               zelo pomembnega pokaže. Če bi šli na to, kar mimogrede vedno znova visi v zraku, ja
               bomo prenašali samo še seje Državnega zbora, delovnih teles pa ne, se morate zavedati
               kaj bi imelo to za posledico. To bi imelo za posledico celo dražje delovanje države.
               Kaj bi bil rezultat? Vsako pomembno zadevo bi spravili vedno na sejo Državnega zbora.
               A je to komu v interesu? Jaz upam, da ne. To mimogrede pomeni bistveno težje
               delovanje Državnega zbora, pa tudi manj kvalitetno, za vas pa bi bil na koncu
               rezultat isti, ampak to bi se potem zgodilo. Zato, kot rečeno je treba delovna telesa
               vsa prenašati. Kar se tiče Državnega sveta pa Evropskega parlamenta pa jasno, da to
               fizično verjetno neobvladljivo pa tudi nesmiselno in tam pač vam je prepuščeno kaj
               pokažete in kaj ne. To je pa stvar uredniške politike in to ste do zdaj kar dobro
               peljali, to moram reči. Tisto, kar je tukajle v teh predlogih sklepov kristalno jasno
               je to, da na nek način se vedno znova v Sloveniji vrnemo z malo humorja k začetku, da
               se mora zapisati sklep, da je treba zakon spoštovati, kajti to je naš predlog sklepa.
               Zato, ker nekateri sedijo na ušesih, pa ga nočejo, ker oni bi to malo drugače. Ampak,
               oprostite, to je balkanizem, dajmo se razumeti za koga gre pri temu. To stalno
               izmotavanje prava. Tako kot pri migrantih, ker se ni spoštovalo pravo imamo zdaj
               totalni cirkus pa ogromne stroške pa še nevarnost je s tem. Tukaj je pa isto. Zakaj
               se ne spoštuje zakon? Če bi se zakon od začetka dosledno spoštovalo in izvrševalo se
               je pa imelo strahotno figo v žepu in saj vem, da se ni sploh hotelo tega, tako da
               tudi sam osebno bi bil tistim, ki ste začenjali pri tem kanalu zelo hvaležen, ker ste
               orali ledino, ker vem, da so vam metrska polena pod noge metali, ne samo polena.
               Ampak, zakon je pač treba uresničiti. Teoretično bi lahko tudi šli kdaj na še večjo
               izboljšavo, da bi bila to zaveza javne radiotelevizije, ker to sigurno tja sodi. Da
               bi pa ob enem omogočili tudi drugim, da se na osnovi ali nekega javnega razpisa ali
               kakorkoli že priključijo kadar sami to želijo. Tudi to bi bilo teoretično možno,
               ampak zaenkrat pač je zakon tak kot je in jaz osebno mislim, da je zelo lažna dilema
               ali zakon izvajati. Zakon je treba izvajat. Tisto kar je bilo do zdaj narobe in kar
               zdaj dela težave je pa treba popraviti. Če je nekdo v registracijo poslal nekaj kar
               gre pač čisto mimo zakona je treba to spremeniti. Ne pa potem spreminjati zato
               zakona, da bomo pač zadevo izrodili, potem bomo pa spremenili zakon zato, da bomo
               temu prilagodili zakon. To pa ne gre, to je pa potem čisto nekaj drugega. In tukaj je
               treba stvari vrniti lepo na začetek. Še enkrat povem, ni bistvo tisto kar je zraven,
               bistvo parlamentarnega kanala so neposredni prenosi, ki morajo veljati od prve do
               zadnje sekunde, ki morajo biti ustrezno kvalitetni, ki morajo biti dobro slišni in ki
               morajo biti prenašani enako kot vsi drugi posredni kanali na RTV Slovenija. Tukaj ni
               nobene dileme. In to v okviru teh prenosov mora biti zagotovljen brezhiben prenos
               vseh delovnih teles od prve do zadnje minute in seveda vseh sej Državnega zbora. Če
               se kje pokriva kaj, se pač posname in se predvaja posnetek. Zdaj kar se pa tiče pa
               tehnične opreme, ker to vedno znova slišimo je pa stvar debate in dogovora z Državnim
               zborom. Jaz osebno mislim, da bi se dalo brez kakšnih grozljivo velikih stroškov kar
               dobro opremiti tudi tole / znak za konec razprave/ pa še kakšno sobo z enimi parimi
               kamerami, morda ne tako kvalitetno, kot tiste, ki so bile namensko dol narejene,
               ampak bi se jih dalo. Je pa itak omejitev v Državnem zboru, da več kot dve delovni
               telesi ne smeta hkrati zasedati. Problem je samo v tem, da je opremljena s kamerami
               ena zelo majhna soba tam dol, ta tukaj, ki je pa dovolj velika pa ni. Ampak to je
               pač, vem, da ni odgovornost RTV Slovenija, ampak to bi se z enim pametnim<stage type="mag"/> (nadaljevanje) sporazumom dalo zelo
               hitro popraviti in potem tudi tiste dileme, ki ste jih prej omenili, da pač se nekje
               vidi oziroma sliši, ne vidi pa se dogajanje odpade. Ampak tukaj je bistvo pač le
               vsebina, vsebina, ki mora biti nepotvorjena, ki mora biti celovita in brez
               najmanjšega posega. Če je pač, vsak naj si ustvari mnenje prav po tem kako kdo
               nastopa, to ni domislica ne vem nekoga od nas, to kot kvaliteto, kot demokratičen
               standard je zapisano celo v učbenikih na fakultetah, pa ne vedno znova odpirati tople
               vode. In ta standard je treba krepiti, ga je treba ohraniti. In to kvaliteto se potem
               lahko nadgradi še s čim drugim. So raziskovalne oddaje, so debate v živo, je vse
               tisto kar o čemer govorite. Ampak to ne sme iti na škodo tega primarnega poslanstva,
               v nobenem primeru. Zagotovo pa na ta kanal ne sodijo ne vem, oddaje o gojenju oliv in
               o formuli 1. To pa pač ne sodi sem in tukaj je najbrž stvar kristalno jasna. Še
               najmanj pa tako, da se kakšnega delovnega telesa ne prenaša, zato se ima pa kakšno
               zelo čudno vsebino gor, recimo formulo 1. Jaz tudi rad formulo 1 gledam, ampak temu
               so namenjeni drugi kanali. Tako, kot je že prej ena kolegica rekla. Dobro, s tem, da
               ne bom predolg bi končal. Bi pa opozoril, da če želite pač iti v smeri razprave tudi
               za gospo Sluga bi opozoril, tiste, ki ste jo sami dali, potem je treba podpreti
               sklepe, ki smo jih predlagali predlagatelji. Medtem, ko tole kar je dano sem na mizo
               jaz ne vem če je dobronamerno. Ampak to je spet sklep, ki je zelo raztegljiv, ki se
               ga lahko razume tako ali drugače in lahko pomeni tudi zelo luč za to, da bo iz
               parlamentarnega kanala ratalo čisto nekaj drugega kot je pač tisto čemur se reče
               demokratičen standard in demokratična kvaliteta, ki je v določeni meri bila razvita
               še enkrat povem, vsem ki ste pri tem pomagali hvala, ampak pri tem je treba biti
               dosleden. Tukaj ni možnosti za nobena odstopanja, ni možnosti za nobeno uredniško
               politiko, da nečesa pa ne bomo pokazali, potrebno je pokazati vse. Ljudje imajo
               pravico vedeti, to je ustavna pravica.</p>
            </sp>
            <sp xml:id="SDT7-OZK-nujna-10-2016-03-01.sp35">

               <speaker>PREDSEDNIK DR. DRAGAN MATIĆ:</speaker>

               <p>Replika? Gospa Koleša.</p>
            </sp>
            <sp xml:id="SDT7-OZK-nujna-10-2016-03-01.sp36">

               <speaker>ANITA KOLEŠA (PS SMC):</speaker>

               <p>Ja, jaz bi samo toliko v zvezi s sklepi rekla eno stvar. Če je gospod Grims v začetku
               svoje razprave omenjal nezakonitosti, če sem ga prav razumela pri dobitvi dovoljenja
               za opravljanje radijske in televizijske dejavnosti, torej pri tem razvidu. In če smo
               mi sami ugotavljali, da pravzaprav očitno ni nadzora nad tem in tretja stvar predlog
               predlagatelja v zvezi s tem tretjim sklepom, se nanaša na to, da naj sprejmemo sklep,
               da naj RTV Slovenija upošteva zakon. Jaz moram reči, da se mi zdi malo morbidno
               sprejemati tu sklep, da naj nekdo upošteva zakon. To je seveda jasno in popolnoma da,
               da tega enostavno ni za sprejemati kot neko obliko sklepa, ker to pač to je dejstvo.
               Zato smo ravno iz teh razlogov v katerih smo, do katerih smo v tej razpravi prišli in
               o katerih ste govorili tudi v gospod Grims, pa vendarle menim, da je ta naš sklep,
               nas napotuje, da pridemo morda do nekih rezultatov, ki bodo te nezakonitosti
               odpravili, oziroma ne bo možnosti zanje in pa seveda tudi, da morda popravimo še kaj
               kar bo resnično televizijo Slovenije napotilo k temu, da bo izvajala takšen
               parlamentarni program kakršnega očitno vidim da si želimo vsi, tako tisti, ki ste
               predlagali to sejo, kot tudi mi ki smo seveda z veseljem sprejeli to pobudo.</p>
            </sp>
            <sp xml:id="SDT7-OZK-nujna-10-2016-03-01.sp37">

               <speaker>PREDSEDNIK DR. DRAGAN MATIĆ:</speaker>

               <p>Ja zdaj predno dam besedo gospodu / nerazumljivo/, moram reči, da iz te razprave ne
               razumem čisto dobro, ker je gospod Grims govoril o nezakonitostih, oziroma tisti, ki
               je predlagal določeno vsebine oziroma vpis v tak program v uradne evidence, da je
               kršil zakon, da je tukaj imamo dokumente iz leta 2007, to je bil gospod Guzej, gospod
               Možina, takrat je bil minister gospod Simoniti. Če že od takrat naprej te kršitve
               obstajajo potem imamo res problem in je to en razlog več, da je treba res sistemsko
               pristopiti k tej 3. točki oziroma videti kako stvari bolj doreči,<stage type="mag"/> (nadaljevanje) ker se očitno nedorečene. če imamo
               ministrstvo, ki pravi da nima pristojnosti, če imam inšpektorat, ki pravi, da nima
               pristojnosti, če imamo sporočilo od AKOS, ki pravi, da je vse v redu, da sploh ne
               meri program RTV Slovenija ker ima pač svoje razloge zakaj tega ne počne, lahko
               ugotovimo da sistem ne deluje. In je treba tukaj popraviti zakon v tistem drugem
               odstavku 3. člena moramo bolj doreči, da bomo imeli potem, da bomo prišli ven iz tega
               začaranega kroga. To je naša ideja in nič drugega ne želimo, nimam nobenih mračnih
               namenov, da bi želeli kar koli znižati demokratične standarde, kakor je bilo razumeti
               iz razprave.</p>
               <p>Imate repliko, gospod Grims, seveda, izvolite.</p>
            </sp>
            <sp xml:id="SDT7-OZK-nujna-10-2016-03-01.sp38">

               <speaker>MAG. BRANKO GRIMS (PS SDS):</speaker>

               <p>Zdaj ste točno to naredili, kar sem govoril, da se ne sme dogajati. Zaradi tega, ker
               praksa ni bila takšna kot je zapisana v zakonu ste rekli, je treba spremeniti zakon.
               Ne, treba je izvajati zakon, ki je kristalno jasen, vem pa da je bil marsikomu zlasti
               na začetku na RTV pa še kje strahoten trn v peti. In zaradi tega so se stvari
               odvijale z neskončno muko, silno počasi. Vsi so pričakovali da bo zakon ukinjen,
               gospa Širca je potem prišla kar s tem, da ga bo ukinila pa se je opekla, ker je bil
               še enkrat na referendumu potrjen in zakon velja in samo izvajati ga je treba, ga ni
               treba čisto nič spreminjati. Če bi se dosledno izvajale te stvari ne bi bilo nobenih
               težav, vse ostalo je pa stvar uredniške politike in pristojnih organov RTV in seveda
               vseh ostali, ki so udeleženi v temu procesu. Ampak po tem, ko se izvede dosledno to
               primarno poslanstvo.</p>
               <p>Skratka zakon je treba izvajati, to je vse, "simpl", ne?</p>
            </sp>
            <sp xml:id="SDT7-OZK-nujna-10-2016-03-01.sp39">

               <speaker>PREDSEDNIK DR. DRAGAN MATIĆ:</speaker>

               <p>Škoda, ker ni gospe Širce, da bi lahko replicirala ampak zdaj pa mislim, da je že
               gospod Filli malo nestrpen in ima precej stvari, ki bi jih razložil. Izvolite, gospod
               Filli.</p>
            </sp>
            <sp xml:id="SDT7-OZK-nujna-10-2016-03-01.sp40">

               <speaker>MAG. MARKO FILLI:</speaker>

               <p>Toliko se je že nabralo da tudi ne vem, če bom vse zaobjel ampak bom šel kar od konca
               nazaj in v bistvu kar je gospod Grims povedal, saj v bistvu me veseli, zadovoljen bo,
               če se zakon izvaja in zakon se izvaja.</p>
               <p>Zdaj, jaz sem, vem da ste vi navajeni tega, da se v politiki verjetno neke stvari
               dovoljkrat ponovi pa postanejo resnica. Zdaj, z nami, s to ekipo ker pa smo
               profesionalci in ne politiki, to ne bo šlo.</p>
               <p>Zakon se izvaja, mene zanima ali vam je znan primer katere koli seje Državnega zbora,
               a) da ni bila prenašana b) da smo vanjo posegali? Mislim, da ne. </p>
               <p>Drugič, odbori komisij, mi seveda prenašamo vse kar je možno prenašati, ne prenašamo
               pa vseh. Zakon pravi da moramo vse, če že hočete tako natančno brati zakon. Ne piše
               prenosi vseh sej, prenosi sej.</p>
               <p>Zdaj pa gremo malo v zgodovino, kdo naj bi zagotovil sliko in zvok iz teh dvoran,
               leta 2008? Državni zbor. Državni zbor je opremil določene dvorane, zato da bi mi
               lahko to prenašali in ker je Državni zbor to opremil je seveda dal tudi pravico
               "komercialkam", da ta signal uporabljajo.</p>
               <p>Zdaj, naredimo kratek korak nazaj, če želite zgolj tehnične prenose sej, brez
               nobenega posega, zakaj potrebujete Radiotelevizijo Slovenijo pravzaprav? To je danes
               preprosto izvedljivo, kupiš nekaj naprav, vzpostaviš en kanal in te seje prenašaš.
               Ampak, vi ste potrebovali oziroma Državni zbor je potreboval Radiotelevizija
               Slovenija, da je vzpostavila infrastrukturo, da je pripeljala znanje ampak ni
               določil, da pa Radiotelevizija Slovenija pa zdaj nima več avtonomije. torej javni
               zavod na področju medijev ima avtonomijo ampak ne pri parlamentarnem programu, tam pa
               ne, tam pa ste tehnične službe Državnega zbora. To ne piše v Zakonu o Radioteleviziji
               Slovenija. In mi seveda moramo prenašati seje Državnega zbora in moramo prenašati
               seje delovnih teles. Ampak tudi tukaj so žal neke omejitve, imamo finančne omejitve,
               imamo prostorske omejitve, vi jih imate tukaj, imamo časovne omejitve.</p>
               <p>Ko mi govorimo o spletu govorimo o spletu govorimo o možnosti, da dve seji hkrati
               prenašamo ne, da bi prenašali na spletu namesto na programu, to je ravno to kar ste
               govorili. Ampak, če splet ni v redu potem seveda ostajamo pri prenosu ene zadeve
               naenkrat. Oglejte si posnetek današnje seje z eno kamero pri tej dolgi mizi, to je
               absolutno ne-televizijsko. Mi ne bi smeli iz strokovnih standardov dopustiti takšne
               seje in praviloma bi seje delovnih teles morale biti prenašane zgolj iz Tomšičeve,
               tam imate dve dvorani, morali bi ste tako organizirati, da imate seje delovnih teles
               tam in ne bi imeli nobenih tehničnih težav. Mi smo si tudi za to uredili režijo da
               lahko to delamo.<stage type="mag"/> (nadaljevanje) Potem
               dalje, prišlo je do debate ampak vi prenašate seje mi pa tega nimamo arhiviranega.
               Smo rekli Državni zbor ampak mi nismo vaša služba, v i morate arhivirati vaše seje in
               na prošnjo Državnega zbora zdaj mi arhiviramo tudi te zadeve. Skratka tudi tukaj smo
               šli nasproti, vlagali smo sredstva, vlagali smo kadre, opravljamo neke vrste storitve
               za Državni zbor ampak vsemogočni pa nismo.</p>
               <p>In zdaj jaz bi vseeno rad spomnil najprej na ta podatek, poglejmo malo sosede;
               italijanska radiotelevizija razpolaga s približno 4 milijardami evrov, ORF z 1
               milijardo evrov, celo HRT ima 200 milijonov na razpolago, Radiotelevizija Slovenija
               120. Torej, že tukaj smo majhni v temu prostoru, če se primerjamo s sosednjimi
               državami. Znotraj tega opravljamo to dejavnost. Mimogrede, leta 2005 ko ste naložili
               nov program televiziji Slovenije ste hkrati zamrznili RTV prispevek torej ne da ste
               omogočili, da bi se ta storitev tudi financirala, novo storitev se je naložilo
               radioteleviziji in trajno omejilo RTV prispevek, ki se lahko spremeni samo s
               spremembo zakona.</p>
               <p>In že tam smo bili hendikepirani, da bi bilo potrebno novo storitev vzpostaviti iz
               nič. In takrat verjemite, da bi bilo veliko iznajdljivosti in dobre volje, da se je
               ta program postavil. Res so prihajala polena pod noge ampak morda ne iz tiste strani,
               ki jo imate vi v mislih.</p>
               <p>Zdaj pa finančne omejitve, poglejte, vi pravite, kaj pomeni en snemalec… Saj je res
               morda, en snemalec danes ni nič za eno sejo ampak mi imamo podobno situacijo na
               mnogih drugih področjih in sigurno Radiotelevizija Slovenija kot javni medij ni bila
               ustanovljena zaradi tega, da lahko pokaže razprave v parlamentu. Ampak njena prva
               funkcija je kulturno področje, otroci, mladina, edini v državi smo, ki znotraj
               elektronskih medijev poskrbimo za dostopnost vsebin za invalide in tako naprej.</p>
               <p>In, ko se pojavi vprašanje enega snemalca pa jemljem to zdaj kot morda banalen
               primer, enako snemalca zahteva otroški program, zato da za Infodrom naredi en
               prispevek več in mogoče se tisti dan odločamo ali bomo pokrili en kulturni dogodek,
               en dogodek za otroke ali pa morda eno sejo tukaj v parlamentu. Ja, to je na tehtnici
               vsak dan, ker resurse moramo locirati in teh 120 milijonov ki se vam zdi sicer
               ogromno, ko razporedite to na narodnostne manjšine, na oddaje za Rome, na vse kar sem
               že prej našteval, na športne dogodke, kjer si verjetno ne predstavljate da ne bi
               prenašali dosežke naših šampionov. Redko kdo v Sloveniji še poskuša kupiti te športne
               dogodke, verjetno niti ne veste koliko stanje, saj ni potrebno, da veste. Ampak jaz
               vam povem, da na koncu mi tehtamo in tehtamo tudi v tej smeri.</p>
               <p>Zdaj pa, kar se tiče direktnih, bi rekel, na nek način očitkov. poglejte, tukaj danes
               govorimo o tem, pa bom dal eno lepo prispodobo, nekdo pravi Filli je nevarne voznik,
               ker niti en policist še ni nameril, da bi vozil pod 50 po mestu. Torej je nevaren
               voznik, res. Torej samo zato, ker še nihče ni ugotovil da smo zakoniti smo
               nezakoniti. Mislim, te logike jaz iskreno ne razumem. In to zdaj tukaj razpravljamo
               po 8 letih odkar obstaja ta program. Mi sheme nismo spremenili, še bedno prenašamo
               seje in ne samo to, povedal vam bom en primer, večkrat smo apelirali na Državni zbor,
               ali lahko svoje delo končate do 19-ih. Veste zakaj? Ker ob 19-ih na tretjem sporedu
               je dnevnik z znakovnim jezikom za gluhe in naglušne. In kadar vi delate po 19. uri mi
               umaknemo dnevnik. Kar je pravilno seveda iz vašega zornega kota a se postavite v
               vlogo teh invalidov, ki tistega dne ne morejo spremljati dnevnik.</p>
               <p>Skratka, razlagam vam samo to, da vaše delo ima prednost pred vsem ostalim, ima in
               potegnemo do katere koli ure, kadar koli vi imate seje. To ni sporno, tega mi ne
               oporekamo samo ne morete potem reči, da mi tega ne izvajamo, ker izvajamo.</p>
               <p>Kar se tiče razvida medijev, poglejte, po katerem členu zakona, katerega zakona? Prej
               je gospod Jezovšek to razložil, je ta opis nezakonit. Kateri zakon je prepovedal
               takšen opis? Jaz nisem slišal tega danes. Zato, ker smo prijavili nek program ki je
               seveda namenjen temu in to je njegova prednostna naloga in če mi tega namena ne bi
               izvajali bi bili nezakoniti ampak mi izvajamo, tudi zdaj smo v prenosu ali snemamo ne
               vem točno… Ampak mi to izvajamo in to delamo. </p>
               <p>Tako da absolutno ne razumem očitka, da mi te naloge ne bi počeli. In vse vsebine, ki
               so dodatne <stage type="mag"/> (nadaljevanje) in, ki
               popestrijo ta kanal ne gredo nikoli na račun tega programa ampak gredo v prostem
               času, takrat ko vi ne delate. Ob sobotah in nedeljah ne delate. </p>
               <p>Oljke, če smo že pri tem, oljske so bile prispevek znotraj Primorske kronike,
               informativne oddaje, ki je znotraj tega imela en prispevek o oljkah in res, Primorsko
               kroniko in Slovensko kroniko in Dnevnik in Odmeve ponovimo tudi na 3. programu.</p>
               <p>Gospod Breznik je prej povedal, dani bil vabljen… Je bil vabljen v oddajo Politik, to
               sem jaz pa je zavrnil sodelovanje. Skratka imamo odgovore.</p>
               <p>Formula 1 se je zgodila enkrat, morda res dvakrat, zato ker je istočasno igrala
               reprezentanca in nismo mogli ne pokazati reprezentance slovenske, mislim da je šlo za
               nogomet, v enem primeru je šlo pa za košarko, ko je bilo svetovno prvenstvo. In ker
               nismo mogli pokazati ne enega ali drugega smo morali dati na dve mreži v nedeljo
               zvečer. Ko absolutno sem prepričan, da niste še zasedali.</p>
               <p>Tako da, ti očitki so iz trte zviti, mi se resnično trudimo, da ta program naredimo
               čim bolj kakovostnejši, s tem so tudi vaše vsebine vključene v kakovostni program, ki
               je gledan, ki je atraktiven. Jaz mislim, da bi s tem vi morali biti zadovoljni, ker t
               oje bistveno boljše, to je dodana vrednost napram temu, da imate zgolj suhoparen
               kanal, ki kaže zgolj seje in potem morda neko grafiko, neko glasbo in tišino z
               napisom naslednja seja sledi čez štiri dni morda ob 14. uri. Razumete o čem govorim?
               Govorim o tem, da spoštujemo absolutno to nalogo, ki jo imamo in se trudimo okoli te
               naloge in smo ogromno investirali v to ampak televizija, zato da ta kanal izrablja
               mora narediti še kaj in to je, bi rekel, vse kar lahko o tem rečem.</p>
               <p>Tudi očitki na račun RSI, podobna zgodba ali ta RSI – Radio Slovenia International,
               ali izpolnjuje nalogo zaradi katere obstaja? Seveda izpolnjuje, periodični ima
               poročila, prometne informacije, oddaje v angleškem in nemškem jeziku. Ali informira
               tujo javnost? Seveda jo informira. Ali mora to početi 24 ur na dan in vseh 60 minut?
               Ja, seveda ne. Seveda ima lahko tudi druge vsebine zato, da je zanimiv, da je
               poslušen ampak svojo funkcijo pa opravi, to je pomembno. In mislim da tudi tukaj ne
               kršimo zakona, kvečjemu smo nadgradili neko nalogo ki bi jo lahko zelo suhoparno
               izvajali. In verjemite mi, okoli tega imamo z našimi uredniki večkrat tudi bitke, ker
               želijo več, ker želijo nadgraditi, ker bi želeli seveda tudi več sredstev zato, d ato
               počnejo pa jim tega vedno ne moremo zagotoviti ampak ne morem pa reči, da nek
               urednik, ki želi program obogatiti z dodatno vsebino krši zakon. Dokler opravlja
               svoje osnovno poslanstvo, to je pa predpostavka.</p>
               <p>Torej najprej prenašamo seje, pokažemo vaše delo, strinjam se z vami, ta razprava
               okoli naknadnega posnetka, o tem se lahko pogovorimo in ugotovimo kdaj, ko je to
               tehnično možno, da to naredimo, to je prostor o katerem sva se z direktorico že
               pogovarjala. Ampak ob tem in ob tem, ko vse to zapolnimo pa mislim, da ni ovir da
               imam ona teh sporedih še kakšno drugo vsebino.</p>
               <p>Jaz bom tukaj končal, ker je že pozna ura.</p>
            </sp>
            <sp xml:id="SDT7-OZK-nujna-10-2016-03-01.sp41">

               <speaker>PREDSEDNIK DR. DRAGAN MATIĆ:</speaker>

               <p>Gospod Grims verjetno misli, da je bil narobe razumljen ali nekaj…</p>
            </sp>
            <sp xml:id="SDT7-OZK-nujna-10-2016-03-01.sp42">

               <speaker>MAG. BRANKO GRIMS (PS SDS):</speaker>

               <p>Če dovolite, predsedujoči…</p>
            </sp>
            <sp xml:id="SDT7-OZK-nujna-10-2016-03-01.sp43">

               <speaker>PREDSEDNIK DR. DRAGAN MATIĆ:</speaker>

               <p>Ja, izvolite, izvolite.</p>
            </sp>
            <sp xml:id="SDT7-OZK-nujna-10-2016-03-01.sp44">

               <speaker>MAG. BRANKO GRIMS (PS SDS):</speaker>

               <p>Imam repliko, poglejte, bom začel z ustavno normo, v Sloveniji ima oblast ljudstvo in
               to ljudstvo izvoli parlament, gremo lepo po stopničkah.</p>
               <p>In ta parlament je sprejel zakon in s tem zakonom je bila ustanovljena RTV Slovenija
               kot javna Radiotelevizija. Se pravi televizija ni nad zakonom ampak je bila
               ustanovljena od parlamenta z zakonom. In zakon definira vaše poslanstvo in vi ste ga
               dolžni izvajati, brez izjem. To se pravi, ko ste prej rekli zakon izvajamo, v tistem
               delu ko posamezne seje niso bile nekatere tudi izjemno pomembne kot se je izkazalo,
               prenašane pač v temu delu zakon ni bil izvajan.</p>
               <p>In samo o tem govorimo, vse ostalo je čisto v redu, tudi tisto da imate recimo
               grafiko dodano, da dajete še spodaj dodatne informacije, to je čisto lepo in
               pozitivno ampak to je vse, kot rečeno, nadgradnja potem ko se poskrbi za osnovo. In
               tukaj ni nobenega <stage type="mag"/>(nadaljevanje)
               prostora, ne za povzdigovanje glasu ali pa ne vem za kaj, ampak je treba pač zakon
               spoštovati, samo za to gre. V tistih delih, ki ste jih sami definirali, recimo, da
               tale prostor ni ustrezno opremljen, bomo pač tisti, ki ga uporabljamo, morali vsi
               skupaj pogoltniti cmok in do nadaljnjega še vedno snemati z eno kamero, ker ne gre
               drugače, ker samo na ta način omogočamo ljudem uresničevanje ustavne pravice. In to
               je vaša naloga, vi jim dajete informacije, to je njihova ustavna pravica. In zato
               imate pravico, da kot javni servis dobivate sredstva, zato imate sploh svoj proračun,
               sicer ga ne bi imeli, bi ga imel nekdo drug in bi tisti izvajal to poslanstvo, kajne,
               tako da se razumemo. In zaradi tega poglejmo, kje se dajo stvari izboljšati, da se
               dosledno izvede zakon. Seveda je pa treba upoštevati, da so viri za vse omejeni in da
               je tudi politična situacija taka, kot je. Jaz osebno nimam takega strahu kot marsikdo
               tukaj, žal, tudi v minulih sestavah ste jih imenovali. Če bi bilo po moje, bi se tale
               prostor ustrezno opremil, pa ne bi bilo nobene težave. Ker edina težava nastopi, ker
               imamo krasno opremljeno tisto malo dvoranico, ki je praktično nihče ne uporablja,
               nimamo pa ustrezno opremljene te dvorane, ki je dovolj velika za velike seje, in to
               bi bilo pač treba urediti. Ampak to bi se dalo urediti z ustreznim dogovorom med RTV
               Slovenija in parlamentom. Tak dogovor bi bil tudi realen, zaradi tega, ker bi
               upošteval tisto realno stanje, kjer se praviloma vodstvom parlamenta zatresejo hlače,
               ker se ustrašijo, kdo bo načel vprašanje stroškov zaradi teh stvari. Ker se je nekoč
               silno hujskalo ljudi, da kaj se pa to pravi, glejte, poslanci hočejo, da se jih
               prenaša. Meni je čisto vseeno, ali se mene vidi ali ne vidi, ampak želim pa, da
               ljudje vidijo in slišijo dogajanje v parlamentu, od prve do zadnje minute, zato ker
               imajo to pravico, ker brez tega so ljudje kot slepi, potem demokracija ne deluje. Ker
               če ljudje nimajo verodostojne informacije, brez posegov, v celoti, da se sami
               prepričajo, kdo je kdo, kako in za kakšnimi argumenti stoji, je demokracija samo
               farsa. In to je vaše poslanstvo, da demokracija ne bo farsa. To je poslanstvo, ki vam
               ga nalaga zakon.</p>
            </sp>
            <sp xml:id="SDT7-OZK-nujna-10-2016-03-01.sp45">

               <speaker>PREDSEDNIK DR. DRAGAN MATIĆ:</speaker>

               <p>Besedo ima mag. Branislav Rajić.</p>
            </sp>
            <sp xml:id="SDT7-OZK-nujna-10-2016-03-01.sp46">

               <speaker>MAG. BRANISLAV RAJIĆ (PS SMC):</speaker>

               <p>Hvala lepa. </p>
               <p>Mislim, da se vsi strinjamo, da je skozi čas ta tretji kanal Televizije Slovenija res
               postal nepogrešljiv. In posebej pozdravljam predvajanje Dnevnika in Kronike v
               znakovnem jeziku, tudi Odmevi bi bili zelo dobrodošli. Mislim pa tudi, da ko gre za
               to primerjavo, ali predvajati sejo ali dati Dnevnik, da bi Dnevnik moral imeti
               prednost, ker se seje da predvajati tudi kasneje. Vsak, ki plačuje elektriko v tej
               državi, je tudi plačnik RTV prispevka in zato ima res pravico vpogleda v
               parlamentarno dogajanje. Mislim, da nam to vsem mora biti neka prioriteta, ko se
               odločamo za to izvajanje možnosti posodobitve snemalnih načinov ali prostora za
               snemanje in predvajanje sej.</p>
               <p>Veseli me izjava direktorice Televizije, da ni do sedaj čutila večjih pritiskov s
               strani politike. Pa tega, kar vas zdaj želim vprašati, ne začutite kot pritisk, ker
               me res zanima in želim, da tudi vi to vidite kot neko priložnost, da pojasnite svoj
               pogled na programsko orientacijo tega neparlamentarnega dela programa. Obogatitev
               Televizije Slovenija, tretjega kanala, z drugimi vsebinami, razumljivo, ustvarja
               potrebo, da se urednikuje tudi na tem delu. In pravzaprav, ko gre za to Formulo 1,
               jaz v tej Formuli 1 ne vidim problema, posebej ko je šlo za istočasni prenos kakšnega
               smučanja ali nečesa, kar je zanimivo za ljudi. Jasno je, da se to da posebej med
               vikendom pametno izkoristiti, ta resurs. Ampak jaz vidim problem v neki drugi formuli
               in to je ideološka formula. Vam dam primer. Nedelja, pred desetimi dnevi, "prime"
               termin in vi imate pogovor oziroma napovedujete pogovor z osebo, ki je samooklicani
               zgodovinar, v vašem napovedniku pa čista dezinformacija, da je zgodovinar. Zdaj pa,
               kdo je za to odgovoren, ker ko gostite kako zdravilko na jutranjem programu na prvem
               kanalu, ne napišete zdravnica, ker tu že čutite odgovornost. Tu pa se na nek
                  način<stage type="mag"/>(nadaljevanje) izmikate, saj
               vsi vemo, da je zgodovinar nekdo, ki konča fakulteto za zgodovino, morda tudi
               doktorira in tako naprej. Torej, ključno, kar hočem povedati, je tudi, da po tem
               pogovoru, ki traja eno uro, gre pogovor s predsednikom Vlade. In zdaj me zanima,
               recimo, ali vi namerno ustvarjate ta vtis, da imate namen uredniško vplivati na
               ustvarjanje nekega mnenja pri občinstvu, kaj bi naj bilo pomembno za njih. Da
               skrajšam, kako torej gledate na ohranitev verodostojnosti uredniške politike in
               ohranjanje tega ideološkega ravnovesja v neparlamentarnem delu programa. Hvala.</p>
            </sp>
            <sp xml:id="SDT7-OZK-nujna-10-2016-03-01.sp47">

               <speaker>PREDSEDNIK DR. DRGAN MATIĆ:</speaker>

               <p>Kar izvolite odgovoriti, gospa direktorica.</p>
            </sp>
            <sp xml:id="SDT7-OZK-nujna-10-2016-03-01.sp48">

               <speaker>DR. LJERKA BIZILJ:</speaker>

               <p>Hvala lepa.</p>
               <p>Mogoče bi samo to rekla, saj je to res, kar je gospod Grims rekel. Pač, mi imamo
               nalogo prenašati delo Državnega zbora. In mislim, da smo vsa ta leta to tudi počeli.
               Da se je kdaj kaj zgodilo, mogoče se zdaj večkrat dogodi, bomo pogledali, preverili,
               kaj se dogaja. In mislim, da je to način. Tu sva s predsednikom Programskega sveta
               gledala dogovor, ki smo ga mi podpisali leta 2008 z Državnim zborom in smo tudi vmes
               v teh 8 letih velikokrat predlagali, da se obnovi, da se ga posodobi. Ker v njem, na
               primer, so kar dovolj dobro zapisane stvari, ampak tu piše, pač, bo zagotovil
               prostore in s tem omogočil pogoj za izvedbo, Državni zbor, neposrednih prenosov iz
               velike dvorane na Šubičevi, ki jo imenujemo VDŠ, in dveh malih dvoran. A veste,
               kajne. / oglašanje v ozadju/ Ja, in tudi, da bo Državni zbor, mislim, da, kako je že
               tukaj… "RTV SLO zagotovi produkcijo sej delovnih teles, ki jih je najavila, v celoti,
               razen v primeru daljših prekinitev." Pa veste, da jih ne prekinjamo, kajne. Saj
               pravim, mi smo prosili. Mislim, da sva z generalnim direktorjem bila kar nekajkrat
               tukaj, tudi v prejšnjih mandatih, pri gospodu Vebru, pri gospodu Gantarju, pri
               gospodu Brglezu, pri gospodu Virantu. Tudi osnutek dogovora smo pripravili, ki bi nam
               nekako olajšal to sodelovanje in nam omogočil tudi mogoče lažje delo. No, tako, saj
               pravim, jaz ne vidim nobenega posebnega problema, ker mislim, da kar zadeva nas,
               seveda, večino sej smo vedno prenašali, se pa kdaj zgodi, da ne gre. Ampak če se to
               večkrat, je pač… Bomo pogledali, saj ni problema.</p>
               <p>Ta neparlamentarni del. Mi predvajamo veliko ponovitev informativnih oddaj, oddaj
               narodnosti, oddaj zamejcev in tako naprej, ampak to v času, ko pač se druge stvari ne
               dogajajo v Državnem zboru, pa vikendi ali pa zgodaj zjutraj, ker pač ne začnete še
               zasedanj. Tudi tako je, na primer, informativni program posname neko novinarsko
               konferenco, ali v Državnem zboru ali na Vladi, in oni objavijo minute, parlamentarni
               program pa v celoti. Tudi zato ni nekega sporeda, čeprav so gledalci zelo nemirni,
               veste, si želijo imeti. Ampak tudi vi si premišljate, včasih zjutraj ekipa ne ve, se
               jim zgodi, da v 5 minutah, 10 minutah se jim nekaj spremeni, zdaj že malo manj, na
               začetku tega mandata je bilo pa kar precej težav. Zdaj, kdo je zgodovinar, ne znam
               povedati, koga ste mislili, se opravičujem, ker toliko pa vendar ne morem vsega
               spremljati. Je pa res, da smo pravzaprav izpolnili zahteve, ki so bile, da naj se
               uredništvo parlamentarnega programa ukvarja s parlamentom, informativni program pa z
               drugimi vsebinami. Zato tudi računamo, to so procesi, da bi se take stvari, kot jih
               vi zdaj omenjate, čim manj dogajale, ker pravzaprav ima informativni program verjetno
               mnogo bolj strokovne in izurjene novinarje, kot jih ima parlamentarni program, za
               drugo tematiko, na primer. Tako da jo predvajamo pač takrat, ko je prostor. In tudi
               nekatere oddaje, ki so zdaj – dve sta, Odkrito in Točka preloma -, so tudi prej bile
               na parlamentarnem, ampak v ponovitvi. Zdaj jih pa ponavljamo popoldne na prvem ali
                  <stage type="mag"/>(nadaljevanje) pa kje drugje, na
               primer. Shema se ni spremenila, shema se ni.</p>
               <p>Kar zadeva še mogoče… / oglašanje v ozadju/ Oprosti, se ni spremenila in se prilagaja
               delu Državnega zbora.</p>
            </sp>
            <sp xml:id="SDT7-OZK-nujna-10-2016-03-01.sp49">

               <speaker>DR. LJERKA BIZILJ:</speaker>

               <p>Umaknemo, takoj umaknemo. Mi imamo Točko preloma v sredah ob pol devetih, če je
               Državni zbor, jo predvajamo, ko je konec Državnega zbora. To je dogovor in to se nam
               tudi dogaja, na primer. Tako da tu ni nobenih dilem. Program je odprt, gospod
               Milosavljević zna to bolje pojasniti, pač ni predvideno dogajanje, ker ne more biti,
               ker ne vemo, koliko časa boste zasedali, koliko časa se bo kaj dogajalo. In mislim,
               da bi morali te stvari nekako urediti, se dogovoriti, mogoče pogledati ta dogovor
               tudi in nekako na novo določiti pravila. Opozarjam, da se bo zgodilo, da kamere ne
               bodo delovale. To smo opozarjali že pred leti in da ta dogovor mi moramo imeti, to
               niso tako enostavne stvari.</p>
               <p>Še nekaj sem želela, pa se ne morem zdaj spomniti. / oglašanje v ozadju/ Ja, saj
               pravim, mislim, da kar zadeva Televizijo Slovenija, ni nobenega posebnega razloga, da
               bi se nekako prepirali, da se trudimo, večino sej prenašamo. Seveda, zdaj se je morda
               zgodilo, jaz nisem več odgovorna urednica. Nismo imeli tovrstnih težav, je pa res, da
               smo vedno na razpolago, če je kakršenkoli problem, da se pokliče, uredimo, tudi
               Programski svet je dojemljiv, tako mislim, da ni nekih posebnih težav. Ekipa daje, se
               trudi in o teh stvareh se bomo seveda pogovorili tudi z njimi. To, kar je pa dr.
               Milosavljević omenjal, bo pa potrebna širša debata mogoče o medijski zakonodaji
               oziroma že poteka v okviru ministrstva in računamo, da se bodo nekatere stvari seveda
               tudi uredile. To je pač potrebno, a veste, čas se je spremenil, televizija je danes,
               jaz pravim, računalnik, žal, tako to je, čeprav vsi tega, tudi moji kolegi včasih
               niso nekako dojeli, ampak tako to je. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp50">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Mitja Štular.</p>
            </sp>
            <sp xml:id="SDT7-OZK-nujna-10-2016-03-01.sp51">

               <speaker>DR. MITJA ŠTULAR:</speaker>

               <p>Hvala lepa.</p>
               <p>Jaz bi mogoče malo v hecu rekel, še malo se bomo pogovarjali, pa bomo vsi isto
               govorili. Torej to, kar je gospod Grims rekel, da si predstavlja potem, da v zakonu
               piše. Torej, moram reči, da je tudi moje videnje, pa ko sva se z gospo direktorico
               pogovarjala, je enako. Torej, namen parlamentarnega programa je pokrivanje dela
               parlamenta, Državnega sveta, v celoti. Jaz mislim, da tu ni nobene dileme v sami
               interpretaciji. Pretežke so pa seveda besede o nezakonitosti, zaradi tega, ker se pa
               na tem parlamentarnem programu, če mu tako rečemo v žargonu, pojavljajo tudi druge
               vsebine. To je, mislim, da pa prehudo, ker je tudi v osnovnem gradivu bilo zapisano.
               Mislim, da pa tu moramo tudi reči – in gospod Grims je ravno tako rekel -, ko pa je
               čas, se pa lahko tudi druge vsebine predvajajo. Jaz se tudi strinjam, da morajo biti
               na nek način v duhu celotnega parlamentarnega programa, da bi zelo težko kakšen
               "wrestling" dali, recimo, čeprav bi kdo tudi našel kakšno primerjavo, ampak to ni ta
               tema. Torej, omogočiti širše življenje tega programa, kolikor so te možnosti. Kar bi
               pa jaz seveda še enkrat samo poudaril, je pa, da vendar pa to življenje, kakršno zdaj
               parlamentarni program ima, temelji na dogovoru in pravilih, Pravila in način dela pri
               snemanju in prenosu sej Državnega zbora in njegovih delovnih teles, ki je bil
               podpisan 16. 6. 2008. In ta pravila bi bilo pa res treba osvežiti in se o njih
               pogovoriti, ker tu pa dejansko govorimo o treh lokacijah, se pravi, govorimo o veliki
               in mali dvorani na Tomšičevi cesti 5. Glejte, ta pravila imajo 26 točk in v teh 26
               točkah je pa operativno življenje nekako zajeto in to operativno življenje se pa je
               seveda <stage type="mag"/>(nadaljevanje) v teh 8 letih
               verjetno precej spremenilo, torej, tudi tehnološke možnosti na eni strani in na drugi
               tudi potrebe glede amortizacije opreme. Tako da jaz bi enostavno z vidika
               Programskega sveta, glejte, mislim, da smo na isti interpretaciji, da ni nobenih
               težav, da na podlagi zdrsov, ki so se zgodili ali ne pokrivanja kakšnih odborov ne
               moremo sklepati o konceptu in ne smemo sklepati o konceptu. Torej, mi vedno
               poudarjamo nekako tudi v odnosu do vodstva, da je zelo človeško, da se tudi kakšno
               napako prizna, če se je zgodilo oziroma vsakokrat, ko se zgodi, in da moramo
               postaviti takšen sistem, da se bo na teh zdrsih tudi učil in bo postajal boljši in bo
               teh napak vedno manj. Torej, jaz osebno tudi mislim – tu imam mogoče malo drugačno
               mnenje kot gospod generalni direktor, ki je imel slikovit nastop o denarju in
               financah, ampak moram reči, da sem jaz takšnih nastopov že vajen tudi na sejah
               Programskega sveta. Torej, jaz ne mislim, da se to v okviru tega budžeta, ki ga ima
               RTV na razpolago, ne bi dalo kvalitetno izpeljati. Torej mislim, da se to da
               kvalitetno izpeljati, da to ni neka huda drama, zaradi katere bi morali zdaj nabirko
               tule delati, čeprav mogoče bi po vsem tem, kar ste slišali, tudi kaj prispevalo, da
               je predvsem stvar verjetno nekih operativnih navodil in neke želje in volje, da se
               stvari, ki ne gredo v duhu te interpretacije, do katere smo zdaj prišli in se z njo
               strinjamo, torej, kadar se ne dogajajo, tako je pa treba temu tudi tako reči. Hvala
               lepa.</p>
            </sp>
            <sp xml:id="SDT7-OZK-nujna-10-2016-03-01.sp52">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Marko Milosavljević.</p>
            </sp>
            <sp xml:id="SDT7-OZK-nujna-10-2016-03-01.sp53">

               <speaker>DR. MARKO MILOSAVLJEVIĆ:</speaker>

               <p>Hvala lepa.</p>
               <p>Jaz bi vseeno opozoril na nekatere stvari, mogoče še enkrat ali pa mogoče v drugačni
               luči. Ne morem se kar nekako strinjati z določeno arbitrarnostjo, ki veje iz
               nekaterih predlogov ali nekaterih razmišljanj, češ, vse je v redu, stvari so odprte,
               lahko počnemo stvari, ki so zelo široke in niso natančno opredeljene, in tako naprej.
               Naj opozorim, zakaj. Če pristanemo na takšno interpretacijo, potem to lahko pomeni,
               da Televizija Slovenija, ko preneha s predvajanjem sej Državnega zbora, nekako smo iz
               teh razprav, mimogrede, izgubili Evropski parlament in ne vem, kje je Evropski
               parlament v teh prenosih. Ampak, ob nekem večernem času bi lahko nekdo na Televiziji
               Slovenija rekel, ob desetih zvečer nimamo drugih nekih vsebin, dajmo pa zdaj
               predvajat "reality showe". Dikcija o programih v tujem, torej, za obveščanje tujih
               javnosti, če bi sledili tej logiki, o kateri je govoril gospod generalni direktor
               Filli, glede "Radio S International", češ, saj imajo določene te frekvence
               pojavljanja informativnih vsebin za tujo javnost, potem bi lahko to isto naredili na
               področju televizijskih programov. Zakon določa že televizijske programe za obveščanje
               tuje javnosti. In mi bi lahko naredili, torej, Televizija Slovenija bi lahko naredila
               televizijski program, na katerem bi predvajala resničnostne šove. Vmes bi predvajala
               5 minut informacij v tujem jeziku. To zadevo bi lahko prijavila v skladu z Zakonom o
               Radioteleviziji Slovenija in bila vpisana v razvid medijev, ker bi na Ministrstvu za
               kulturo rekli, da oni v te zadeve ne smejo posegati. Zakon o Radioteleviziji
               Slovenija govori o televizijskih programih za obveščanje tuje javnosti. Če nikjer ne
               govori o količini, kakšne naj bi bile te vsebin za tujo javnost, pomeni, da je lahko
               tudi 90 % vsebin za slovensko javnost in da lahko znotraj tega se pojavlja karkoli.
               Torej, ali resnično želimo, da se pojavljajo kar tako neke nenačrtovane in vsebine in
               programi in tako naprej, ali je to v skladu z Zakonom o Radioteleviziji Slovenija in
               ali je takšno delovanje, tudi ko gre za razpravo glede stvari, ki so trenutno
               opredeljene v Zakonu o Radioteleviziji Slovenija, v skladu. Nismo še nič odgovorili
               na vprašanja glede AKOS, na dejstvo, da v 7 letih AKOS ni niti enkrat nadziral
               količinsko ali kakorkoli drugače meril delovanje parlamentarnega kanala. Niti tega
               niso ugotavljali, ali je tisto, kar se dogaja na parlamentarnem kanalu, v skladu s
               tem, kar je zapisano v razvidu medijev. Ali sta na parlamentarnem kanalu 2 % športnih
               vsebin, ali je toliko in toliko odstotkov zabavnih vsebin. Skratka, imamo sistem, v
               katerem se izdajajo dovoljenja, za katera potem <stage type="mag"/>(nadaljevanje) nekdo pravi, da nima niti pristojnosti, da o njih
               presoja, pa to ne drži. Zakon o Radioteleviziji Slovenija pripravlja Ministrstvu za
               kulturo. Ne moremo pričakovati, da bo samo Programski svet tisti, ki bo spremljal,
               ali so stvari popolnoma zakonite. Drugače lahko seveda gospod generalni direktor
               Filli jutri prinese na Ministrstvo za kulturo novo vlogo za razvid v medije, če se
               tako dogovori z gospodom Štularjem, sama se tako dogovorita, prineseta in na
               Ministrstvu za kulturo bodo to zadevo vpisali in bodo pričakovali, da je odgovornost
               za to pa nekje na vodstvu Radiotelevizije Slovenija. In kot vidimo zdaj, ko gre za te
               stare stvari, seveda teh ljudi mi ne moremo zdaj več iskati ali pričakovati od njih
               neke velike odgovornosti, kar so počeli pred 7, 8 leti. Naj bo jasno, tu ne gre za
               stvari, ki so se zgodile v času, ko je bil mandat gospoda Fillija in ko je bil
               začetni mandat gospe Ljerke Bizilj ali gospoda Štularja. Gre za stvari, ki so se
               zgodile prej, ki trajajo že ves ta čas, in v tem zadnjem času pa seveda potem tudi
               drugi opažajo, da pa mogoče ravno spet ti slavni prenosi Formule 1 ali česa drugega
               nekako po občutku ne sodijo na parlamentarni kanal. Potem pa pridemo še do vprašanja,
               ali resnično javni sektor in javni zavodi smejo početi tisto, da je dovoljeno vse,
               kar ni z zakonom prepovedano, ali pa velja seveda obratno, v javnem sektorju se sme
               početi samo tisto, kar je eksplicitno zapisano. In tu bom pač presenetil in bom
               rekel, da se strinjam z gospodom Grimsom. Tisti, ki ne poznajo, bodo vedeli, zakaj,
               bom rekel, da bodo presenečeni, ampak se strinjam z gospodom Grimsom. Namen
               parlamentarnega kanala je jasen, zakon je po mojem in po njegovem mnenju v tem
               pogledu jasen. Ko pa pridemo do arbitrarnega razpravljanja, kaj pa bi zdaj še nekaj s
               tistim ekstra časom početi in tako naprej, pa spet pridemo do tega, to je treba
               zapisati v zakon. Če ni sej Državnega zbora, če ni sej Državnega sveta, če ni sej
               odborov ali pa Evropskega parlamenta - lahko pa črtamo ven ta Evropski parlament, če
               nikogar ne zanima -, ampak ugotovimo… / oglašanje v ozadju, medsebojni pogovor/</p>
            </sp>
            <sp xml:id="SDT7-OZK-nujna-10-2016-03-01.sp54">

               <speaker>PREDSEDNIK DR. DRAGAN MATIĆ:</speaker>

               <p>Predlagam, da se to ne razvije v nek dialog, ampak dajmo urejeno razpravljati. Ste
               končali, gospod Milosavljević?</p>
            </sp>
            <sp xml:id="SDT7-OZK-nujna-10-2016-03-01.sp55">

               <speaker>DR. MARKO MILOSAVLJEVIĆ:</speaker>

               <p>Sem končal.</p>
            </sp>
            <sp xml:id="SDT7-OZK-nujna-10-2016-03-01.sp56">

               <speaker>PREDSEDNIK DR. DRAGAN MATIĆ:</speaker>

               <p>Dobro.</p>
               <p>Gospod Štular, izvolite, replika.</p>
            </sp>
            <sp xml:id="SDT7-OZK-nujna-10-2016-03-01.sp57">

               <speaker>DR, MITJA ŠTULAR:</speaker>

               <p>Ja, zelo kratka replika. Glejte, to, kar je bilo zdajle izpostavljeno, to so neke
               hipotetične dileme, ki izhajajo iz tega očitno, da je v tej državi treba čisto vsak
               korak, pa tudi če greste na WC, treba zapisati v zakon. Ta RTV ima organe upravljanja
               in ima organe nadzora. In na trojki se ne dogajajo stvari kar tako, kot si nekdo
               izmisli, ampak to vsako leto sprejmemo v programsko-poslovnem načrtu in se o tem
               pogovarjamo. In potem se take stvari umeščajo na ta program. Tako da to z "reality
               showi", mislim, veste, to je pač lahko predstava za javnost, lahko najdemo še kakšen
               bolj obskuren primer, ampak nima nobene zveze s samo realnostjo. Zato se mi zdi, da
               to enostavno ne teče v pravo smer. Predvsem se mi zdi bistveno, glejte, prišli smo do
               enake interpretacije in enakega razumevanja. Ampak, seveda, v tistem ekstra času pa
               verjetno je neka uredniška presoja in avtonomija in tudi odločitev Programskega
               sveta, ki ga na koncu, glejte, imenuje Državni zbor. Saj ste vi tisti, ki imenujete
               večino članov, ki jih tudi predsednik in tudi madžarska in italijanska narodna
               skupnost. Večino pa seveda Državni zbor. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp58">

               <speaker>PREDSEDNIK DR. DRAGAN MATIĆ:</speaker>

               <p>Še druga replika, izvolite, gospa.</p>
            </sp>
            <sp xml:id="SDT7-OZK-nujna-10-2016-03-01.sp59">

               <speaker>DR. LJERKA BIZILJ:</speaker>

               <p>Samo to bi rada rekla, kar zadeva Formulo, verjetno je že generalni direktor omenil,
               da sem se izjemno upirala temu, ker seveda parlamentarni program smo mi zasnovali
               izrazito v tej luči in brez športa. In da sem klicala AKOS in vprašala, kaj to
               pomeni. Takrat so pogledali, kaj tam piše, in so rekli, šport 2 %, celo morate ga
               imeti, ne samo smete. Da nas niso nič nadzirali, ne vem, ker smo dobili vsaj dvakrat
               opomin, da smo vremensko napoved iz prvega programa na koncu, ki ga imamo v Dnevniku,
               brez "znova" predvajali. / oglašanje v ozadju/ Ne, na tretjem smo predvajali brez
               "znova" in so nas opozorili, opomin smo dobili, vsaj dvakrat, na primer, zaradi tega,
               ker ni "znova" gor pisalo. Tako da ne vem, samo to bi rada rekla. In da je imela hiša
               pogodbe podpisane, da smo bili dolžni <stage type="mag"/>(nadaljevanje) imeti neposredni prenos, bila je košarka, bil je
               nogomet hkrati in Formula. To je bilo edino. Imeli bomo junija velik problem z
               odbojko, bomo videli, kako bom to rešili. Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp60">

               <speaker>PREDSEDNIK DR. DRAGAN MATIĆ:</speaker>

               <p>Gospod Grims, beseda je vaša, izvolite.</p>
            </sp>
            <sp xml:id="SDT7-OZK-nujna-10-2016-03-01.sp61">

               <speaker>MAG. BRANKO GRIMS (PS SDS):</speaker>

               <p>Hvala.</p>
               <p>Bom začel pri koncu. Kar se tiče te registracije športa, kje so našli tam na AKOS v
               besedilu zakona obveznost, da morate imeti tudi registracijo športa, me zelo zanima.
               Razen, če so mislili na skakanje iz stranke v stranko, ki je za nekatere poslance
               dejansko šport, ampak močno dvomim, da so imeli to v mislih.</p>
               <p>Hotel sem samo še opozoriti na eno stvar. Zdaj smo govorili predvsem o parlamentarnem
               kanalu, vendar je treba zakon gledati kot celoto in kot celota je pač zelo
               funkcionalno napisan. Ena od stvari, ki jih zelo jasno definira, so tudi določene
               programske informativne vsebine tudi na prvem programu, ki je bil le na nek način
               vedno mišljen kot primarni program RTV Slovenija. In tudi morebitno premikanje oddaj
               vendar ne bi smelo imeti za posledico informativnega siromašenja prvega programa. Se
               pravi, neke ključne oddaje, kaj vem, zagotovo tja tudi sodijo. Parlamentarni kanal je
               pač parlamentarni kanal, ki se ga lahko obogati, tudi, recimo, s posnetki oddaj, ki
               so bile na prvem kanalu, ki se lahko kakorkoli že drugače ustrezno dodela. Moram
               reči, da jaz osebno delim mnenje tistih, da ni treba vsega pisati v zakon. Zakon je
               bil napisan s tem namenom, da se pričakuje, da se ga dosledno izvaja, ampak res
               dosledno, da pa izven tistega, kar zakon izrecno zahteva, je pa pač dovoljeno, da ima
               pač RTV svojo avtonomijo, da določi vsebine. Se pa pričakuje, kajne, menda je to neko
               zdravorazumsko pričakovanje, da bodo te vsebine skladne s primarnim poslanstvom
               vsakega od programov posebej. Zdaj, če je to treba vse zapisati v zakone, ne vem,
               bomo imeli zelo debele te zakone na koncu. Ampak jaz osebno mislim, da je prav, da
               ima medij maksimalno možno avtonomijo, ampak seveda v okviru tega, da mu
               zakonodajalec določi njegovo poslanstvo. In ko gre za parlamentarne programe in ko
               gre za druge programe, je to poslanstvo v zakonu, to sem pa trdno prepričan in
               kadarkoli lahko dokažem, ustrezno definirano. Tisto, česar pa res ne bi želel, je pa
               to, da se krni, recimo, v kakršnemkoli smislu ostale vsebine drugih programov na
               račun parlamentarnega. Parlamentarni je neka posebna demokratična dopolnitev, ampak
               ostali programi so pač definirani, morajo polno izpolnjevati svoje vsebine, če se
               kdaj kakšen posnetek s teh zavrti, ki gre lepo zraven, kaj vem, informativnih oddaj,
               soočenj in podobnega, pa toliko bolje.</p>
               <p>Ob tem samo še zadnji stavek, potem se pa res nimam namena več oglašati. Nekaj pa res
               pogrešam na RTV, pa je bilo včasih bolje. Ob tem, ko je vendar zdaj tudi
               parlamentarni kanal, je bilo včasih sigurno več takih res dobrih soočenj, ki so
               odpirala neke teme. Danes je pravzaprav od tega ostala samo še ena oddaja. In mislim,
               da je to škoda, ker tega parlamentarni kanal ne more nadomestiti. Dajte to pretehtati
               pa vrniti tisto bogastvo vsebin, ki so bile. Ko govorite o kulturi, seveda je to hiša
               slovenske kulture, ampak izvršuje tudi poslanstvo uresničevanja ustavne pravice.
               Primarno, seveda, je to na parlamentarnem kanalu, ampak zadeva pa vse. Odpiranje
               problemov v družbi in korektna osvetlitev je zagotovo ena od bistvenih stvari, ki
               zadevajo poslanstvo RTV Slovenija, in če želite, so tudi stvar kulture. Konec koncev
               je tudi politična kultura naroda izjemno pomembna kultura, ki vpliva na vse.</p>
            </sp>
            <sp xml:id="SDT7-OZK-nujna-10-2016-03-01.sp62">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Janja Sluga.</p>
            </sp>
            <sp xml:id="SDT7-OZK-nujna-10-2016-03-01.sp63">

               <speaker>JANJA SLUGA (PS SMC):</speaker>

               <p>Hvala.</p>
               <p>Seveda nisem pričakovala, da boste, direktor, prišli danes sem in rekli, da delujete
               proti zakonu. Seveda, tega ni nihče pričakoval in je nekako logično, da je vsak zase
               trdno prepričan, da deluje v skladu z zakonom in bo to tudi zagovarjal. Po drugi
               strani pa ugotavljam, da pa nekako iščete te vejice v teh členih in iščete nekako te,
               bom rekla, praznine. In tu se ne morem strinjati, ko pravite – in to sem si zapisala
               -, da v zakonu pač ne piše "prenosi vseh sej", piše "prenosi sej". Po drugi strani pa
               se pogovarjamo o tem, da <stage type="mag"/>(nadaljevanje) za sam prenos tega, kar se dogaja v parlamentu, pa ne bi
               bilo dovolj programa za 24 ur. Torej ste tu že sami s sabo nekako v nasprotju. Jaz
               sem sama zaznala to potrebo po prenovi operativnih pravil, o katerih ste danes
               govorili. Meni seveda niso znani razlogi, če ste tolikokrat apelirali na
               vsakokratnega predsednika Državnega zbora, zakaj se ta operativna pravila niso
               prenovila. Vsekakor v naši poslanski skupini smo to potrebo zdaj zaznali in jo bomo
               posredovali predsedniku. Upam pa, da ste tudi vi zaznali to, kar smo si pa danes
               očitno poslanci enotni, torej, da se nekako pričakuje, da se vse seje ne zgolj
               prenašajo, ker seveda ni možnost, ampak tudi posnamejo in potem predvajajo. Menim,
               tako kot je gospod tudi povedal, da je znotraj budžeta RTV Slovenija seveda to možno
               narediti in da finance nekako ne morejo biti izgovor, če smo se zdaj pogovarjali, da
               je vaš letni budžet 120 milijonov, pa da je nekako na leto za tretji program
               namenjenih okrog 400 tisoč evrov, ne vem, mislim, da bi se to znotraj tega dalo.</p>
               <p>Potem sem si tule zapisala še eno opombico, ko ste govorili, da potem tehtate, ko je
               več stvari takih, ki bi jih morali uvrstiti na program in se potem tehta, kaj od tega
               se bo posnelo in predvajalo in česa ne. Tu je moje mnenje pač tako, glede tretjega
               programa smo ugotovili, da je zakon jasen. In kar se tretjega programa tiče, nimate
               te svobode, da lahko tehtate, ampak ste z Zakonom o RTV Slovenija obvezani pri
               parlamentarnem programu to zadevo posneti, ne glede na to, kaj vse še imate. Lahko pa
               tehtate znotraj tistega, kar predvajate na prvem in drugem programu, seveda. In to se
               mi zdi, no, da je ena stična točka te današnje razprave.</p>
               <p>Še enkrat bi poudarila, seveda, podprli bomo prvi in drugi sklep, ki ga je
               predlagatelj tule zapisal. Kar se pa tiče tretjega sklepa, mislim, da je skozi to
               razpravo zdaj evidentno in zato smo resnično ta sklep tudi predlagali, z nekim
               iskrenim namenom, ker se je skozi razpravo pokazalo, da obstajajo neke določene
               vrzeli v zakonodaji. Nenazadnje, tudi gospa inšpektorica je danes zelo jasno
               povedala, da niso jasno določene pristojnosti, nadzorstvene, in da je očitno treba
               prevetriti zakonodajo, tako kar zadeva vsebine tretjega programa, predvsem pa je moje
               mnenje, kar zadeva nadzor, tu pa resnično mislim, da je potrebno. Zato bi še enkrat
               tudi kolege iz SDS pozvala, da preberejo ta naš tretji predlog in ga mogoče tudi
               podprejo. Hvala.</p>
            </sp>
            <sp xml:id="SDT7-OZK-nujna-10-2016-03-01.sp64">

               <speaker>PREDSEDNIK DR. DRAGAN MATIĆ:</speaker>

               <p>Gospod Filli ima repliko.</p>
            </sp>
            <sp xml:id="SDT7-OZK-nujna-10-2016-03-01.sp65">

               <speaker>MAG. MARKO FILLI:</speaker>

               <p>Želel bi samo pojasniti. Vsekakor se ne opiram na vejice, ne iščem lahkih izhodov.
               Nalašč sem poudaril to, da ne piše "vseh sej", ravno zaradi tega, ker po eni strani
               se zelo pikolovsko bere zakon in se nam očita kakršnokoli fleksibilnost pri tem.
               Potem bom tudi jaz bral natančno zakon. Dajmo se dogovorit, ali rečemo, ne piše "vseh
               sej", torej ga ne kršimo, ali pa tudi vi razumite, da mi ustvarjamo program in da
               tudi mi ne moremo se držati tega na ta način, da rečemo, to piše in od tu dalje
               nimamo nobene pravice. Bom pa povedal, ne strinjam se z vami, da v primeru
               parlamentarnega programa pa ne bomo tehtali, ali imamo resurse. Mi te resurse
               zagotavljamo, zato ker Državni zbor ne spoštuje sporazuma, kako bodo prenosi
               potekali. Te kamere danes po tem sporazumu ne bi bilo. In če boste mene vprašali, ali
               bo odpadel en prispevek za Infodrom, ki ima neko težo, pokritje enega kulturnega
               dogodka, morda enega pomembnega športnega dogodka ali pa snemanje ene komisije, nisem
               prepričan, da je tako nedvoumno, da mora biti posneta ta komisija, ker sicer se pa vi
               postavljate res nad vse ostale. <stage type="mag"/>(nadaljevanje) Če bomo brali tako natančno stvari, potem bomo res
               izvajali dogovor tako kot piše in bomo prenašali povsem vse seje komisij, ki se bodo
               odvijali na Tomšičevi. Tudi vi se morate dati v vlogo, da tudi mi nismo brez meja. Se
               strinjam, predsednik pravi dovolj resursov v RTV-ju, ampak so razdeljeni na neke
               dejavnosti. Torej, če jih bomo namenili več parlamentarnemu programu bomo okrnili
               enega od ostalih programov. Mi nimamo zlate rezerve, vodstvo nima svetovalcev ali
               kakšnih drugih stroškov, ker bi še kopičilo neki denar, ki bi ga lahko za to trošilo.
               Če kamera gre v parlament ne gre na eden drugi teren, ker mi nimamo te sposobnosti,
               da bi imeli toliko več ekip in kapacitet, ki bi jih temu namenili. Mi na koncu moramo
               tehtati, ne moremo narediti drugače. Se pa strinjam z vami maksimalno do meje možnega
               se moramo potruditi, da pokažemo delo vaših delovnih teles, ker mislim, da pri
               Državnem zboru pri plenarnih sejah ni vprašanja, tam tudi ni bilo do sedaj, kolikor
               vem napak. Torej, potruditi moramo, da maksimiziramo to kaj lahko prikažemo. Seveda
               želimo, da tudi poskušate kolikor vam organizacija dela omogoča, da tudi seje
               potekajo zaporedno kadar se da torej da tega problema vzporednosti ni in da najdemo
               dogovor, da dvorane opremimo. Tudi mi nismo neomejeni pri teh resursih. Velikokrat te
               dileme niso tako preproste. Do najbolj banalnih, da snemalec lahko seveda če govorimo
               o tem konkretnem primeru zboli, da kamera se pokvari ali pa, bog ne daj, da temu
               snemalcu zmanjka baterije. Dam roko v ogenj, da to ni bilo narejeno nalašč in da je
               bil naš sodelavec v precej nerodni situacijo, ko se mu je to zgodilo in da tukaj
               zadaj ni bilo nobenega načrta. RTV kljub velikemu denarju, morate se zavedati tudi
               koliko dejavnosti opravlja in da jih ne bom spet našteval od orkestrov naprej do
               narodnostnih manjšin, oddaj za romsko skupnost, prilagajanje za invalide in vse
               ostalo kar pač dobro poznate.</p>
               <p>Resnično ne iščem izgovora v vejicah, daleč od tega. Jaz mislim, da smo naredili do
               sedaj v teh letih več kot smo bili dolžni narediti in smo tudi na račun angažiranja
               kolegice Jerke, ki je bi rekel ustvarila ta program. Spomnim se osebno kot tehnični
               direktor v tistem obdobju na kakšen način smo peljali investicije za to, da smo lahko
               omogočili ob nasprotovanjih, ki so bile danes že omenjena, to, da je ta program
               takrat nastal. Mi resnično pozitivno gledamo na ta program in ga razvijamo k večjemu
               v nekaj boljšega in ne iščemo izgovorov, da bi se tej nalogi izognili, tukaj nam
               morate verjeti.</p>
            </sp>
            <sp xml:id="SDT7-OZK-nujna-10-2016-03-01.sp66">

               <speaker>PREDSEDNIK DR. DRAGAN MATIĆ:</speaker>

               <p>Kot predsednik Odbora za kulturo, ker je bila tokrat omenjena kultura, upam, da ne
               boste tega jemali kot pritisk na uredniško politiko ali pa vmešavanje politike v vašo
               neodvisnost. Izrazil sem pobožno željo, če bi se včasih zgodilo, da bi seja kakšnega
               kulturnega praznika ob Prešernovem dnevu ali pa ob dnevu Primoža Trubarja bila
               prenašala ali pa vsaj posneta, to bi bilo lepo. V hramu demokracije je to pomemben
               dogodek, čeprav morda ni tako klasično političen kot so gledalci vajeni.</p>
               <p>Kar se tiče pa z najširšega vidika demokracije bi bilo pa tudi priporočljivo, da v
               veliki dvorani DZ kdaj prenašate tudi kakšno javno predstavitev mnenj. To je prav
               tako zelo pomembno. Takrat pride cilja družba in pove svoje mnenje o predlogu zakona
               in to je tudi eden tak vidik, ki ga pač na žalost moram povedati, da se ne dogaja.
               Mogoče, ampak od kar sem jaz tukaj, dobro, nisem ne vem koliko dolgo časa, tega še ni
               bilo. Gospod Grims, mislil sem, da ste rekli, da se ne boste več oglašali, ampak
               izvolite. Beseda je vaša.</p>
            </sp>
            <sp xml:id="SDT7-OZK-nujna-10-2016-03-01.sp67">

               <speaker>MAG. BRANKO GRIMS (PS SDS):</speaker>

               <p>Če ste me izvali sedaj bom pa naredil eno kratko pravno analizo in lepo prosim, da me
               poslušate. Če vam vaši pravniki drugače povedo, dajte jih zamenjati.</p>
               <p>Če greste po načelnih kot analizirati tekste Ustavno sodišče, ki je ena od zahtev
               tudi jasnost zakonske norme in mimogrede ta zakon je prestal tudi že na presojo na
               Ustavnem sodišču, potem gre to takole. Pogleda se kaj tukaj piše: "Javna služba po
               tem zakonu poleg programa iz prejšnjega odstavka obsega tudi poseben nacionalni
               televizijski program. Namenjen je neposrednim prenosom sej DZ RS in njegovih delovnih
               teles." Če bi dovoljevali kakršnokoli izbiro bi tukaj moralo pisati ali izbranih ali
               nekaterih ali <stage type="mag"/>(nadaljevanje)
               posamičnih, ampak te besede ni notri, ker avtomatično v pravu pomeni "vseh" brez
               izjeme. Če bi nekdo postavil nadaljnjo pravno dilemo ali je to jasno se stavek
               nadaljuje: "Ter predvajanju posnetkov teh sej kadar neposredni prenos ni mogoč." To
               se pravi, da je tudi ta edina možnost izključena že po zakonu, da bi se nekatere
               izvzelo, ker bi se prekrivale. To se pravi, pravno je tekst kristalno jasen in
               zahteva prenos vseh. Mimogrede, ko ste govorili o posvetih, gospod predsednik, vas
               opozarjam, da zakon tudi to ureja, ker nadaljuje, potem naprej: "Vključno s sejami DS
               RS, mednarodnimi aktivnostmi parlamenta, posveti v organizaciji DZ RS oziroma
               njegovih delovnih teles ali DS RS in drugimi aktivnostmi povezanimi z uresničevanju
               ustavnih pristojnosti slovenskega parlamenta." To se pravi med zakonske obveznosti
               sodi brez dvoma tudi prenos posvetov oziroma javnih predstavitev mnenj kot ste rekli
               v organizaciji DZ ali posameznih delovnih teles. Če se to ni zgodilo je bil zakon v
               tem delu spet kršen.</p>
            </sp>
            <sp xml:id="SDT7-OZK-nujna-10-2016-03-01.sp68">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Göncz.</p>
            </sp>
            <sp xml:id="SDT7-OZK-nujna-10-2016-03-01.sp69">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa za besedo. Glede na pozno ure se nisem mislil oglašati in bom tudi, zato
               zelo kratek.</p>
               <p>Menim, da nam je nekoliko fokusiranje vsebine razšlo ali pa ušlo ali pa kakorkoli že,
               se je preveč razširilo in se bojim, da bomo težko s pravimi sklepi sedaj povzeli
               tisto bistvo kar bi bilo danes nedvoumno potrebno narediti.</p>
               <p>Predvsem dvoje bi poudaril. Strinjam se z gospodom Štularjem, da verjetno glede na
               spremenjene okoliščine v zadnjih letih v primerjavi z letom 2008 bi le bilo prav, da
               se prevetrijo nekatere precej operativno in uredniške aktivnosti vsekakor pri tistem
               delu, ki ni prioritetni program torej, ko govorimo o tem drugem, dodatnem programu.
               Tukaj je nedvoumno današnja razprava pokazala, da je treba nekaj narediti, ker zadeva
               ni jasna, ni čista, vsaj jaz tako ocenjujem nekoliko od zunaj. To je ena stvar.</p>
               <p>Druga stvar. Menim, da je lahko tudi sleherni urednik v težavah, ker če, gospod
               Grims, je tukaj predstavil pravno dikcijo in pa interpretacijo tovrstnih zadev, z
               čimer se jaz v veliki meri strinjam, ampak je pa dejstvo, da če se s statutom ureja
               neka notranja organiziranost RTV hiše ta vsebina sme biti zgolj v kontekstu zakona
               kot takega in tukaj je ta razlika, o katerem je tudi gospod Milosavljević govoril in
               še kdo, tudi gospa Sluga. Iz predlaganih sklepov, ker sem rekel, da nočem biti dolg
               in nočem še enkrat odpirati vse tiste teme, ki ste jih odpirali, ne vidim pravnega
               subjekta, ki bi lahko celovito lahko pristopil k tem aktivnostim. Ali je to samo RTV
               je verjetno premalo? Ali je to samo, kot v sklepu nalaga koalicija torej, da same
               stranke menijo o tem, je tudi premalo? Nikakor ne bi bilo prav. To sem hotel
               poudariti, jaz nekoliko le pogrešam tukaj vlogo izvršne veje oblasti. Mi do tega
               vprašanja ne moremo priti do sprememb zakonskih in pa podzakonskih in statutarnih in
               drugih rešitev, če tukaj ne bo aktivna tudi večja vloga izvršne veje oblasti. Jaz
               vem, da tako lahko izzveni kot neko posredno povedano poseganje v nekaj, ampak ne gre
               za to. Gre za to, da taka seja kot je današnja in če to še razširimo s 15 drugimi
               strokovnjaki ne bo privedla do nobenega rezultata. Mi moramo dobiti neko gradivo, na
               osnovi katerega, ne vem, na osnovi današnjih sklepov razpravljamo zelo konkretno o
               tistih zadevah, ki so bili danes tukaj omenjeni, ker sicer nismo naredili nič. Jaz že
               to vsaj osmič poslušam, od leta 2008 sem jaz tukaj v tem DZ, vsaj osmič poslušam
               približno iste zgodbe<stage type="mag"/>(nadaljevanje)
               in ni bistveno boljše stanje. To ne gre na račun, to ni kritika na račun RTV niti na
               račun nekih drugih dejavnikov, niti Vlade, če želite, ampak preprosto se zadeva ne
               premakne. Ni dovolj, da mi danes odpremo, zato sem rekel, da smo nekje razlili
               problem kot takšen, ampak ne vemo strniti bistva kako naprej iz tega nekje
               izstopiti.</p>
               <p>Jaz se strinjam s prvim sklepom in tudi delno z drugim sklepom. O sklepu koalicije
               katerega jemljem v celoti dobronamerno, ne vidim pa v celoti tiste celovitosti, s
               katerim, potem lahko zajamemo prav ta del katerega tudi usporava RTV, da pač v tistem
               dodatnem delu programa kako pristopiti dejansko tako, da bo tudi to dal neki
               umetniški videz, sedaj malo karikiram, ampak hkrati, da obdrži tudi poslanstvo
               izvirne dikcije zakona kot takega.</p>
               <p>Da zaključim. Jaz prva dva sklepa lahko brez sleherne težave podprem. Pri tretjem
               sklepu, ki je pa verjetno potreben, pa moramo poiskati neki kompromis skupaj, v
               katerem pa pričakujem tudi nekakšno funkcijo kot sem rekel tudi izvršne veje
               oblasti.</p>
            </sp>
            <sp xml:id="SDT7-OZK-nujna-10-2016-03-01.sp70">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospa Mirjam Bon Klanjšček.</p>
            </sp>
            <sp xml:id="SDT7-OZK-nujna-10-2016-03-01.sp71">

               <speaker>MAG. MIRJAM BON KLANJŠČEK (PS NP):</speaker>

               <p>Hvala lepa. Lepo pozdravljeni tudi v mojem imenu. Jaz bom zelo kratka.</p>
               <p>Mene je najbolj spodbudilo, da sem se oglasila to, ker sta dr. Biziljeva in dr.
               Štular sta izpostavila, jaz sem vsaj tako zaznala, da je največji problem, ker je ta
               dogovor med DZ in med Televizijo Slovenije zastareli iz leta 2008 in zato poleg teh
               treh sklepov, ki jih imamo bi predlagala še eden sklep: "Odbor za kulturo ugotavlja
               nujno potrebo po celoviti prenovi dogovora o snemanju in predvajanju sej DZ in
               delovnih teles in poziva predsednik DZ, da čim prej pristopi k reševanju te
               problematike." "Operativnega dogovora".</p>
            </sp>
            <sp xml:id="SDT7-OZK-nujna-10-2016-03-01.sp72">

               <speaker>PREDSEDNIK DR. DRAGAN MATIĆ:</speaker>

               <p>Mislim, da je operativni dogovor v domeni predsednika DZ vsakokratnega. Da je o
               problematiki seznanjen. Da je tovrstni sestanek s predsednikom že potekal in mislim,
               da v tem smislu je treba to samo nadaljevati. Aktivnosti so pa na obeh straneh tako
               RTV Slovenija kot tudi predsednika oziroma vodstva DZ. Hočem povedati, da v tej ravni
               je treba / nerazumljivo/, ampak poseben sklep se mi ne zdi potreben. Predlagateljica,
               izvolite. Zaključite. Se opravičujem, gospa Klanjšček, sem mislil, da ste končali. Če
               niste, zaključite.</p>
            </sp>
            <sp xml:id="SDT7-OZK-nujna-10-2016-03-01.sp73">

               <speaker>MAG. MIRJAM BON KLANJŠČEK (PS NP):</speaker>

               <p>Saj sem končala prej, samo nisem zadovoljna s tem, da mi ne bi sprejeli takega
               sklepa. Jaz mislim, da je treba malce spodbuditi to zadevo, da bo šla naprej, ker
               sicer bomo čez, ne mi, jaz zagotovo ne, ampak drugi, ki bodo za nami spet sprejemali
               sklepe in nič iz tega ne bo in snemanj tudi ne bo. Hvala.</p>
            </sp>
            <sp xml:id="SDT7-OZK-nujna-10-2016-03-01.sp74">

               <speaker>PREDSEDNIK DR. DRAGAN MATIĆ:</speaker>

               <p>V redu. Če želite, prosim, dajte formulirati sklep in ga predložite in bomo o njem
               glasovali. Sedaj ima besedo predlagateljica današnje seje.</p>
            </sp>
            <sp xml:id="SDT7-OZK-nujna-10-2016-03-01.sp75">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči, za besedo. Verjamem, da je že utrujajoče, dolgi smo pa
               vendar samo toliko, da povzamem nekatere razprave oziroma predvsem to, o čemer bi na
               koncu koncev veljalo tudi glasovati.</p>
               <p>Mene je tudi kar nekaj zadev zmotilo v sami razpravi. Prej je gospod / nerazumljivo/
               delno pa nisem nobena odvetnica gospe Sluge, ampak kar malo obračunal s poslanko češ
               očitno, da to tako ne gre, ker potem ste pa vi nad vsemi. Ja, tako je<stage type="mag"/>(nadaljevanje) izzvenelo. Češ, da smo mi
               poslanci, potem nad vsemi, če smatramo, da se naj nekatere stvari izvajajo.</p>
               <p>Zakon je jasen. Najprej je potrebno prenašati vse kar se tiče parlamenta. Jaz bom
               sedaj to povedala zelo plastično in na kratko. Vse kar se tiče parlamenta, potem pa
               še tisti čas, ki ostane se zapolni z nekimi drugimi vsebinami, to je dejstvo. Sistem
               razumemo vsi. / oglašanje iz klopi/ Tako ne delujete in to je problem. Ravno to, sem
               vesela vašega odgovora, zato je za nas ta predlog sklepa, kjer v bistvu še enkrat
               pišemo, da je treba spoštovati zakon še kako pomemben, ker se zakon ne spoštuje. To,
               da vi rečete nam danes: "Ja, mogoče kakšna seja ni bila, ker enkrat je šla baterija,
               drugič je prostor neprimeren." Poglejte, prostor je lahko za skoz neprimeren ne more
               biti samo občasno neprimeren. Danes je primeren oziroma je zasilno primeren, ko je
               ena druga seje, ki nekomu ne paše pa povsem neprimeren. To tako ne gre. To je za mene
               neuresničevanje zakona.</p>
               <p>Prej ste v enem od prejšnjih izvajanjih v bistvu zelo vehementno povedal: "Vi sploh
               ne veste kakšni so stroški za enega snemalca." Ja, ste. Boste videl v magnetogramu,
               ker sem si zapisala, in da je to velik problem in da to ni nekaj malega kot morda
               zgleda. To ni naš problem. Mi smo tukaj zakonodajna veja oblasti in samo opozarjamo,
               da se neka zadeve ne izvršuje v skladu z zakonom. Če bi sedaj plastično rekla ali
               bolj v šali kot za res, potem naj pride nekdo drugi, ki bo sposoben zagotoviti v tem
               proračunu enega snemalca. Ne moremo enostavno reči, kakšna napaka se zgodi, ampak
               načeloma stvar deluje. Ne. Prej sta povedala oba poslanca, da se tovrstne seje
               nenehno ponavljajo v tem DZ. Ne deluje. Če bi delovalo, potem se gotovo nebi tukaj
               pogovarjali. Dejstvo je, da je prva prioriteta tako kot smo povedali vse kar se tiče
               parlamenta. Ko pa je prej gospod Milosavljević samo izpostavil in Evropskega
               parlamenta, takrat ste pa skočil, ne, tega pa ni v zakonu. A oljke pa so, se sedaj
               šalim? Ne, tudi tiste oddaje ni v zakonu. Ni, ker ni vezana na delovanje parlamenta.
               Dejstvo je, da je program, ki ste ga sprejeli ta 2016 piše na koncu tudi to, da, ne
               da bodo opcija posamezne seje prenašanje odborov, ampak da se bodo samo prenašale na
               spletnih straneh. To ni v skladu z zakonom. Ja in vi tak program sprejmete. Se pravi,
               ne govoriti, da delujte v skladu z zakonom. Oprostite, to ni v skladu z zakonom. Tega
               ne morete zapisati, ker je treba najprej zakon spremeniti, da lahko to zapišete.
               Ampak se potem malce sprenevedate in če je to enkrat v prihodnje. Skratka, zato ta
               naš sklep, čeprav se nekaterim od poslankam oziroma mislim, da poslanki zdel nekoliko
               nenavaden in bizaren, češ, saj zakone je potrebno spoštovati. Očitno je tukaj neka
               težava, ker se ga ne spoštuje. Ni ga treba na novo pisati. Ja, samo spoštovati ga je
               treba, samo ne smemo iskati razlogov, da ni denarja za snemalce, da včasih sta dve
               seji, da eden prostor ni primeren itd.</p>
               <p>Skratka, mi še enkrat predlagamo te naše sklepe, da se sprejmejo v celoti, mislim,
               vsakega posebej. Kot prvega, da se je odbor seznanil s problematiko, zagotovo smo se.
               Bila je po moje tudi konstruktivna razprava, po eni strani se pa malo bojim, da jo
               bomo morali kmalu spet ponoviti. Kot drugič. Da Odbor za kulturo poziva vodstvo RTV
               Slovenija, da zagotovi sredstva za <stage type="mag"/>(nadaljevanje) nemoteno delovanje. Tukaj je mišljeno ravno to, da boste
               imeli tudi zadostno število zaposlenih, da ne bo tovrstnih pisnih oziroma uradnih
               odgovorov s strani RTV češ, eden je bil na dopustu, drugi je pa moral biti na oddaji
               Dobro jutro, tudi to je zelo zanimivo. Da sedaj povem do konca samo kolega klepetata
               in ne slišita. To, da snemalec je na oddaji Dobro jutro ne pride pa sem nekaj ne
               štima? V samem sistemu nekaj ne štima. Ni ga bilo tukaj. Oddaje ni bilo, ker je bil
               snemalec. Jaz mislim, da v skladu z zakonom ga morate izvajati spoštovani gospod
               Filli? Kakšen dogovor, če vam povem, da ste napisali v odgovoru, da snemalca ni bilo,
               ker je bil na oddaji Dobro jutru, ne da ni v parlamentu karkoli narobe. Tretji
               predlog je, da se Odbor za kulturo, seveda še enkrat, in člen zakona skratka, da se
               ta zakonski člen upošteva.</p>
               <p>To so naši predlog. Jaz upam, da jih bo tudi koalicija podprla ravno, zaradi te
               obrazložitve, ki sem jo sedaj podala. Kajti, mi pravimo, da se zakon ne spoštuje. Po
               drugi strani pa poslušamo, da ga. Seveda ga ne, prej je bilo tudi jasno povedano, da
               je potrebno vse, če ne gre neposredno in to vsi vemo, da ne, potem s posnetki. Vse
               kar je ostalo, ostalega časa, potem še druge vsebine. Res ne razumem, če govorite
               tukaj, da boste šli v neke pogovorne oddaje, zakaj ne bi potem prenašali tudi
               Evropskega parlamenta, vsaj kakšen del? Ker tudi to piše notri, kot druge vsebine, če
               jih beremo tako kot jih vi berete, ko dajte notri stvari. Ne vem, verjetno je bližji
               zasedanje Evropskega parlamenta kot Formula ena? Hvala lepa.</p>
            </sp>
            <sp xml:id="SDT7-OZK-nujna-10-2016-03-01.sp76">

               <speaker>PREDSEDNIK DR. DRAGAN MATIĆ:</speaker>

               <p>Zaključujem razpravo.</p>
               <p>Glede prvega sklepa: "Odbor za kulturo se je seznanil s problematiko uresničevanja
               zakonskih podlag za delovanje parlamentarnega programa RTV Slovenija." Ugotavljam, da
               smo se s tem seznanili in ni neke potrebe po glasovanju.</p>
               <p>Na glasovanje dajem drugi sklep: "Odbor za kulturo poziva vodstvo RTV Slovenija, da
               zagotovi sredstva za nemoteno delovanje parlamentarnega programa RTV Slovenija." Želi
               kdo razpravljati o predlogu sklepa? Vidim, da ne. Dajem na glasovanje. Drugi sklep
               Poslanske skupine SDS.</p>
               <p>Kdo je za? (11 članov.) Kdo je proti? (Nihče.)</p>
               <p>Sklep je sprejet.</p>
               <p>Prehajam na tretji predlog sklepa Poslanske skupine SDS: "Odbor za kulturo poziva
               vodstvo RTV Slovenija, da dosledno upošteva zakonske določbe in sicer drugi odstavek
               3. člena Zakona o RTV Slovenija, ki se glasi, mislim da ni treba brati, ker je to
               vsem jasno." Želi kdo razpravljati o predlogu sklepa? (Ne.) Glasujemo.</p>
               <p>Kdo je za? (4 člana.) Kdo je proti? (8 članov.)</p>
               <p>Sklep ni sprejet.</p>
               <p>Prehajam k predlogu sklepa poslanskih skupin koalicije: "Odbor za kulturo ugotavlja,
               da parlamentarni program RTV Slovenija že vse od začetka napredovanja sicer
               izpolnjuje poslanstvo določeno z zakonom a hkrati tudi presega vsebine, ki jih je
               dolžan prenašati. Odbor DZ za kulturo za to parlamentarne politične stranke oziroma
               poslanske skupine poziva, da odpravijo razmislek o zakonodajnih rešitvah, ki bi
               parlamentarni program RTV Slovenija omogočile celovitejšo obravnavo dogajanja o
               politiki na nacionalni, evropski in svetovni ravni povezano z delovanjem DZ in s tem
               razvoj parlamentarnega programa <stage type="mag"/>(nadaljevanje) parlamentarnega programa v navedeni smeri." Želi kdo
               razpravljati o tem predlogu sklepa? Vidim, da ne. Gremo k glasovanju. Pričenjam z
               glasovanjem.</p>
               <p>Kdo je za? (10 članov.) Kdo je proti? (Nihče.)</p>
               <p>Sklep je sprejet.</p>
               <p>Predlog Poslanske skupine Nepovezanih poslancev, čakam. Predlog sklepa se glasi:
               "Odbor za kulturo ugotavlja nujno potrebo po celoviti prenovi operativnega dogovora
               med Državnim zborom in TV Slovenijo in poziva predsednika DZ, da nadaljuje napore za
               prenovo le tega." Želi kdo razpravljati o tem sklepu? (Ne.) Glasujemo.</p>
               <p>Kdo je za? (13 članov.) Kdo je proti? (Nihče.)</p>
               <p>Končujem to točko dnevnega reda in s tem 10. nujno sejo odbora. Vsem se zahvaljujem
               za sodelovanje. Vas lepo pozdravljam. <title>Seja je bila končana 1. marca 2016 ob
                  21.52.</title>
               </p>
            </sp>
         </div>
      </body>
   </text>
</TEI>
