<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZIOIP-nujna-14-2015-05-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DB92E9FB20DD16D6C1257E4B003A39F9</idno>
               <idno type="custom" subtype="day">07231F1864D961F5C1257E540037F297</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=07231F1864D961F5C1257E540037F297</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-14-2015-05-26.OZIOIP" n="14">
               <name>nujna seja</name>
               <date when="2015-05-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-14-2015-05-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-14-2015-05-26.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">14. nujna seja</stage>
            <stage type="date">(26. maj 2015)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor. </stage>
            <stage type="time">Seja se je začela ob 14.02. </stage>

            <stage type="mag"/>
         

            <sp xml:id="SDT7-OZIOIP-nujna-14-2015-05-26.sp1">

               <speaker>PREDSEDNIK IGOR ZORČIČ:</speaker>

               <p>Lep pozdrav. Smo sklepčni? Smo. Pričenjam 14. nujno sejo Odbora za infrastrukturo,
               okolje in prostor. Obveščam vas, da se je opravičil član odbora Jernej Vrtovec na
               seji pa kot nadomestni člani odbora s pooblastili sodelujejo Kamal Izidor Shaker za
               Danila Antona Ranca, Uroš Prikl za Ivana Hršaka, dr. Jana Murgel za Ivana
               Preloga.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red. 1. točka – zagotovitev zadostnih sredstev za monitoring
               vseslovenskih površinskih in podzemnih voda in morja. Ker do pričetka seje nisem
               prejel nobenega predloga za spremembo dnevnega reda je ta določen kot ste ga prejeli
               s sklicem seje odbora.</p>
               <p>Prehajamo na <title> 1. TOČKO – ZAGOTOVITEV ZADOSTNIH SREDSTEV ZA MONITORING
                  VSEHSLOVENSKIH POVRŠINSKIH IN PODZEMNIH VODA TER MORJA. </title>Navedeno problematiko
               bomo obravnavali na podlagi zahteve Poslanske skupine Združene levice za sklic nujne
               seje odbora z dne 19. 5. 2015, ki je objavljen na spletni strani DZ s sklicem. Na
               sejo so bili k obravnavi te točke povabljeni predlagatelj, poslanska skupina Združena
               levica, Vlada, Ministrstvo za okolje in prostor gospa ministrica Irena Majcen, mag.
               Dejan Židan kot minister za kmetijstvo, gozdarstvo in prehrano, Agencija RS za
               okolje, Nacionalni institut za biologijo, Kemijski institut za biologijo, Nacionalni
               laboratorij za zdravje, okolje in hrano, Oddelek za okolje in zdravje Maribor,
               Biotehniška fakulteta Univerza v Ljubljani gospod Boris Kular, gospoda dr. Dušan
               Plut, Plan B za Slovenijo mreže nevladnih organizacij za trajnostni razvoj, Umanotera
               slovenska fundacija za trajnostni razvoj in Ekologij brez meja. Prehajamo na
               obravnavo navedene zadeve, želi predstavnik predlagatelj podati dopolnilno
               obrazložitev k zahtevi? Kolega Franc Trček.</p>
            </sp>
            <sp xml:id="SDT7-OZIOIP-nujna-14-2015-05-26.sp2">

               <speaker>DR. FRANC TRČEK (PS ZL):</speaker>

               <p> Hvala za besedo, predsedujoči. Pozdravljam gospo ministrico z ekipo. Pozdravljam
               goste, kolegice in kolege.</p>
               <p>Sam povod za sklic te seje verjetno veste. V rebalansu proračuna se <stage type="mag"/>(nadaljevanje) je nekako zgodilo, da se je postavka,
               iz katere se zagotavljajo sredstva za monitoring voda zmanjšala za dve tretjini in
               kaj to pomeni v nadaljevanju? Tukaj imamo seveda celo vrsto strokovnjakov za to
               področje, zato bom jaz nekako postavil okvir, strokovnjaki pa bodo dovolj
               poljudnoznanstvenem jeziku tudi razložili zakaj je potreben sklic te seje in zakaj
               gre za tako nujno in perečo problematiko. Ni odveč pripomniti, da v Združeni levici
               zagovarjamo vodo kot javno dobro. Voda ni neki tržni proizvod, ampak o tem nekoliko
               pozneje. Je neka tematika, ki jo bomo obravnavali v širšem kontekstu še nekaki drugi
               redni in izredni seji, tokrat pa se bomo posvetili samemu monitoringu.</p>
               <p>Ne bi rad bil žaljiv, ampak večina nas, ki delamo v tej sestavi DZ smo tam 40 in
               plus. Z izjemo nekaj mladih kolegov, ki so zastrigli z ušesi. Jaz bi malo štartal, da
               postavim malo širši okvir z neko osnovnošolsko vednostjo, ki nas jo ponavadi naučijo
               že v vrtcu ali pa v prvem, drugem razredu osnovne šole. Bom naštel, da nebom predolg.
               Prvič. Brez vode ni življenja. Drugič. Večinoma smo sestavljeni iz vode in seveda, če
               spremljate evolucijsko teorijo, pri Združeni levici jo, prišli smo iz vode. Vode je
               več kot kopnega, ampak le majhen del te je pitne. Voda spada eno od redkih bogastev,
               ki jih Slovenija ima, to so neka dejstva na katere prepogosto pozabljamo. Če gremo
               nekako naprej, konec 80., začetek 90. let preteklega stoletja se je začelo pisati ob
               tem, da bodo vojne v 21. letu informacijske bodo tudi vojne za vodo kot zelo redek
               vir. Temu lahko dodamo seveda nekaj kar nekdo imenuje financializacija vsega tudi
               vode, o tem je bilo nekaj več zapisanega v zadnjem času, ne nam se po tiho ta
               privatizacija voda v Sloveniji žal dogaja.</p>
               <p>Če grem na neki sam monitoring. Monitoring voda v Sloveniji seveda ni od včeraj. Gre
               za neko zadevo, ki bo naslednje leto slavila 30-letnico v neki taki obliki kot ga
               poznamo. Slovenije je država EU, ki je v svoj pravni red uvedla vodno direktivo iz
               leta 2000, ki je začela veljati 22. decembra tega leta. Sedaj bi za uvod prebral
               citat iz preambule te direktive: "Voda ni kot ostali tržni proizvodi, temveč je
               dediščina, ki jo je tako potrebno tudi varovati, braniti in obravnavati." Skratka,
               celo v tej neki direktivi je to zelo jasno zapisano. To pri nas ureja zakonodaja
               skozi Zakon o okolju, Zakon o vodah, Zakon o okolju 22, Zakon o vodah 24, amandmiran
               2008 in določeni podzakonski akti, direktive, podzakonski akti, ki smo vam jih tudi
               dali v priloženem gradivu, se nekako ne bi ponavljal. Neko bistvo te vodne direktive
               je skupen evropski pristop trajnostne upravljanja površinskih in podzemnih voda,
               kratka, vse oblike površinskih voda in podzemnih voda. Vse to je bilo skozi to
               30-letno tradicijo v teoriji organizacije bi rekli tudi nabrano skrito strokovno
               znanje, prisotno tudi pri nas, ampak o tem bodo več nekako kolegi. V tej uvodni
               direktivi je celo zapisano, da je cilj doseči dobro stanje vseh voda na območju EU do
               leta 2015, potem je ta daljša prolongacija do 2027. Kaj smo nekako prevedli, kaj smo
               nekako sprejeli v našem pravnem redu? Gre za neki integralni načrtovalski pristop k
               zaščiti, bom uporabil modno besedo, ki seveda vključuje številne deležnike k
               izboljšanju, trajnostni rabi vseh površinskih teh podzemnih voda, skratka, varovanje,
               izboljšanje, ne poslabšanje stanja, spodbuja trajnostne rabe, <stage type="mag"/>(nadaljevanje) zmanjšanje onesnaženosti, zelo pomembno
               je tudi blažitev posledic pred poplavami in sušami, ki so zadnje čase pereče in tudi
               načelo, to je moje osebno mnenje, tudi malo premalo uvajamo pri nas načelo
               "onesnaževalec plača". To so pač zadeve, ki smo jih nekako sprejeli. Sedaj začetek
               prvega načrtovanega šestletnega obdobja je bilo leto 2009, imamo tri, šestletno
               načrtovalno obdobje, ko se to spremlja. Mi smo ravno sedaj v letu 2015, ko se začne
               to drugo obdobje, skratka, 2015, 2021 in se nam na začetku tega druga obdobja zgodi
               nekaj, ne vem, mogoče celo nekdo, ko je financ minister žugal in tepel po mizi kot je
               rekla ena od ministric, nekako to celo spregledal, ampak zgodilo se nam je pač neko
               nedopustno stanje, da se dve tretjine finančnega kolača v tej proračunski postavki
               odrezalo. Mi smo malo nekako podrezali gospo ministrico glede tega, kolega Matjaž
               Hanžek in je bilo nekako, sedaj bom citiral odgovor gospe ministrice, izjavljeno:
               "Trenutno imamo iz programa izključen del monitoringa ekološkega in kmetijskega
               stanja rek in zadrževalnikov, prav tako izključeno kemijsko in ekološko stanje morja,
               kemijsko stanje podzemnih voda ter analize nevarnih snovi v živih organizmih in
               sedimentu." Kaj pa se izvaja? Izvaja se trenutno le monitoring kemijskih parametrov
               pri rekah, na mejnih profilih s sosednjimi državami, monitoring bioloških elementov,
               kakovosti na tistih vodnih telesnih katera ocena je med dobrim in zmernim stanjem,
               monitoring kakovosti kopalni voda, kemijske analize ter analize fitoplanktona na
               Blejskem in Bohinjskem jezeru. Recimo morje izpade čisto ven, če tako malo po domače
               povem, da bo bolj razumljivo. V tem nekem odgovoru na naša vprašanja, če se tega
               zavedamo, kako bomo to razrešili je gospa ministrica izjavila: "Tako lahko rečem,
               zagotavljam, da bomo izvedli monitoring v celoti, moramo pa zagotoviti oziroma
               prenesti ta sredstva iz drugih postavk, da bo v letošnjem letu monitoring izveden v
               predvideni količini in davkoplačevalce ne bo treba upravičevati strošek kazni, ki
               sledi iz monitoringa." Skratka seveda, če mi ta monitoring ne izvajamo bomo morali
               plačati določene penale Evropski komisiji, ki, če se pogovarjamo o finančnih
               postavkah bodo verjetno isti ali mogoče še višji kot je ta razlika med 862 tisoč 890
               evrih in po rebalansu 287 tisoč 286 evrov, da imamo tudi diapazon o čem se mi
               pogovarjamo. Ne frnikulamo milijone kot se v Sloveniji pogosto dogaja. Mi smo sedaj
               skoraj na polovici leta, je prvo leto nove šestletne in zelo se bojimo, da je to leto
               nekako izgubljeno.</p>
               <p>Za konec bi citiral iz članka dr. Aleša Bizjaka, neki sklep, to je članek iz leta
               2008, Vodno načrtovanje in načrti upravljanja voda: "Glede na dosedanje izkušnje
               lahko ugotovimo, da sta znanje in finančna moč družbe tista dejavnika, ki bosta v
               prihodnje zagotovo najbolj vplivala na uspešnost implementacije določil vodne
               direktive in razvoj predvidenega načrtovalskega procesa. Nujno je potrebno
               poglabljati znanja metodologiji, kabinetih in terenski raziskovalnih tehnik,
               obvladovanja podatkovnih baz in njihove povezave ter modeliranje procesov o vodnem
               okolju. Potrebno je tudi zagotoviti tudi dovolj finančnih sredstev za izvajanje
               programa del in drugih delovnih obveznosti."</p>
               <p>To bi bilo na kratko za uvod, z moje strani vse. Gre za neki pereč problem, jaz srčno
               upam, da je to bila napaka v rebalansu proračuna, ker nekako težko sprejmemo v
               Združeni levici tovrstni zdrs, tovrstno minimalizacijo. Sklepe, ki predlagamo, ki ste
               jih sprejeli pač pozivata vlado in Ministrstvo za okolje in prostor kot resorno
               ministrstvo, da zagotovi potrebna sredstva za celotni monitoring voda ter tudi
               razloži iz kje bodo dobili te potrebne podatke o stanju voda v Sloveniji, <stage type="mag"/>(nadaljevanje) ki letos niso bili oziroma
               ne bodo generirani? Kot je rekel predsednik DZ smo politiki, pripadamo različnim
               ideološkim grupacijam, ampak navsezadnje kot sem vam že uvodoma povedal osnovnošolsko
               zgodbo, prišli smo iz vode, smo iz vode sestavljeni in verjetno nam ni vseeno kakšna
               je sestava te vode. Jaz upam, da je to tema kjer se ne glede na različni ideološko
               prešijte polja bomo strinjali. Hvala za besedo.</p>
            </sp>
            <sp xml:id="SDT7-OZIOIP-nujna-14-2015-05-26.sp3">

               <speaker>PREDSEDNIK IGOR ZORČIČ:</speaker>

               <p>Hvala. Med nami pozdravljam gospo ministrico Ireno Majcen. Omenil bi še, da se je
               gospod minister, Dejan Židan, opravičil, zaradi obiska v Parabi na Madžarskem. Za
               magnetogram ugotavljam, da poslanca Bojana Podkrajška nadomešča poslanec Franci
               Breznik. Želi besedo gospa ministrica?</p>
            </sp>
            <sp xml:id="SDT7-OZIOIP-nujna-14-2015-05-26.sp4">

               <speaker>IRENA MAJCEN:</speaker>

               <p>Hvala. Spoštovani predsednik odbora. Poslanske in poslanci. Spoštovani gostje.</p>
               <p>Nekako sem kot izgleda povezana z vodo v smislu začetka delovanja, ko so nam
               vremenske ne prilike povzročile nemalo težav s poplavami in ob reorganizaciji celega
               sektorja voda, ki govori o tem, da je treba z vodami upravljati tako ali drugače, me
               bo ta zgodba kot kaže spremljala skozi moje delo.</p>
               <p>Absolutno se strinjam, da je voda tisti osnovni element ne samo našega življenja,
               ampak življenja na sploh. Zavezujoč tega bi povedala za začetek oziroma obrazlago
               zakaj in kako iskanje rešitev. Znotraj kohezijskega projekta Bober je Agencija RS za
               te dejavnosti imenujemo jo tudi ARSO zgradila določene kapacitete, povečala
               zmogljivosti tudi v smislu izgradnje novih laboratorijev tako da bi v prihodnje se
               lahko del teh monitoringov opravljal tudi na sami agenciji in ne bo do sredstva v
               celoti zagotovljena za izvajanje monitoringov, ampak bo kar neko določeno število teh
               elementov določeno v agenciji. To se mi zdi bistveno povedati tudi zato, da se bo
               nekako razumelo zakaj in kako možnosti pri racionalizaciji oziroma zagotavljanju
               sredstev, res pa je, da se seveda zavedamo pomembnosti monitoringov in se v izvajanju
               oziroma v načrtovanju nekatere pogodbe že podpisujejo, v naslednjem mesecu pa še vse
               ostale pogodbe. Načrt upravljanja z vodami to je ta krovni dokument, o katerem se je
               na naši spletni strani našel prostor. V preteklosti je sprejet Načrt upravljanja z
               vodami, ima neke pomanjkljivosti in bi želeli sedaj tudi v skladu z določili in
               pravnim redom EU dodelati in se posvetiti tudi tistim vrednostim vode, ki pa je v
               preteklosti bil deležen manj pozornosti, to je, preprečitvi poplavnih dogodkov. Gre
               za investicije ne samo izgradnje protipoplavnih objektov, ampak tudi rednega
               vzdrževanja vodnih strug. Ta pretekli teden je bil eden taki trenutkov, ko smo mnogi
               skrbeli ali smo uredili pretočnost strug zadovoljivo za, nekoliko povečan dež, niso
               to še v smislu meteoroloških dogodkov tako veliki dogodki, da bi nas morali skrbeti.
               To govorim, zaradi tega, da bomo vsi isti, ki bomo danes razpravljali o tem
               upravljanja z vodami dojeli in da to ni samo monitoring. V tem smislu, da je to eden
               od tistih delov pomanjkanje sredstev in seveda srečujemo tudi na drugih delih prav v
               povezavi z vodami, kjer se moramo dodatno <stage type="mag"/> (nadaljevanje) potruditi in sredstva zagotoviti. Toliko predsedujoči
               za začetek. Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp5">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Želi besedo kdo od ostalih vabljenih? Bi prosil, če se predstavite za magnetogram.
               Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp6">

               <speaker>BORIS KOLAR:</speaker>

               <p>Boris Kolar, Očistimovode.si. Moram povedati, da me zelo skrbi to kar slišim. Nisem
               slišal odgovora kako bo vzpostavljen monitoring. Pa naj začnem tam kjer je gospa
               ministrica končala. Ne morem razumeti čisto dobro te politike, da najprej januarja
               2014 ustanovimo Nacionalni laboratorij za zdravje, okolje in hrano z namenom
               racionalizacije in z namenom izvajanja monitoringov na področju hrane, zdravja in
               okolja. Čez eno leto ukinemo sredstva za monitoring in ustanovimo novo agencijo, ki
               bo izvajala monitoring pri tem pa zeva luknja v 30 letnem procesu izvajanja
               monitoringa v slovenskih površinskih in podzemnih voda. Na drugi strani moram reči,
               da me tudi zelo skrbi to, da se ta kontinuiteta prekinja. Namreč mi imamo v Sloveniji
               še vedno nekatera stara bremena, kot so na primer Krupa, imamo stara bremena kot so
               Šturmovci o katerih nihče noče slišati in upam, da bomo slišali zdaj. To so stara
               bremena kjer so bio akumulativne snovi prisotne, ki vstopajo v prehranjevalno verigo
               na katere so pozorne vse direktive, ves okvir kemijske zakonodaje v Evropi. Mi z
               opuščanjem monitoringov opuščamo tudi nadzor nad temi snovmi in nad temi lokacijami.
               Pojma nimamo kaj se bo dogajalo. Ob zadnjih velikih poplavah je prav iz Šturmovcev
               odneslo veliko tega kontaminiranega mulja na bližnje njive, odneslo ga je dol po
               Dravi. Seveda najlažje je potem zapreti oči in potisniti glavo v pesek in ničesar
               videti. Moram reči, da nas to zelo skrbi. Zelo nas tudi skrbi dejstvo oziroma nek
               strah kaj pa bi se zgodilo, če ne bi bil pritisk javnosti na to, da se naj monitoring
               izvede v celoti in bi se to potisnilo pod kakšne druge aktualne dnevno politične
               dogodke, se prekrilo in potem tega sploh ne bi bilo in leto je za nami in nimamo
               nobenih podatkov. Nesprejemljivo se mi zdi, da moramo nevladne organizacije peljati
               okoljsko politiko v Sloveniji, ker preprosto ni dovolj zanimiva za medije in za
               javnost. Pa to ni očitek tej vladi, to je očitek vsem vladam, vsaj zadnjih 15 let.
               Okoljske nevladne organizacije smo zato, da opozarjamo ampak politike mi ne bomo in
               ne moremo voditi.</p>
               <p>Naj še povem to, da nas tudi skrbijo razprave, ki jih slišimo, češ da naj bi cilje
               vodne direktive, ki smo jo že tako iz 2015 podaljšali do 2017, to moram popraviti
               tole letnico, češ da tudi teh ciljev ne bomo v tem času dosegli, da zamujamo, da bomo
               zadeve poenostavili, da bomo namesto čistilnih naprav preprosto uvedli triprekatne
               greznice in podobno. To preprosto ne gre. Saj ne moremo na papirju spremeniti nekih
               dejstev. Tudi skrbi nas to, da slabo vodenje čistilne naprave so v zadnjih letih
               povzročile ogromno onesnaženj in <stage type="mag"/>(nadaljevanje) zastrupitev vodotokov v Sloveniji. Če čistilna naprava
               slabo deluje, v poletni vročini to postane 4 kubike ali pa 10 kubikov velik kadaver,
               ki se zlije v vodotok in potem zastrupi vse bližnje. Tudi nimamo nobenega nadzora.
               Prej je bilo omenjeno, naj onesnaževalec plača. Praktično ni nobenega nadzora več nad
               dogodki, ki so vedno pogostejši, praktično povsod, namerni ali nenamerni. Ko
               onesnaževalec povzroči zastrupitev vodotoka, posledice so poginjene ribe, to je
               tisto, kar vidimo, tisto, česar pa ne vidimo, je pa mrtev ekosistem. Tudi nad tem
               nimamo praktično nobenega nadzora več, niti sistemsko zagotovljenega preganjanja
               krivcev. To je zadnja leta - moram reči, da do leta 2000 so to preganjale
               inšpekcijske službe, takrat so bili primeri rešeni. Po tem letu policija s svojimi
               izjemno skromnimi sredstvi z veliko težavo zagotavlja te preiskave. In moram reči, da
               je tega vedno manj in tega ni več. </p>
               <p>Torej, apeliram na gospo ministrico, da zelo skrbno vzame presodi te naše skrbi, vse,
               ne samo teh, ki se nanašajo na monitoring, in enkrat že zagotovi ta sredstva, ki so
               potrebna. Namreč, za podzemne vode, na primer, se zdaj ne dela nič. Vsaj en mesec
               prej je treba vodnjake začeti črpati, je treba pripraviti cel sistem. Zaenkrat tega
               ni. Hvala lepa.</p>
            </sp>
            <sp xml:id="SDT7-OZIOIP-nujna-14-2015-05-26.sp7">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Plut.</p>
            </sp>
            <sp xml:id="SDT7-OZIOIP-nujna-14-2015-05-26.sp8">

               <speaker>DR. DUŠAN PLUT:</speaker>

               <p>Lep pozdrav! (Dušan Plut, Gibanje za trajnostni razvoj Slovenije.)</p>
               <p>Monitoring je po mojem mnenju predpogoj za smotrno, sonaravno, strateško razvojno in
               okoljsko upravljanje z vodnimi viri Slovenije. Zelo sem zaskrbljen, ker tega prvega
               predpogoja za smotrno, sonaravno gospodarjenje s tako oskubljenimi finančnimi
               sredstvi za spremljanje količin in kakovosti vodnih virov Slovenije ne bomo mogli
               uresničiti. Nobenega dvoma ni, da bo voda ključna strateška in geopolitična dobrina
               21. stoletja in da je Slovenija tukaj v izredno privilegiranem položaju. Če imamo
               kakšen naravni vir, ob lesu, potem je voda tista, na kateri bi lahko gradili ne samo
               zdravega življenja, ampak predvsem vidim v vodnih virih Slovenije ključen razvojni
               dejavnik. Neverjetno, v kako ugodnem položaju smo, kar se tiče količin vodnih virov.
               Če dovolite, samo dva oziroma trije podatki. Mednarodna institucija, ki se ukvarja z
               vodnimi stresi, je analizirala vodne vire 176 držav sveta. Po vodnem stresu je
               Slovenija na 10. mestu od zadaj! Ali drugače povedano, samo 10 držav je po tem pred
               Slovenijo. In če želimo to prednost glede razpoložljivosti ohraniti, potem moramo
               seveda naše vodne vire stalno spremljati. Drug podatek, ki vam bo mogoče več povedal,
               ker je bolj predstavljiv, je dejstvo, da je vodnih virov, količina sladkovodnih voda
               v Sloveniji na prebivalca okoli 15.000 kubičnih metrov na leto. Svetovno povprečje je
               nekaj nad 5.000, evropsko pa 4.000. V čem je potem problem? <stage type="mag"/>(nadaljevanje) Ni problema v tem, koliko vode načrpamo,
               ker imamo zelo nizek izkoristek, 3% od vseh razpoložljivih vodnih količin, in imamo
               tu izredno razvojno prednost za smotrno namakanje, za izvoz kvalitetne vode, za
               regionalni razvoj, za to, da se končno vsi prebivalci Slovenije lahko oskrbujejo s
               kvalitetno pitno vodo. In kot veste, okoli 100.000 prebivalcev Slovenije se ne
               oskrbuje s kvalitetno pitno vodo. In zdaj še seveda monitoringa ne bomo izvajali.
               Torej, kar se tiče količin, imamo izredno prednost. Kar se tiče kvalitete, ga pa
               lomimo na deseto potenco! Še vedno. Res je, da so nekateri geografski razlogi za to,
               da imamo kraški svet, da imamo občutljiva območja talne vode severovzhodne Slovenije,
               da imamo razpršeno poselitev, kjer je izredno težko predvsem pri podeželskih občinah
               zagotoviti ne samo kanalizacijsko omrežje, ampak tudi ustrezno čiščenje, da bomo
               morali tu iti na alternativne oblike čiščenja, ker 6.000 naselij ne bomo mogli
               opremiti s kvalitetnimi čistilnimi napravami, da bomo morali iti na biološke, majhne
               čistilne naprave, na rastlinske čistilne naprave. Skratka, nalog imamo tu ogromno. In
               temeljni problem v Sloveniji vidim predvsem v tem, da se ne zavedamo tega naravnega
               bogastva, nacionalnega bogastva Slovenije in da ne namenjamo dovolj sredstev za
               ustrezno čiščenje in tudi smotrno porabo vode, kjer so izgube še prevelike, absolutno
               prevelike.</p>
               <p>Skratka, apeliram na to, da se monitoring izvede, in bi želel to optimistično
               količinsko postavko nekoliko relativizirati. Če pogledamo razporeditev padavin v
               Sloveniji in odtočne vrednosti, potem nam ta povprečja, o katerih sem prej povedal,
               ne povedo vse resnice. Mi imamo že v tem trenutku pokrajine, ki se srečujejo tudi s
               pomanjkanjem razpoložljive vode. In opozarjam na to, da podatki zadnjih 20 let
               Agencije za vode oziroma Agencije za varstvo okolja Slovenije kažejo, da se je odtok
               v Sloveniji v zadnjih 20 letih zmanjšal za 6%. In da se je izhlapevanje povečalo za
               11%. Da imamo glede odtoka razlike med najbolj namočenimi regijami v Sloveniji in
               tistimi, ki imajo najmanj vode, da je ta razlika že večja kot 1 proti 8. Skratka,
               dodaten razlog za to, da ne samo na državni ravni, ampak tudi na regionalni in
               lokalni ravni spremljamo zelo poglobljeno, kaj se s temi vodnimi viri dogaja. Torej,
               vodna bilanca Slovenije se glede na že ugotovljene vplive podnebnih sprememb počasi
               slabša. In kar bi pričakovali v tem trenutku, ne da bomo zmanjševali monitoring
               vodnih virov, ampak ga bomo še razširili. Zakaj – da bomo lahko to izredno strateško
               razvojno prednost Slovenije ohranili in še izboljšali. S tem bi kar zaključil. Mogoče
               bi še kaj bilo treba bolj konkretno dodati, glede na to, da izhajam iz Bele krajine,
               kjer smo se srečali s tem problemom, kaj pomeni izgubiti glavni vodni vir, Krupo, in
               kakšne probleme je to povzročilo, razlog več, da spremljamo to tematiko, kajti pri
               belokranjski Krupi se je pokazalo, da tega problema sploh nismo spremljali, kar je
               prej kolega Boris tudi podkrepil, in je bil potem šok še večji, ker je bilo že vse
               pripravljeno, da bo izvir belokranjske Krupe v kraški Beli krajini postal glavni
               vodni vir. In zdaj se še vedno oskrbuje, na primer, Vinica z vodo iz Kolpe, kar je
               seveda velik, velik problem. In če sem si pravi pogledal te podatke, upam, da niso
               pravi, potem se tudi, recimo, Kolpe kot obmejne reke ne bo spremljalo? Po teh
               podatkih? / oglašanje v ozadju/ Se bo spremljalo. No, tudi če se obmejne reke
               spremlja, je to seveda samo še dodaten razlog, da se mora spremljati tudi ostale
                  reke.<stage type="mag"/>
               </p>
            </sp>
            <sp xml:id="SDT7-OZIOIP-nujna-14-2015-05-26.sp9">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo od vabljenih? Ja, izvolite.</p>
            </sp>
            <sp xml:id="SDT7-OZIOIP-nujna-14-2015-05-26.sp10">

               <speaker>JANJA FRANCE:</speaker>

               <p>Dober dan. Janja France z nacionalnega inštituta za biologijo.</p>
               <p>Nacionalni inštitut za biologijo opravlja del monitoringa tako na celinskih vodah kot
               seveda na morju z morsko biološko postajo iz katere prihajam jaz. Mi smo pač začeli
               javnost opozarjati o ukinitvi monitoringa že precej zgodaj in smo napisali tudi nekaj
               dopisov, nekaj izjav za javnost. Jaz bi mogoče za začetek prebrala to kratko izjavo,
               da ne govorim iz glave.</p>
               <p>Na morski biološki postaji nacionalnega inštituta za biologijo spremljamo kakovost
               obalnega morja že od 70. let prejšnjega stoletja po naročilu pristojnih služb. Sprva
               se je monitoring izvajal na manjšem številu merilnih mest, kasneje v 90. letih pa se
               je izoblikovala mreža merilnih mest, ki je bila skladna tudi z mednarodnimi obvezami
               naše države, recimo z barcelonsko konvencijo. Glavnina teh merilnih mest se je
               ohranila še do danes. Meritve pa so do letos praktično potekale z enomesečno
               frekvenco, najmanj enomesečno frekvenco. Tak program zagotavlja dolgoročne podatke o
               kakovosti morja in izpolnjevanja obveznosti mednarodnih konvencij in evropske
               zakonodaje. Podatki omogočajo tudi spremljanje sprememb zaradi različnih vplivov
               dejavnosti ljudi in klimatskih sprememb ter raziskovanje teh vplivov na morsko
               okolje. Na podlagi meritev različnih fizikalno-kemijskih parametrov kot so
               prosojnost, temperatura, slanost, gostota, raztopljen kisik, itd., bioloških
               elementov, kakovosti fitoplankton, makro alge, bentoški nevretenčerji in nekaterih
               parametrov onesnaženja kot so težke kovine, ogljikovodik je v sedimentu in morskih
               organizmih, lahko podamo mnenje o kakovosti morja ter poročamo o izrednih pojavih kot
               so recimo sluzenje in cvetenje morja, pomanjkanje kisika ob dnu, itd. Redni
               enomesečni izhodi nam omogočajo, da spremljamo tudi druge pojave in morebitne
               spremembe v slovenskem morju, ki niso neposredno del monitoringa kot so naprimer
               množični pojavi meduz, opazovanje morskih psov, sesalcev, želv, itd. V zadnjih letih
               smo tudi z veliko truda uspeli to vzorčenje uskladiti s kolegi iz italijanske
               agencije za okolje, tako da je potekalo usklajeno vzorčevanje spremljanje stanja v
               celotnem tržaškem zalivu in rezultati teh vzorčevanj smo redno objavljali na spletnih
               straneh, tako naših kot ARPE Furlanije-Julijske krajine njihove agencije.</p>
               <p>V ljubljanskem delu inštituta poteka monitoring zadrževalnikov in rek. Letos so
               ostale v tem monitoringu samo mejne reke. Monitoring se ne izvaja niti na tistih
               rekah kjer so kopalne vode. Te škodljive posledice prekinitve monitoringa bodo v
               Sloveniji sigurno nastale. Ne samo, da v Sloveniji ne bo podatkov o kakovosti jezer
               in rek, nacionalni inštitut za biologijo kot podporna inštitucija ministrstva in s
               tem vlade ne bo mogel podati strokovnih mnenj o konkretnih okoljskih problemih, ki se
               bodo pojavili kot na primer prisotnost in količina cianobakterijskih toksinov v
               Blejskem jezeru med kopalno sezono, smrad, poginule ribe. Eden tak primer je bil že
               letos pred nekaj meseci, mislim na Gajševskem jezeru, ko so pomrle ribe, ampak se ni
               nič zgodilo. Ne glede na to ali gre za celinske vode ali morje, lahko Nacionalni
               inštitut za biologijo samo na podlagi meritev in analiz poda realno oceno o ekološkem
               stanju voda. Kaj pomeni enoletni izpad monitoringa, lahko prikažemo na primeru jezer,
               za katere velja, da se ekološko stanje določi tudi na podlagi biološkega elementa
               fitoplanktona in sicer na podlagi povprečja treh zaporednih let, zato izpad
               monitoringa v enem letu pravzaprav pomeni izpad podatkov za tri leta, na primeru
               jezer. Lahko povem recimo za morje. Tudi za morje, za fitoplankton velja, da je
               potrebno imeti dvanajst podatkov, morda deset, ampak čim pride izpad podatkov pol
               leta, se pravi šest podatkov, se tega stanja ne da izračunati. Mi imamo potem problem
               tudi ko recimo minitoring ni vsako leto enak. Vsako leto se ne <stage type="mag"/> (nadaljevanje) analizirajo isti biološki parametri in
               ko pridejo na vrsto bentoški nevretenčarji, pokazatelji stanja pač na dnu morja, je
               potrebna precejšnja ekspertiza. Potrebno je… mi smo izučili ljudi, potrebno je
               precejšnje znanje za določiti organizme in jih potem razvrstiti in na podlagi tega
               določiti stanje in se to ne da, v bistvu praktično se ne da narediti v enem letu.
               Tako da bi bilo za nas veliko boljše, če bi bili ti monitoringi načrtovani vnaprej za
               nekaj let, stabilni, stabilno financiranje, ker se pač tako težko dela. Tudi ko bo
               tekla voda v grlo, ko se bo bližal konec tega šestletnega ocenjevalnega obdobja, bo
               potrebno narediti analize, morda ne bomo imeli tudi strokovnjakov, ker recimo so
               nekateri že šli, ker niso imeli zagotovljenega dela. Morda lahko samo še to povem, da
               Nacionalni inštitut za biologijo je sicer javna inštitucija, ampak nimamo nobenega
               stabilnega stalnega financiranja in smo vezani na projekte oziroma program,
               raziskovalni program tako da je monitoring lahko pokrit izključno iz namenskega
               denarja, ki pride od agencije.</p>
            </sp>
            <sp xml:id="SDT7-OZIOIP-nujna-14-2015-05-26.sp11">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Želi še kdo od vabljenih besedo? Izvolite.</p>
            </sp>
            <sp xml:id="SDT7-OZIOIP-nujna-14-2015-05-26.sp12">

               <speaker>MOJCA HROVAT:</speaker>

               <p>Pozdravljeni tudi v mojem imenu. Prihajam iz Biotehniške fakultete iz oddelka za
               biologijo skupaj s kolegico Matejo Germ. V bistvu se soočava z zelo podobnimi
               problemi kot je že kolegica z Nacionalnega inštituta povedala. Vključeni vsa v
               monitoring površinskih voda, jezer in tekočih voda, z bentoškimi nevratenčarji in
               makrofiti. Že od leta 2005 sva vključeni v priprave metodologij in sočasno tudi v
               monitoring monitoring od leta 2007 in občutiva vsakoletno zmanjšanje števila vzorčnih
               mest oziroma mest na katerih se izvaja monitoring oziroma vrednotenje stanja. Tako da
               letos je to res prišlo do minimalnega nivoja tako da se mi zdi, da je že zelo
               kritično. Se bojimo, da se bo to res prekinilo popolnoma.</p>
               <p>Zakaj se nam zdi pomembno, da se to izvaja? S tem dobimo zelo pomembne podatke o
               vplivih, kaj vpliva na stanje in na podlagi tega potem lahko ukrepamo. Ker če tega
               nimamo, ne vemo zakaj je nekaj onesnaženo, ker v okolju so številni vplivi, ki
               sočasno vplivajo in moramo z monitoringom to spremljati, da vemo kaj se dogaja.</p>
               <p>Posredno lahko tudi ugotavljamo vpliv nekaterih invazivnih vrst, kot dresene. Če
               monitoringa ne bomo izvajali, potem tega ne bomo zaznali. Pa tudi moramo se zavedati,
               da ni samo recimo na Blejskem jezeru ta vrsta prisotna, je tudi drugje, v rekah, v
               Dravi. Tako da so številni vplivi, ki jih lahko ugotovimo z monitoringom in samo na
               ta način bomo potem lahko ukrepali in zagotavljali dobro stanje.</p>
            </sp>
            <sp xml:id="SDT7-OZIOIP-nujna-14-2015-05-26.sp13">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Še kdo od vabljenih?</p>
            </sp>
            <sp xml:id="SDT7-OZIOIP-nujna-14-2015-05-26.sp14">

               <speaker>MATEJA GERM:</speaker>

               <p>Jaz bi samo dodala še to…</p>
            </sp>
            <sp xml:id="SDT7-OZIOIP-nujna-14-2015-05-26.sp15">

               <speaker>PREDSEDNIK IGOR ZORČIČ:</speaker>

               <p> Hvala.… če se lahko predstavite za magnetogram.</p>
            </sp>
            <sp xml:id="SDT7-OZIOIP-nujna-14-2015-05-26.sp16">

               <speaker>MATEJA GERM:</speaker>

               <p>Mateja Germ iz Biotehniške fakultete.</p>
               <p>Samo to bi rada povedala, da na primer leta 2008 sem naredila 60 mest na rekah za
               monitoring, pa okrog 6 mest na jezerih, letos pa ni nobenega jezera, na rekah pa manj
               kot 15 mest. To se mi zdi zelo zgovoren podatek. To bi rada še rekla.</p>
            </sp>
            <sp xml:id="SDT7-OZIOIP-nujna-14-2015-05-26.sp17">

               <speaker>PREDSEDNIK IGOR ZORČIČ:</speaker>

               <p> Hvala.</p>
               <p>Še kdo od vabljenih? Če ne, prehajamo na razpravo članov in članic odbora. Želi
               kolega Žnidar. Izvolite.</p>
            </sp>
            <sp xml:id="SDT7-OZIOIP-nujna-14-2015-05-26.sp18">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči. Spoštovana ministrica, ostali prisotni. Vsem prav lep
               pozdrav z moje strani.</p>
               <p>Jaz bi rekel, da mi danes na tej seji opravljamo nalogo ministrstva. Ministrstvo je
               tisto, ki je odgovorno, da opravlja tiste naloge, ki so ali zakonsko ali s kakšnimi
               drugimi podakti redna dejavnost tudi na področju <stage type="mag"/> (Nadaljevanje) sedaj konkretno govorimo o monitoringu, to se pravi
               spremljanju, vzorčenju vseh voda v Republiki Sloveniji in to je naloga ministrstva.
               Sedaj pobuda po današnji seji je samo eno jokanje pa stokanje za sredstva. Minister
               je tisti, ki mora zagotoviti sredstva, da se te redne naloge in dejavnosti opravijo.
               To se pravi, vladna večina je pa tista, ki sprejema proračun, tako da tukaj glede
               odgovornosti in tega, tukaj ni nobene dileme. Sam pa osebno menim, da je to pomembno
               področje, ki ga ministrstvo mora opraviti.</p>
               <p>Danes smo slišali s strani ministrice, da bodo to zagotovili financiranje z
               notranjimi prerazporeditvami sredstev znotraj ministrstva. To je naloga ministra ne
               pa naloga nas poslancev, da bomo sedaj mi prerazporejali sredstva za te in druge
               naloge. To ni naša naloga. To kompetenco i odgovornost in pristojnost ima minister.
               Tako, da o tem ni nobenega dvoma. Seveda je to področje pomembno in ga absolutno je
               treba, da se sprovede. Sedaj kar je še gospod omenil, o malih čistilnih napravah pa o
               onesnaženju, čeprav ni čisto taka direktna tema, bi pa samo s strokovnega vidika
               rekel tole. V Sloveniji imamo necertificiranih malih čistilnih naprav morje. Čez
               palec govorim, veliko teh ni nič boljših kot troprekatna greznica. Če je plastični
               jašek s tremi pregradam, ki ga vsi imenujejo mala čistilna naprava, pa nima nobene
               boljšo funkcijo kot troprekatna greznica, tako da tukaj je čisto odprta dilema. Je pa
               res, da smo v Sloveniji unikum, ker določene sosednje države pa je troprekatna
               greznica se smatra kot čistilna naprava pri individualnih objektih, tako da, veliko
               je takih primerov, ki smo v Sloveniji, jih imamo postavljene strožje kot jih imajo
               naši sosedje. Seveda to pa stane. In če bi tisto kar stane nudilo tudi kvalitetno
               izboljšavo, potem bi se vsi strinjali, tako pa kot sem omenil, imamo poplavo, v
               narekovaju, malih čistilnih naprav, ki v veliki meri ali pa verjetno v manjši meri ne
               nudijo boljšo kakovost kot troprekatna greznica, tako da tukaj je pač treba tudi v
               tej smeri nekaj razmišljati in seveda tudi tukaj pri teh malih čistilnih napravah
               pristopiti s kakšnimi certificiranji, itn., da dejansko res pridemo do kvalitete na
               pa samo govorimo, a ha, imamo čistilno napravo, ki pa je dejansko po drugi strani
               tudi vprašljiva. Tako da, jaz bi rekel, tudi ti sklepi, ki so danes tukaj
               pripravljeni, to je naloga ministrstva. Da danes mi poslanci glasujemo o takih
               sklepih, je to za mene, bi rekel… Ne vem. To je stalna naloga ministrstva. In
               poslanci se vmešavati v notranje naloge, notranje prerazporeditve sredstev
               ministrstva, nimamo v pristojnosti. Mi lahko samo rečemo, ministrstvo naj dela v
               skladu z veljavno zakonodajo in s tistimi obvezami, ki jih tudi ima. To je njihova
               naloga, ni pa to naloga poslancev.</p>
               <p>Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp19">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Trček.</p>
            </sp>
            <sp xml:id="SDT7-OZIOIP-nujna-14-2015-05-26.sp20">

               <speaker>DR. FRANC TRČEK (PS ZL):</speaker>

               <p>Hvala za besedo in hvala za poduk kolega Žnidarja. To bo šlo v magnetogram in bom to
               vedno znova uporabljal.</p>
               <p>Seveda ni naloga poslancev samo da, bom rekel po domače, žegnamo zakone in žegnamo
               ljudi, ki bodo sprejemali funkcije. Naloga parlamenta je tudi v tem, da spremlja kaj
               počne izvršilna oblast in kaj se s to družbo dogaja. Jaz bi tudi rajše volje se z
               gospo ministrico pogovarjal o temu kot se reče v lepi slovenščini, "fine-tuning", o
               nekih drobcih, ki bi jih bilo treba še izboljšati, ne pa o nekih ključnih zadevah.
               Gospod Kolar je zelo lepo prej podal neko bistvo. Rekel je, da civilno-družbene
               organizacije, okoljske, peljejo okoljsko politiko v Sloveniji in to je žal dejstvo,
               ki ga imamo <stage type="mag"/> (nadaljevanje) vsaj
               zadnjih 15 let. To, da je gospa Majcnova zdaj padla v ta ZOS, midva sva že imela neko
               debato in sva razjasnila to, da jaz proti njej nič osebno nimam, ampak je ta ZOS
               končno potrebno začeti reševati. In dejstvo. Profesor Plut, moj belokranjski rojak je
               zelo dobro in plastično ponazoril zakaj je monitoring potreben, zakaj bi ta
               monitoring bilo potrebno še "ojačati". Kot oba belokranjska rojaka, sicer on šokec,
               jaz ziljan, macolar veva kaj pomeni, če se vam nek glavni načrtovani vodni vir Krupa,
               ki se jim zgodi, kaj se mu zgodi? Zelo lepo je ponazoril kakšne velike razlike so
               medregionalne. Lahko bi šli še to se malo dvigniti nižje pa bi še znotraj regionalne
               gledali. To so nekaj dejstva s katerimi se bomo morali ukvarjati. To, da ni
               monitoringa, da je bilo to ministrstvo šlampasto, se opravičujem, Združena levica ni
               bila del preteklih sklicev. Zelo jasno je pa kazalo, da ni bilo nikoli blaznega
               interesa potem kdo bi bil na tej ministrski funkciji. Prej ste talali kdo bo potice
               po svetu pa Slovence obiskoval, če sem malo grd, malo ste me kolega vseeno spravili
               na obrate. Moram priznati, zelo pomembno je tudi to kar se dogaja tudi na drugih
               resorjih, pa ne bi danes te teme preveč širil kot je opozorila kolegica z
               Nacionalnega inštituta za biologijo. Ljudje bodo enostavno šoli. Ljudje imajo neka
               določena znanja, imajo reference v širšem evropskem regionalnem okolju zato vedo in
               bodo šli drugam in nam se bo zgodilo, če bomo tako šlampasti še naprej, da bomo
               izgubili nekako strokovnjake. Govora je bilo tudi o inverzivnih vrstah. Zelo lahko…
               ljudje, ki po počnejo odkrito povedo, seveda, če imaš dve tretjine manj sredstev, saj
               se ne moreš pretegniti. Je dve tretjine manj monitoringa. Če ti izostane v
               monitoringu, če se pojavi neka luknja, nekaj mesečna, potem ne moreš ekstra polirati.
               Potem nekaj bajaš, po domače povedano. In to so te zadeve. In še enkrat bom poudaril.
               Gre za nekaj manj kot 600 tisoč evrov, da se ta monitoring izvaja tako kot se je
               izvajal. Skratka ne vem koliko je to Patrie, pa bi šli lahko preračunavati, pa nočem
               biti nekako pretirano populističen. To ni jokanje za sredstva Združene levice, to je
               dejansko dolžnost Združene levice, da na tovrstne zadeve opozarja. Ne samo Združene
               levice, vseh poslancev in poslank, kot je tudi naloga gospe Majcnove, da se te
               tematike res resno loti. Seveda ni to njeno ožje strokovno področje kot političarka,
               ki je padla v to. Tu je bila v relativno kratkem času podana relativno plastična
               razgrnitev tega področja monitoringa, ki je, da citiram dr. Pluta "predpogoj za celo
               vrsto vseh teh zadev." Če to komu ni jasno, pa če kdo hoče tudi prepoceni neke
               politične točke nabirati, dobro, zaradi mene naj jih, ima vso legalnost in
               legitimiteto. Čistilne naprave so res neka problematika, ki jo bomo morali verjetno
               tudi odpreti. Verjetno bo problematika, ki jo bo SDS odprl. Nimam nič proti temu, bom
               o tej problematiki sodeloval, ampak še enkrat bom ponovil in tu bom zaključil. Brez
               monitoringa mi v bistvu ne vemo kaj se dogaja z našimi vodami in to je vsa zgodba in
               nehajmo se tu nekako blefirati in gre za v bistvu neke zadeve, dobro, jaz ne bi šel
               danes v razširitev teme, čeprav se je nakazala cela vrsta nekih zadev, ki jih bo
               moralo to matično telo Državnega zbora obravnavati, bova na veliko veselje z gospo
               Majcnovo in njeno ekipo tu debatirali. Danes imamo na tapeti monitoring, ki je
               urgenten, ki ga je treba rešiti, ki je potrebno najti denar, da se ta 30 letna zadeva
               pelje naprej, da vemo kaj se nam dogaja, da nam ljudje dejansko ne pobegnejo. Prej
               sem se mogoče zožil malo metaforično, sam bom rekel na ta ljudski del in odnosa do
               voda, lahko seveda to razširimo na neko celoto bi utopil in to je to. Gre za neko
               malo urgentno temo, ki jo je potrebno razrešiti. Zdaj se <stage type="mag"/>(nadaljevanje) pogovarjati, kaj je bilo, kako je bilo, kaj ni
               bilo, kdo je kriv, kdo ni kriv. Mogoče je bila, kot sem že rekel, celo napaka
               storjena, mogoče je to kdo spregledal, ko ste rezali proračun, ampak to je dejansko
               neka postavka, ki se je ne bi smelo rezati in ki, upam – kmalu bomo imeli že
               proračune za naslednja leta, in upam, da bo takrat gospa ministrica pozorna in da bo
               tudi ona udarila po mizi, da ne bo samo gospod financ minister tepel po mizi.
               Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp21">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah, imate besedo.</p>
            </sp>
            <sp xml:id="SDT7-OZIOIP-nujna-14-2015-05-26.sp22">

               <speaker>ZVONKO LAH (PS SDS):</speaker>

               <p>Hvala lepa za besedo, predsednik. Lep pozdrav ministrici in ostalim gostom!</p>
               <p>Najprej bi se navezal na razpravo prof. Pluta. Mislim, da je bila zelo dobra. Mi se
               ubadamo z več težav. Imamo tako problem pitne vode, torej vodooskrbe za ljudi, potem
               odvajanje in čiščenje odpadnih voda, kjer si zmanjšujemo možnost za bodoče po
               rezervatu zdrave pitne vode, ker imamo dve tretjini Slovenije na območju krasa, kjer
               vemo, kaj se dogaja z vodo. Pa tudi del Dravskega polja, kjer je prodnato, kjer se je
               v glavnem voda, podtalnica onesnažila z gnojenjem oziroma s pesticidi, nitriti in
               tako naprej. To je ta del problema. Drugi oziroma tretji del pa so morje, reke,
               kopalne vode in tako naprej, ker tudi te vode, recimo reke, napajajo vodonosnike in
               kjer so vodonosniki oziroma vrtine blizu rek, je čedalje bolj vprašljiva tudi pitna
               voda. Predvsem manjši vodni viri, kjer se ugotavlja pri analizah samo datrologija
               /?/, ne pa kemija, ker je analiza predraga. In tu jaz vidim največji problem, sploh
               na podeželju, ker ljudje pijejo kemično oporečno vodo, s klorom se uničujejo
               bakterije, ne uniči pa se pesticidov, nitritov, ki imajo velik vpliv na zdravje
               ljudi, ki to vodo uživajo. Tu smo bili do pred kratkim trije bivši župani, ne samo en
               mandat, več mandatov, ki smo se s to tematiko ubadali v svojih lokalnih sredinah in
               se zavedamo tudi te problematike. Zato bi, čeprav se današnja tema verjetno nanaša
               bolj na tisti tretji del, ki sem ga omenil, kar se tiče monitoringa, ampak sem
               prepričan, da sta prvi in drugi del, kar se tiče vodooskrbe in odvajanja ter čiščenja
               odpadnih voda, zelo pereč, pa ni tako vezan na finančna sredstva, bolj na politiko,
               na strokovno delo, na ozaveščanje, na politiko države, ki bi jo morala voditi do
               lokalnih skupnosti, da bi se te lokalne skupnosti zavedale svojega poslanstva in
               svojega dela, marsikaj bi se lahko že v tem času bolje uredilo. Tudi jaz ne mislim,
               da je to napad na sedanje ministrstvo, ta problematika se je kopičila dolga let in
               treba jo je reševati, da ne bomo tudi mi prišli v situacijo, ko bomo pili vodo samo
               še iz plastenk, ne več iz pip. To bi bila velika sramota, glede na naravne danosti,
               ki jih v Sloveniji imamo. Vemo – jaz sem se kar nekaj let ukvarjal kot župan z
               vodooskrbo, tudi vrsto hidrogeologov sem poslušal in se iz tega tudi nekaj naučil -,
               da je najboljša pitna voda iz vrtin, ki dajejo 3 do 5 litrov na sekundo, da je
               najboljša voda tista, ki je v 12 urah iz vrtine na pipo, da je to taka kvaliteta, ki
               jo imamo v Sloveniji še v izobilju, kot bi namesto namiznega vina, ki ga je ogromno,
               pili vrhunsko vino. Taka je razlika, to sem se naučil. In sam sem zelo vesel in
               najbolj ponosen na to, da sem za svojo lokalno skupnost lahko<stage type="mag"/>(nadaljevanje) v veliki večini zagotovil tako pitno
               vodo. In mislim, da bi taka politika morala biti tudi na nivoju države. Zavedati se
               moramo, da ne bomo prodajali, recimo, kubika pitne vode po 2 evra, to lahko v
               arabskih državah, ki imajo nafto cenejšo kot vodo. Pri nas si tega ne moremo
               privoščiti, ker socialno ne bo vzdržno, ljudje se ne bodo priklapljali na vodo. Če
               bodo poleg tega plačevali še kakšna 2 evra za čiščenje odpadnih voda, pa sploh ne.
               Mene je strah, da namesto da bi vsi Slovenci – lahko bi tako kot Irci – imeli zastonj
               pitno vodo, toliko je imamo, v izobilju. In v proračunu občine, koliko občani plačajo
               za zdravo pitno vodo v primerjavi s proračunom občine, s primerno porabo, bi z
               lahkoto imeli zastonj pitno vodo; samo da je ne bi potem razmetavali, da bi jo pač s
               pametjo porabljali, in če bi se zavedali. Tudi pri nas imajo petkrat boljšo pitno
               vodo iz pipe, kot je v plastenkah, pa jo še zmeraj kupujejo, ker ne verjamejo temu.
               Ampak treba bi bilo ljudi ozaveščati, ker če bi to verjeli, bi potem se tudi
               zavedali, kakšno bogastvo imajo.</p>
               <p>Drugo je pa odvajanje in čiščenje odpadnih voda. Meni se zdi nesmiselno za posamezno
               gospodinjstvo, tam, kjer imamo razpršeno poselitev, vgrajevati čistilne naprave, ker
               sem prepričan, da je troprekatna greznica, glede na to, da ne uporabljaš, recimo, da
               greš za štirinajst dni na dopust, pa je ne uporabljaš, potem kemija pogine v čistilni
               napravi, v greznici pa ne. Imam potrdilo iz Zavoda za zdravstveno varstvo, ki je
               analiziral iztočno vodo iz triprekatne greznice. Rezultati kažejo, da zadostuje vsem
               kriterijem po prečiščeni vodi. Ni problema, samo mora biti ta čistilna naprava
               pravilno dimenzionirana oziroma greznica pravilno dimenzionirana. In to, da sedaj
               imamo neko politiko, kako bomo gradili čistilne naprave in kanalizacije po vaseh, v
               zemljini četrte, pete kategorije, samo da bomo zadostili nekemu operativnemu programu
               države, ki ga je sprejela, to je socialno nesprejemljivo. In potem bomo od teh ljudi
               še zaračunavali amortizacijo, recimo, 30 let, da se je to izplačalo. Pa to je
               kriminal! Namesto da bi iskali čim racionalnejše rešitve, ker je pomembno, da
               prečiščeno vodo spustimo v podtalnico, ne pa da nekdo, recimo, komunalno podjetje čim
               več pokasira in si ustvarja neke dobičke, ali pa posredno še občina. To bi moral biti
               cilj.</p>
               <p>Mislim, da ta današnja tematika ni slaba, mislim pa, da imamo tisto, kar sem govoril
               o vodooskrbi in čiščenju odpadnih voda, bolj problematično kot pa kopalne vode in
               morje, ki je po mojem bolj sekundarnega pomena. Pa tudi rezultati kažejo, da nismo
               tako slabi v primerjavi z drugimi državami. Mislim, da bi ministrstvo moralo več
               pozornosti posvetiti tej tematiki. Sem pa vesel, da bo kar nekaj projektov zdaj
               kohezijskih šlo v realizacijo, kar je zasluga tudi tega ministrstva, ki so bili
               pripravljeni ali so se pripravljali tudi več let, tudi osem do deset let, in so
               občine računale na to in bodo bistveno spremenili ti projekti, ko bodo narejeni, tudi
               sliko glede vodooskrbe. Tu gre pohvala tudi ministrstvu in uslužbencem, da so to
               uslišali in omogočili. In bo verjetno čez nekaj let slika malo drugačna. Ker smo mi
               tudi iz opozicije <stage type="mag"/> (Nadaljevanje) bili
               aktivni. Pa ne zato, da bi želeli kritizirati, ampak zato, da se stanje spremeni na
               boljše. Res je, da je kriza. Tudi proračunska sredstva je potrebno, tista skromna,
               nekako razdeliti na vse naloge, ki jih ima ministrstvo. Tudi jaz mislim, da so
               rezerve še kje, mogoče bi se dalo še kje vzeti še kakšen evro, pa dati na to
               področje, ki je bolj pomembno, od kje drugje. Upam,da bo ministrstvo našlo tudi te
               možnosti in zagotovilo sredstva, da se ti monitoringi vršijo naprej. In predvsem da
               se ukrepa, ne da se samo monitoring vrši zaradi samega monitoringa, ampak da se iz
               tega tudi potem kaj akcijskega izvede in tudi kaj naredi. Jaz mislim, da nalog je
               veliko in upam, da bomo imeli še kakšno sejo, kjer bomo bolj podrobno obravnavali
               tako vodooskrbo kot odvajanja in čiščenje odpadnih voda. Eno smo že imeli pred
               kratkim. Mislim, da je bila zelo koristna. Mislim, da bo potrebna še kakšna.
               Operativni program odvajanja in čiščenja odpadnih voda je za današnjo situacijo
               socialno nevzdržen in slišali smo računice tudi nekaterih občin, koliko bi jih stalo,
               da uresničijo ta operativni program. To niso zmožni v 20 letih, ne pa do leta 2017.
               Mislim, da mora ministrstvo se bolj povezati tudi z občinami, ki so odgovorne za te
               projekte, za to stanje, da jih tudi slišijo, poslušati. Ker predlogi prihajajo,
               mislim da zelo koristni, tudi od združenj, tako od ZOS kot od SOS. In bi bil čas, da
               se tudi na tem področju kaj naredi.</p>
               <p>Pozdravljam pa sklic te seje, ker vsak dober namen ali pa korak v pravo smer je
               koristen, tako upam, da bo tudi ta. Predvsem pa doprinos vabljenim strokovnjakom, in
               upam, da se bo tudi kaj slišalo pri samih pristojnih na ministrstvu. Tako da dela je
               še ogromna na tem. Veliko je bilo na papirju že napisano, raznih programov,
               projektov, malo pa realiziranega. Mislim, da je prišel čas, ko je treba tudi kaj
               storiti, ne pa samo pisati in govoriti. Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp23">

               <speaker>PREDSEDNIK IGOR ZORČIČ:</speaker>

               <p>Hvala. Besedo ima kolega Breznik.</p>
            </sp>
            <sp xml:id="SDT7-OZIOIP-nujna-14-2015-05-26.sp24">

               <speaker>FRANC BREZNIK (PS SDS):</speaker>

               <p>Gospod predsednik, hvala za besedo. Jaz moram povedati na začetku, da nisem član tega
               odbora, da danes nadomeščam poslanskega kolega Podkrajška. Bi pa namenil v svoji
               razpravi nekaj besed glede na temo, zagotovitev sredstev za izvajanje monitoringa.
               Tudi sam menim, da je monitoring voda, kot enega ključnih nekih naravnih virov, ki
               jih premore Slovenija, potreben. Se pa strinjam, da s kolegom Žnidarjem, da je to
               bolj posledica nekih vladnih zadev v tem trenutku, torej Vlada je tista, ki, mislim
               da, bi morala zagotovi več sredstev za tak monitoring. Seveda je pa monitoring neka,
               lahko rečemo, nek dejavnik, ki bi lahko na podlagi svojih analiz dajal tudi podatke
               glede neke strategije Slovenije na nekaterih področjih.</p>
               <p>Prvič, sam vidim tukaj na določenih industrijskih panogah, ki močno onesnažujejo
               okolje, kakšna bodo prestrukturiranja, kakšna bo pomoč države tem panogam, da se v
               najkrajšem času prestrukturirajo. Tisti, ki so največji onesnaževalci. Potem ključni
               so tudi, to kar je mogoče kolega Lah omenil, razvoj podeželja, kaj je z
               individualnimi čistilnimi napravami, kaj je z družinami, ki so na robu socialnega
               zloma in v kolikor bomo zelo restriktivno politiko peljali ravno na področju, pozna o
               razpršeno gradnjo, iz preteklosti, <stage type="mag"/>
               (Nadaljevanje) nekaj in na podlagi teh / nerazumljivi/ čistilnih naprav jaz mislim,
               da neko vsaj neko z roko v roki neke rešitve, kolega je razlagal o triprekatnih
               greznicah, ki bi morda lahko izpolnjevale nekatere zadeve, je tisto kjer bi se morali
               tudi v tej smeri pogovarjati. Monitoring je pa tisti, ki nam bi lahko dajal nekatere
               kazalce, katere so vključene tiste panoge ali pa tudi gospodinjstva, ki močno
               onesnažujejo naš, lahko rečemo, naš najbolj naravni vir. Jaz osebno sem menja vseeno,
               da je Slovenija še vedno izredno čista država, da smo naredili velik korak v zadnjih
               dvajsetih letih. Spomnim se nekoč grozovitih podatkov iz recimo Štajerske, Drave,
               spomnim se celo vrsto vodotokov kjer sam živim, v Slovenskih goricah, velike /
               nerazumljivo/, kjer so grozovito onesnažene, lahko rečem in tukaj so danes ravno z
               vstopom tudi v Evropsko unijo, celo vrsto evropskih projektov na področju čistilnih
               naprav. Nenazadnje smo tudi v mojih krajih speljali sedaj projekt celovite oskrbe
               severovzhodne Slovenije s čisto pitno vodo, je nekaj tistih projektov, ki mislim, da
               so, kjer smo naredili velik korak. Seveda pa ti koraki, na tem ne moremo ostati.
               Treba je povedati kaj bomo delali v naslednjih pet, deset let, kakšna je ta
               strategija na področju čiščenja voda, na področju torej tudi kaznovanja tistih
               največjih onesnaževalcev našega največjega bogastva in tudi osveščanje javnosti. Jaz
               lahko rečem, ko sem drugič diplomiral, sem diplomiral s trženja in moram priznati, da
               sem nekoč enega izmed velikih gurujev trženja, enega ameriškega profesorja na Yale,
               poslušal ko je rekel, da je bistvo ravno v evropskih državah takšna kot vidim tudi
               Slovenijo, da je kraljica trženja to, da ti prodajaš občanom ali pa državljanom pitno
               vodo v plastenkah. To je kraljica trženja, da vzbudiš to umetno potrebo, to kar je
               kolega Lah nekako, jaz bi nadaljeval, da ljudje, da so tako zavarovani v trženje ali
               pa v reklamiranje, da ti kupuješ sredi Evrope v eni držati kot je Slovenija, čisto
               pitno vodo v plastenkah. Mislim, da tako daleč še nismo. In lahko smo vseeno ponosni
               in tisti, ki lahko rečemo, bojujete to bitko za čiste pitne vode, da vas
               pozdravljamo. Bi pa opozoril tiste, ki nas spremljajo preko televizijskih ekranov, da
               kupovanje čiste pitne vode v plastenkah, da je to, lahko rečemo, da so tisti, ki
               zbujajo umetne potrebe pa tržniki, zmagovalci v taki državi. Tudi ostalih. Bodimo
               ponosni na ta svoj naravni vir. Seveda pa bi morali tudi razpet ali pa predstaviti
               temo kako naprej. Kaj narediti, kakšne bodo politike v preteklosti, da bodo tisti
               ljudje, ki mislim, da bodo dobili še nekaj sredstev s strani države, s strani
               predvsem zunanje vlade, da izvajajo ta monitoring, da bodo ugotavljali čim manjšo
               onesnaženost ali pa vedno izboljšanje tako v kemičnem kot tudi morda v bakteriološkem
               smislu. Na žalost kaže, treba je pa tudi poudariti, da obstajajo v vodi cela vrsta
               substanc, ki jih moderna znanost še, lahko rečemo, nezaznava. Tudi o tem bi bilo
               treba govoriti. Lahko zaznavamo samo tiste sekundarne posledice, recimo v Prekmurju,
               v zadnjih dvajsetih letih neverjetno visok porast raka ravno na debelem črevesju
               recimo, ena izmed takih / nerazumljivo/ dejavnikov, ki opozarja ravno na to, ravno na
               določene dejavnik ali pa tudi substance, ki jih morda moderna znanost še ni zaznala,
               pa se pojavljajo v vodi, jih nedetektiramo in jih ne moremo prestaviti. Tako, da
               mislim, da je monitoring izredno pomemben, tudi razvoj znanosti na tem področju je
               pomemben zato, ker nam lahko z nekimi minimalnimi sredstvi, dodatnimi sredstvi zazna
               nekatere težave kjer se nam na drugi strani v zdravstvu in vse ostalo močno podirajo.
               Močno podirajo. In ozdravljenje enega raka mislim, da vemo kakšne posledice ima tudi
               na finančnem področju ne samo v populacijskem področju in to je tisto kar je
               pomembno.</p>
               <p>Je pa tisto kar nas pa loči na taki razpravi kot je danes tukaj pa je, kje mi iščemo
               rešitve. V stranki iz katere prihajam, menimo pač, da so tiste znanosti, ki
               pripomorejo k dvigu dodatne vrednosti v gospodarstvu, so ključne za to, da se
               onesnaževanje zmanjša. Mislim, da so <stage type="mag"/>
               (nadaljevanje) pomembni so dodatni ukrepi na področju gospodarstva, na področju cele
               vrste tehnologij, na področju tujih vlaganj, tudi multinacionalnih družb, ki so
               marsikdaj kot neka tabu tema, da mi ne potrebujemo, jaz mislim, da potrebujemo
               predvsem tiste, ki imajo visoko dodano vrednost. Tu je pa cela vrsta politik, ki
               morajo iti z roko v roki, zato da bo imela tudi ministrica za okolje, lahko rečemo,
               olajšano delovanje. Seveda pa z njene strani pa seveda tudi takšni ljudje, ki bi
               morebiti vlagali v visoke tehnologije potrebujejo tudi neko, lahko rečemo, neko
               sodelovanje, neko partnerstvo, da se v najkrajšem času rešuje tudi marsikatere
               prošnje, marsikatera dovoljenja, da lahko taka podjetja najdejo domicil tu v
               Republiki Sloveniji. Republika Slovenija ima v sebi tudi svojih nekih prepoznavnih
               temeljih na področju trženja, vodo, zeleno barvo, občutek nekega, I feel Slovenia,
               torej imam občutek, da čutim predvsem preko sonaravnega bivanja. Tu je tudi nek naš
               image naše države. In voda, gozd, svež zrak, mislim, da so trije temelji tudi našega
               nekega imidža, naše največje prepoznavnosti. Če greš po svetu, če greš po Evropi,
               prepoznavnost Slovenije je po godovih, čisti vodi in lahko rečemo, dokaj čistemu
               zraku, še vedno, ki se je izboljšal v zadnjih letih. Vidim pa tudi na področju te
               prepoznavnosti, da ohranjanje čiste pitne vode, predvsem pa tudi monitoringa,
               zaznavanja kakršnihkoli novih dejavnikov ali poslabšanje razmer je tisto, ki je
               pomembno.</p>
               <p>V zadnjem delu razprave bi pa samo še omenil, pred kratkim sem gledal celo vrsto
               oddaj na hrvaški televiziji glede onesnaženosti morja. Do sedaj kot laik na tem
               področju moram priznati, da sem imel samo znanja s področja tega, da imamo Slovenci
               ali slovenska obala to srečo, da tok nekako teče proti severu, da se obrača v
               Tržaškem zalivu in da pobere vso svinjarijo Pada in da se po italijanski obali vrača.
               Sedaj vidim, da to ni tako enostavno, da imamo celo vrsto nekih vrtincev v Jadranu,
               celo tri so našteli in da se poslabša stanje slovenskega morja, cela vrsta trdih
               delcev, plastičnih delcev v mikrodelih tukaj zastaja. In da je to neka dodana velika
               nevarnost na tem področju glede tega stanja in da se tu stanje po eni strani izredno
               poslabšuje.</p>
               <p>Na koncu bi rad dodal, da kot poslanec, in tudi moji kolegi, se zavedamo nevarnosti
               in zavedamo se, da potrebujemo monitoring in da mislim, da je moja razprava šla danes
               v tej smeri, da monitoring je pa tisti, ki mora dajati tudi neke rešitve, ki bi
               morale biti vpeljane tudi v neko celovito strategijo Slovenije v naslednjih letih,
               tako na področju industrijske politike, tako na področju turizma, tako na področju
               trženja, in ne nazadnje konec koncev, če na koncu končam tudi kot tržnik, da se čisto
               pitno vodo v kolikor jo znamo izredno dobro tudi komercializirati in prodajati v
               svetu. In tu vidim tudi celo vrsto panog, ki bi se lahko na področju tega razvila in
               nek image Slovenije v prihodnjih letih. Najlepša hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp25">

               <speaker>PREDSEDNIK IGOR ZORČIČ:</speaker>

               <p>Kolega Trček.</p>
            </sp>
            <sp xml:id="SDT7-OZIOIP-nujna-14-2015-05-26.sp26">

               <speaker>DR. FRANC TRČEK (PS ZL):</speaker>

               <p>Hvala za besedo. Veseli me, da je to neko matično delovno telo, ker očitno gremo
               nekoliko lažje čez ideološke razlike, recimo, celo kolega Lah, katerega praktičnost
               izhajajoč iz dolgoletnega županovanja zelo cenim, je zelo lepo rekel, lahko bi voda
               bila zastonj. Upam, da ga ne bodo sedaj nagnali v Združeno levico zaradi tega.
               Recimo, to bi za mene bil nek srednjeročni nacionalni načrt, del tega. Zelo lepo je
               opozoril tudi na neko problematiko, ko se naredi sam bakteriološka analiza in potem
               mislimo, da je vse v redu, ker smo vseeno vizulci. In seveda zadeva ozaveščenja, kar
               je tudi bilo zapisano nekako v direktivi, ki verjetno šepa na navezavi ene in druge
               skupnosti zvez občin in resornega ministrstva. Poslanec Breznik, z njegovim lepim
               dramaturškim lokom, ki ga vsi zelo radi poslušamo, pa to resno mislim, ne se smejati,
               je rekel nekako uvodoma osebno sem mnenja. Gre za neka področja, kjer jaz ne bi imel
               rad osebnih mnenj. In to je eno tako področje. Po domače <stage type="mag"/> (nadaljevanje) povedano, ali je voda usrana ali ni. Ali je
               pitna ali ni? Ali je uporabna ali ni? Ali je onesnažena ali ni? Verjetno, ja… Eni se
               smejete, ampak s kolegom Plutom, ko sva Belokranjca, sva mogoče malo bolj senzibilna
               glede tega, čeprav naju mogoče kakšna smejalna gubica ali pa EMŠO, loči, ampak kolega
               dober izgleda. Ne zamerit. In zdi se mi, da je to zelo pomembno. In sedaj, kje iščemo
               rešitve. Mogoče smo malo narobe poslušali mlade dame, ki se s tem področjem
               ukvarjajo. Dejansko gre to za nek znesek za znanost v bistvu, da nekaj ne bajamo, da
               najdemo teh par sto tisoč evrov, da ljudje, ki se s to vejo znanosti ukvarjajo, to
               lahko normalno delajo naprej. Jaz sem družboslovec, sem vedno moram od svoje plače si
               knjige kupovati. So neke druge veje znanosti, ki pa prav ne moreš tam iz tiste svoje
               decentske plačice si pa, boš pa pol dala, kolegica, pa boš vzorec razširila. On
               nečesa je treba živeti in zdi se mi, da malo preveč teatra delamo okrog tega samega
               vprašanja monitoringa. Seveda se je pa danes nakazala neka cela vrsta zadev, ki ne
               samo, da upamo, da jih bomo obravnavali, ampak jih je potrebno nujno obravnavati in
               to je nek parcialni predpogoj, ki ga v bistvu rabimo, da bomo sploh lahko te teme
               obravnavali na način, da ne bomo govorili po mojem mnenju pa mislim, da je to tako pa
               tako. O mnenju, se opravičujem, se lahko pogovarjamo, ko se bomo o piru pogovarjali.
               Dobro vodo rabite tudi za dobro pivo. O kvaliteti voda se pa nočem pogovarjati na
               način, meni se pa zdi, da je to tako in tako.</p>
               <p>Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp27">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Se bom še sam oglasil k besedi. Meni se ta seja zdi v redu, glede na to, da smo se
               nekako ozavestili o potrebi monitoringa voda. Strokovnjaki s tega področja ste nam
               mogoče malo razširili obzorja, kjer je monitoring potreben, zakaj so potrebna
               sredstva za to. seja mi je pa problematična, če smem, če ni to pregroba beseda,
               nekako s tega stališča, da pravzaprav govorimo o nekih zadevah, ki spadajo v kontekst
               rebalansa proračuna, ki smo ga sprejemali februarja. In danes tukaj tudi v sklicu za
               sejo ugotavljamo, da ni nekih sredstev, da so bila pravzaprav zmanjšana z rebalansom.
               Predlagani so sklepi in naj sedaj ta sredstva najdemo. Ampak kot smo sprejemali ta
               rebalans, se ni nihče spomnil na to, mislim nihče od politikov govorim, od nas tukaj,
               ki danes sodelujemo na tej seji, da bi se zagotovila ta sredstva. Seveda so bili
               amandmaji za razno razne stvari, ampak za monitoring na žalost ne. Tako, da v tem
               smislu se lahko potem tudi vsi posujemo s pepelom, pa rečemo, zakaj pa ni bil takrat
               predlagam, ko se je rebalans sprejemal, vsaj amandma, vsaj za to, da se je opozorilo,
               da so ta sredstva potrebna oziroma, da se bo ta problem nekje tekom leta odprl.
               Ministrica, če sem jo prav razumel, je zagotovila, da se je tega problema lotila, da
               bo iskala sredstva. Če se ne motim, s prerazporeditvijo ali kako? Saj boste povedala.
               Tako da, ne vem ali je to rezultat te seje. Verjamem, da ne. Na te zadeve se je
               opozorilo že v medijih. Mislim, da kakšen teden nazaj. Vsekakor sem pa zadovoljen z
               odgovorom ministrstva, da se bodo zadeve vendarle premaknile. V zvezi z razpravo
               kolega Žnidarja, mislim da je bil kolega Žnidar, se moram strinjati s tem, da tudi
               pri administrativnem urejanju voda, se pravi pri politiki, sedaj ta pojem, ki sem ga
               zdaj uporabil, je zelo splošen, mora ministrstvo določiti nekakšne prioritete.
               Prejšnji vikend smo bili priča manjšim poplavam tudi na področju Posavja iz katerega
               prihajam. Nekateri vodotoki so se spet razlili. Ni bilo nič pretresljivega, pa
               vendarle tudi na tem področju kadar se ministrstvo sooča z določenimi težavami,
               morajo določiti nekakšne prioritete. <stage type="mag"/>
               (Nadaljevanje) In na neki splošni ravni verjamem, da marsikdo da vendarle večje težo
               urejanju protipoplavne varnosti kot monitoringu voda. Pa ne želim tukaj niti
               približno zanemarjati monitoring voda, ampak danes je bilo opozorjeno na to, da je v
               zvezi s tem monitoringom treba izpolnjevati tudi zakonodajo in kolikor smo razumeli
               gospo ministrico, se bo ta spoštovala, tako da računam, da tudi v zvezi s tem ne bo
               prišlo do nobenih sankcij na katere je opozoril predlagatelj. Hvala.</p>
               <p>Gospa ministrica, ste želela besedo?</p>
            </sp>
            <sp xml:id="SDT7-OZIOIP-nujna-14-2015-05-26.sp28">

               <speaker>IRENA MAJCEN:</speaker>

               <p>Hvala gospod predsednik.</p>
               <p>Rada bi samo povedala. Ja, da del sredstev se bo zagotovilo s prerazporeditvijo, del
               dela bo pa opravljeno tudi v laboratorijih ARS. Pa če mi je dovoljeno samo naj še
               povem, sicer danes že drugič, ampak očitno me pač nekateri ne poslušajo. Jaz nisem
               padla v zos, jaz sem padla v vodo.</p>
               <p>Hvala.</p>
            </sp>
            <sp xml:id="SDT7-OZIOIP-nujna-14-2015-05-26.sp29">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Ugotavljam, da ne.</p>
               <p>Zaključujem razpravo.</p>
               <p>Prehajamo na odločanje o predlogih sklepov iz predloženega gradiva. Na glasovanje
               dajem sklep številka 1, predlagatelja. Pričenjamo z glasovanjem. Želi kdo obrazložiti
               glas? Ugotavljam, da ne. Glasujemo.</p>
               <p>Kdo je za? (2 člana.) Kdo je proti? (8 članov.)</p>
               <p>Ugotavljam, da sklep ni bil sprejet.</p>
               <p>Na glasovanje dajem sklep številka 2 predlagatelja. Glasujemo.</p>
               <p>Kdo je za? (2 člana.) Kdo je proti? (9 članov.)</p>
               <p>Ugotavljam, da sklep ni bil sprejet.</p>
               <p>Zaključujem to točko dnevnega reda z ugotovitvijo, da se je odbor za infrastrukturo,
               okolje in prostor seznanil s problematiko zagotovitve zadostnih sredstev za
               monitoring vseh slovenskih površinskih in podzemnih voda ter morja.</p>
               <p>S tem zaključujem to točko dnevnega reda in 14. nujno sejo Odbora za infrastrukturo,
               okolje in prostor. <title> Seja se je končala 26. maja 2015 ob 15.28. </title>
               </p>
            </sp>
         </div>
      </body>
   </text>
</TEI>
