<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-159-2018-01-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C523DAB0225F79B2C125821700368CE1</idno>
               <idno type="custom" subtype="day">2290B89726A69AD6C125823200302122</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2290B89726A69AD6C125823200302122</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-159-2018-01-26.OZZEU" n="159">
               <name>redna seja</name>
               <date when="2018-01-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-159-2018-01-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-159-2018-01-26.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">159. seja</stage>
            <stage type="date">(26. januar 2018)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je pričela ob 8.44.</stage>
            <stage type="mag"/>


            <sp xml:id="SDT7-OZZEU-redna-159-2018-01-26.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi.</p>
               <p>Nadaljujemo sejo Odbora za zadeve Evropske unije.</p>
               <p>Med nami lepo pozdravljam državno sekretarko z Ministrstva za kmetijstvo in državnega
               sekretarja z Ministrstva za finance s sodelavcema in vse ostale navzoče.</p>
               <p>Prehajamo na <title>3. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO SPREMENJENEGA PREDLOGA UREDBE SVETA O SPREMEMBI UREDBE ŠT. 904/2010 GLEDE
                  UKREPOV ZA OKREPITEV UPRAVNEGA SODELOVANJA NA PODROČJU DAVKA NA DODANO VREDNOST</title>
               </p>
               <p>Gradivo smo prejeli od Vlade 4. januarja na podlagi prvega odstavka 4. člena Zakona o
               sodelovanju med Državnim zborom in Vlado v zadevah<stage type="mag"/><stage>(nadaljevanje)</stage> Evropske unije. In skrajnji rok za njegovo obravnavo v
               Državnem zboru je danes. To gradivo je bilo v skladu z določili Poslovnika Državnega
               zbora dodeljeno našemu odboru kot pristojnemu odboru ter Odboru za finance in
               monetarno politiko kot matičnemu delovnemu telesu. Ta ga je tudi obravnaval na svoji
               46. seji, 11. januarja 2018, in sprejel mnenje, ki smo ga prejeli.</p>
               <p>Kar dajem besedo državnemu sekretarju na Ministrstvu za finance. Gospod Tilen Božič,
               izvolite, imate besedo.</p>
            </sp>
            <sp xml:id="SDT7-OZZEU-redna-159-2018-01-26.sp2">

               <speaker>TILEN BOŽIČ:</speaker>

               <p>Spoštovani predsednik, spoštovane poslanke, spoštovani poslanci. Hvala za besedo.</p>
               <p>Evropska komisija je 30. novembra 2017 objavila Spremenjen predlog uredbe Sveta EU
               št. 904/2010 glede ukrepov za okrepitev upravnega sodelovanja na področju DDV, pri
               čemer je sledila ciljem, kot izhaja iz akcijskega načrta za DDV z dne 7. aprila 2016,
               še zlasti cilju po nujnem ukrepanju za zmanjšanje vrzeli pri pobiranju DDV. Sedanje
               ravni vrzeli pri pobiranju DDV, to je razlika med pričakovanim DDV, ki bi ga lahko
               pobrali, in tudi na koncu dejansko pobranim, zahtevajo takojšnje ukrepanje na 3
               področjih: na doseganju boljšega upravnega sodelovanja, izboljšanju prostovoljnega
               spoštovanja predpisov in tudi na skupnem izboljšanju uspešnosti evropskih davčnih
               uprav. S ciljem doseganja boljšega upravnega sodelovanja in izboljšanja uspešnosti
               davčnih uprav je Evropska komisija s tem predlogom predstavila ukrepe za okrepitev
               upravnega sodelovanja in nova orodja, s katerimi bi postal sistem DDV v Evropski
               uniji odpornejši na goljufije. Zlasti se predlog osredotoča na boj proti najresnejšim
               in najpogostejšim goljufijam na področju DDV. Te so recimo goljufije neplačujočega
               gospodarskega subjekta oziroma tako imenovane »missing trader« goljufije, goljufije
               pri prodaji rabljenih vozil, ki so tudi pri nas dokaj pogoste, in goljufije, ki
               vključujejo carinska postopka 42 in 63. Namen novih pravil je vzpostaviti zaupanje
               med državami članicami, da si bodo lahko izmenjale več informacij in izboljšanje
               sodelovanje v boju proti goljufijam, kar je tudi temeljni predpogoj za vzpostavitev
               dokončnega sistema DDV, h kateremu stremi tudi Slovenija. Predlogi bodo omogočili
               hitrejšo in učinkovitejšo obravnavanje goljufij na področju DDV, vključno s spletnimi
               goljufijami. Čeprav si davčni organi držav članic že izmenjujejo nekatere informacije
               o čezmejni prodaji, je to sodelovanje še vedno odvisno od ročne obdelave informacij.
               Hkrati se informacije o DDV in obveščevalni podatki o organiziranih hudodelskih
               družbah, vpletenih v najhujše primere goljufij na področju DDV, organom pregona ne
               sporočajo sistematično. Spremljanje in obravnava kriminalnih dejavnosti je
               prepočasna, saj je sodelovanje med davčnimi upravami in organi kazenskega pregona pri
               preiskavah na nacionalni ravni in ravni Evropske unije neusklajena. Predlogi ukrepov
               iz Spremenjenega predloga uredbe o upravnem sodelovanju bi tako bistveno okrepili
               sposobnost spremljanja in boja proti goljufom in storilcem kaznivih dejanj. Če
               naštejem zgolj ključne ukrepe iz spremenjenega predloga uredbe, to so: krepitev
               sodelovanja med državami članicami, tukaj gre predvsem za izmenjavo podatkov,
               analizo, obdelavo, revizijo podatkov in tako naprej, kar se tiče čezmejnih
               dejavnosti; nadalje glede sodelovanja, je sodelovanje z organi kazenskega pregona, ki
               bi se okrepilo; izmenjava ključnih informacij o uvozu iz držav zunaj Evropske unije;
               in kot zadnje tudi izmenjava informacij o vozilih. V predlogu stališča Republika
               Slovenija podpira Spremenjeni predlog uredbe glede ukrepov za okrepitev upravnega
               sodelovanja na področju DDV, ki omogoča še večjo uporabo obstoječih orodij - in uvaja
               tudi nova - za upravno sodelovanje s ciljem boja proti najresnejšim in najpogostejšim
               goljufijam na področju DDV, ob upoštevanju seveda načela sorazmernosti, kar zadeva
               obremenitve in stroške in stroškov za davčni organ. Predlagam, da seveda stališče
               podprete. V primeru dodatnih vprašanj smo pa tudi za podrobna pojasnila na razpolago
               tako jaz kot tudi moj sodelavec, gospod Brezovnik.</p>
               <p>Hvala.</p>
            </sp>
            <sp xml:id="SDT7-OZZEU-redna-159-2018-01-26.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev. Želi kdo besedo?</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZZEU-redna-159-2018-01-26.sp4">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Lepo pozdravljam gospo državno sekretarko in gospoda
               državnega sekretarja.</p>
               <p>Midva z gospodom državnim sekretarjem imava večkrat razprave o davčni vrzeli. Misliva
               seveda na davčno vrzel zaradi nepobranega davka na dodano vrednost. Slovenija tukaj
               ni med najslabšimi znotraj Evropske unije, to je dobro sporočilo. Pa me zanima kljub
               vsemu, kakšen je trend, gospod državni sekretar. A se ta državna vrzel, <stage type="mag"/><stage>(nadaljevanje)</stage> pardon, davčna vrzel
               zmanjšuje ali povečuje? In vi gotovo mesečno na Ministrstvu za finance ali pa Furs pa
               gotovo spremljate to davčno vrzel, če nam lahko postrežete s številkami. Verjamem pa,
               da danes, ko smo januarja, še nimate celotnih podatkov za leto 2017. Bi bil hvaležen
               za številke.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-159-2018-01-26.sp5">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospa Marinka Levičar.</p>
               <p>Izvolite.</p>
            </sp>
            <sp xml:id="SDT7-OZZEU-redna-159-2018-01-26.sp6">

               <speaker>MARINKA LEVIČAR (PS DeSUS):</speaker>

               <p>Hvala, hvala za besedo, predsednik. Lep pozdrav vsem, ki ste tukaj.</p>
               <p>Jaz imam vprašanje za državnega sekretarja. Zelo načelno je povedal vsa ta temeljna
               izhodišča in tako naprej, s katerimi se seveda strinjam, pa vendar bi rada kakšno
               tako bolj konkretno informacijo. Jaz moram reči, da to področje bolj malo poznam
               finančno. No in ker opozarja, da je kar veliko teh goljufij na področju meddržavnega
               oziroma mednarodnega tega prometa, pa me zanima bolj konkretno, kakšni bodo na primer
               ti ukrepi. Omenjal je na primer uvoze avtomobilov iz drugih držav evropskih, pa vemo,
               vsaj jaz za to vem, da se iz Nemčije, pa tam gor, kar veliko teh rabljenih
               avtomobilov uvaža in da se nekako izogiba plačilu tega davka. Pa konkretno no bi
               potem rada vedela, kakšne ukrepe zdaj sprejemamo, da do tega ne bo prišlo. Samo
               toliko.</p>
               <p>Pa hvala že vnaprej za pojasnila.</p>
            </sp>
            <sp xml:id="SDT7-OZZEU-redna-159-2018-01-26.sp7">

               <speaker>PREDSEDNIK KAMAL IZIDOR SHAKER:</speaker>

               <p>Ne vidim več želje po razpravi, zato… Državni sekretar, izvolite.</p>
            </sp>
            <sp xml:id="SDT7-OZZEU-redna-159-2018-01-26.sp8">

               <speaker>TILEN BOŽIČ:</speaker>

               <p>Hvala za besedo.</p>
               <p>Najprej spoštovanemu poslancu gospodu Horvatu odgovor. Res je, velikokrat se, kot ste
               rekli sami o tem, lahko rečem v dvojini, pogovarjava tudi na odborih. Rekli ste, da
               Republika Slovenija, tudi že zadnjič, ni med najboljšimi, ni med najslabšimi, se
               opravičujem za ta lapsus. To drži. Republika Slovenija je med najboljšimi, se pravi
               imamo eno izmed najnižjih teh vrzeli. Zaradi tega se dostikrat tudi srečujemo s
               težavami, lahko rečem, na evropski ravni, kadar se sprejemajo ukrepi in razmisleki,
               kako naj bi zgledal prihodnji sistem DDV, medtem ko imajo nekatere države velike
               težave s pobiranjem DDV in se ukvarjajo predvsem z določenimi mehanizmi, kako to
               preprečevati. Slovenija teh težav nima in lahko uvedba nekaterih takšnih mehanizmov
               pripelje celo do tega, da bomo mi imeli slabši rezultat, kot ga imamo. Pri nas, kar
               se tiče trenda, se pravi, če pogledamo predzadnji podatek, je bilo to 7,5 %, je
               znašala tale vrzel. Zadnji podatek je 5,5 %, s katerim tudi razpolagamo. In dejstvo
               je, da sicer ta nekoliko niha zaradi določenih specifik, ampak trend je pozitiven v
               tem smislu, da se ta vrzel znižuje. To gre na račun različnih zadev, od nekaterih
               pozitivnih sprememb v zakonodaji, ki znižujejo administrativno breme, do novih
               pristopov pri nadzorih, do nekaterih izboljšav tudi pri osveščanju zavezancev in tako
               naprej. Tako da mislim, da tukaj so tiste poteze bile potegnjene, ki so potrebne in
               se tudi ves čas tudi na tem dela, tudi naprej, da se bo ta vrzel še dodatno
               zniževala. Ampak, kot rečeno, smo med najboljšimi, kotiramo vedno med prvih 5, pri
               čemer pa že marsikdo, se pravi večina držav ima pa velike težave s tem. Mi smo, se
               pravi, na polovici približno evropskega povprečja. Če bi šli pogledat Nemčijo, oni so
               približno na dvakrat toliko, imajo te vrzeli, kot jo imamo mi. Njih se velikokrat
               navajajo kot vzor na marsikaterem področju, no tukaj jim ne gre tako dobro. So pa
               tudi države, ki imajo lahko petkratnik, šestkratnik tistega, kar imamo mi vrzeli, kar
               kaže na očitne težave pri, v bistvu, tako administrativnih zmogljivostih kot tudi
               najbrž v določenih zakonskih rešitvah, ki jih imajo. Tako da smo dobri in jaz
               pričakujem, da bomo, da se bo to lahko še izboljševalo, ker nekako je tudi sistem
               zastavljen tako, da lahko take obete predvidevamo.</p>
               <p>Kar se tiče potem konkretnejših ukrepov, gospa Levičar, tu je zadeva… Vprašali ste
               konkretno za avtomobile. Če gremo to pogledat, je v bistvu za, pri trgovanju vozil
               prihaja do zelo takih zanimivih goljufij. Se pravi dostikrat je to povezano z
               raznoraznimi ponarejanji dokumentacij, z raznoraznimi ponarejanji, tudi konec koncev
               so to računi ponarejeni, lahko so to tudi konec koncev prometna dovoljenja, marsikaj
               od tega. <stage type="mag"/><stage>(nadaljevanje)</stage> In na to tudi
               Slovenija ni imuna. Ta vozila, kot ste omenili, recimo iz Nemčije, ki pridejo,
               pridejo dostikrat potem računi kar iz drugih držav članic, verige računov in se
               izkazuje kot recimo komisijska prodaja. In to je tisto, kar je tudi težava. Vi imate
               eno situacijo, ko bi recimo nek leasing prodal neki fizični osebi, to bi seveda to
               bilo obdavčeno z DDV, če pa proda to kot komisijo prodajo, to je pa primer recimo, vi
               kot fizična oseba kupite vozilo, pa ga potem prodate naprej, in v tem primeru seveda
               ni DDV, ker je bil že v štartu plačan. In interes je velikokrat v tem, da probajo te,
               lahko rečem, goljufi izkoristiti to situacijo, da vam to vozilo ne prodajo na tak
               način, da je obdavčeno z DDV, ampak seveda kot neko komisijsko prodajo. V našem…
               Moram reči, da v zadnjih letih tudi v Sloveniji je bilo kar nekaj teh goljufij
               odkritih, kar dosti davka tudi odmerjenega, to govorimo v milijonskih zneskih, ki so
               se dodatno odmerili. In kar je pa tukaj usmeritev, da bi to nekako rešili, je
               predvsem v tej smeri, da ko se prodajajo tale vozila, se pravi lahko nova vozila, ki
               jih kar prodajo kot rabljeno blago ali pa neka rabljena vozila, ko se prodajajo, pri
               katerih bi moral biti obračunan DDV, da bi dejansko uradniki, ki so v tej mreži tako
               imenovani Eurofisc, lahko ukrepali v zvezi s tovrstnimi goljufijami, je seveda zelo
               pomemben dostop do podatkov iz registrov vozil iz drugih držav članic. Se pravi, če
               tebi nekdo pri registraciji vozila predloži samo lastno dokumentacijo, ki je prišla
               po pošteni ali pa malo manj pošteni, lahko tudi sam morda ne ve, da je del te
               dokumentacije ponarejen, je treba vedno imeti na tisti točki tudi zelo hiter dostop
               do nekih baz podatkov, ki ti omogočajo, da vidiš celotno sled tega vozila, se pravi,
               da vidiš, če je bil to v lasti nekega tujega leasinga ali je bil to v lasti tuje
               fizične osebe, se pravi, da ti prideš do tistega izvornega podatka, vidiš verigo
               preprodaj in v tistem trenutku tudi pravilno oceniš, kakšen, ali je ta dokumentacija
               verodostojna in koliko davka od tega je treba tudi potem odmeriti. Tako da to so
               zadeve, recimo taka pobuda, kot je tukaj noter, prihaja tudi s terena. Tudi v
               Sloveniji se marsikdo angažira, se pravi, če govorimo o tistih prodajalcih ali
               preprodajalcih vozil, tudi rabljenih, ki so malo jim je spoštovanje zakona blizu in
               jemljejo seveda goljufe kot zelo, hudo nelojalno konkurenco. Tudi z lokalne, se pravi
               lahko rečemo, z lokalnih ravni, naših logov, če temu rečemo, prihajajo pobude, da je
               to treba zagotoviti, se pravi povezljivost teh evidenc, da bo dejansko lahko tudi
               Finančna uprava hitro odreagirala, ker tu je pa še en drugi zelo pomemben element. Ko
               nekdo kupi avto in ga ima na zalogi, bi ga rad seveda čim prej prodal. Ne more ga
               držati 2, 3 meseca, da bo Finančna uprava to pregledovala, in je pomembno, da se tako
               vozilo sprosti v 2, 3 dneh zaradi tega, ker se tako tudi gospodarstvu, tistim, ki se
               s tem ukvarjajo, znižujejo stroški. Potem so pa druge stvari. Kar se tiče izmenjave
               ključnih podatkov, gre za to, da imamo tudi pri nas določene poenostavljene postopke,
               tam lahko tudi prihaja od težav in tu je spet pomembna izmenjava informacij. Tudi, če
               gledamo področje sodelovanja z organi kazenskega pregona, tukaj je dosti pomembno, da
               se te evidence na nek način oziroma informacije uparijo, se pravi, mi imamo nekaj za
               davčne namene, nekaj iz kazenskih in če to križaš med sabo, lahko tudi relativno
               dobro predvidevaš, kje bo kaj kakšen davek se lahko izgubil pri tej ali oni združbi.
               Tako da več ali manj grejo vse rešitve v tej smeri, da bi bili tisti, ki morajo biti
               seveda, ne kar vse počez, ampak organi, ki so za to pristojni, ustrezno obveščeni z
               ustreznimi orodji, da lahko delajo hitro in učinkovito, da lahko, se pravi,
               preprečujejo nelojalno konkurenco in zagotavljajo, da se bo ta davčna vrzel, o kateri
               je bilo tudi malo prej govora, še naprej tanjšala ne le v Sloveniji, ampak tudi v
               vseh drugih državah članicah Evropske unije.</p>
            </sp>
            <sp xml:id="SDT7-OZZEU-redna-159-2018-01-26.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZZEU-redna-159-2018-01-26.sp10">

               <speaker>JOŽEF HORVAT (PS NSi):</speaker>

               <p>Hvala lepa, gospod državni sekretar, za ta pojasnila.</p>
               <p>Seveda nisem prvi, ki je zadovoljen, da je takšen trend, da se ta davčna vrzel
               tanjša, kot pravite. Zdaj, če smem vaš odgovor in vaš komentar dopolniti, ker,
               glejte, povprečni slovenski davkoplačevalec pojma nima, če vi rečete 7,5 % ali pa 5,5
               %. Tudi sam ne bom uporabljal številk, ampak ta vrzel je še vedno tako velika, kot
               sem večkrat že povedal, da bi lahko vsako leto v vsaki slovenski občini, 212 jih
               imamo, zgradili en vaški otroški vrtec. Za predstavo, tako velika je ta vrzel. In na
               tem področju moramo delovati. Jaz verjamem, da se državni organi vsi trudijo na tem
               področju, čeprav nekako kot državljani davkoplačevalec pa<stage type="mag"/><stage>(nadaljevanje)</stage> preprosto ne razumem, a res imamo tako slabe,
               slabo definirane davčne postopke, da lahko nekdo, kot zdaj beremo v časopisu, utaji
               50, 60 milijonov davka. To pa ne razumem. To seveda teče seveda kriminalistična
               preiskava, ampak to je stvar, ki pa res vsakega šokira in demoralizira. In na tem
               področju mora država zaščititi državljane tiste poštene, ki imajo navado, da grejo
               vsak dan v službo zgodaj, da oddelajo najmanj 10 ur na dan, v strahospoštovanju do
               države plačujejo davke in dejansko takšne zlikovce moramo radikalno sankcionirati.
               Kar pa zadeva uvoz avtomobilov, seveda še kako podpiram rešitve v tej smeri, da se
               tukaj sistem naredi takšen, da ne bo možno zlorabljati države, da se ne bo možno
               izogibati plačevanju davka na dodano vrednost, ampak to vprašanje je bistveno širše,
               ki pa zdaj seveda ne zadeva te seje in te točke dnevnega reda. Bi pa samo opozoril,
               sam sem preko ustnega poslanskega vprašanja in na prejšnji seji Državnega zbora tudi
               poslanska skupina preko amandmajev želeli doseči zaščito slovenskih kupcev in
               potrošnikov torej, slovenskih kupcev rabljenih avtomobilov v tem smislu, da bi
               sankcionirali tiste uvoznike, ki goljufajo in znižujejo stanje števcev. Tu so grde
               zgodbe zadaj in preprosto ne razumem, da Vlada ščiti te, ki to počnejo, torej ne
               ščiti potrošnikov, državljanov, davkoplačevalcev. Tega preprosto ne razumem in na tem
               mestu, seveda, res je, ni ta vsebina, predsednik, se opravičujem, ampak je še čas, da
               to popravimo.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-159-2018-01-26.sp11">

               <speaker>PREDSEDNIK KAMAL IZIDOR SHAKER:</speaker>

               <p>Smatram, da nimate želje po komentarju. Zaključujem razpravo in vas še, preden dam na
               glasovanje predlog stališča, obveščam, da mag. Bojana Krajnca na tej seji nadomešča
               gospa Anita Koleša.</p>
               <p>Zdaj pa dajem na glasovanje naslednji predlog stališča: »Republika Slovenija podpira
               Spremenjeni predlog uredbe Sveta o spremembi uredbe št. 904/2010 glede ukrepov za
               okrepitev upravnega sodelovanja na področju davka na dodano vrednost, ki omogoča še
               večjo uporabo obstoječih orodij in uvaja nova orodja za upravno sodelovanje s ciljem
               boja proti najresnejšim in najpogostejšim goljufijam na področju davka na dodano
               vrednost, ob upoštevanju načela sorazmernosti, kar zadeva obremenitve in stroške za
               davčni organ.« Glasujemo. Glasovanje poteka.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Zahvaljujem se predstavnikoma Ministrstva za finance in s tem tudi končujem 3. točko
               dnevnega reda.</p>
               <p>Prehajamo na <title>4. TOČKO DNEVNEGA REDA, TO JE ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, KI BO V BRUSLJU 29. JANUARJA</title>
               </p>
               <p>Gradivo k tej točki smo prejeli od Vlade 25. januarja na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Kar dajem besedo državni sekretarki, mag. Tanji Strniša, z Ministrstva za kmetijstvo,
               gozdarstvo in prehrano, da nam predstavi izhodišča in pa stališče Republike
               Slovenije.</p>
               <p>Izvolite.</p>
            </sp>
            <sp xml:id="SDT7-OZZEU-redna-159-2018-01-26.sp12">

               <speaker>MAG. TANJA STRNIŠA:</speaker>

               <p>Hvala lepa, gospod predsednik. Spoštovane poslanke in poslanci, lep pozdrav.</p>
               <p>Torej v ponedeljek bo potekalo zasedanje Sveta kmetijskih ministrov, kjer bodo tokrat
               obravnavali samo kmetijske točke. Na kratko o posameznih točkah. Kot je običajno na
               začetku predsedstva, bo 1. točka posvečena programu bolgarskega predsedstva. Naj
               povem, da si je bolgarsko predsedstvo zadalo kot 2 vodilni prioriteti na področju
               kmetijstva modernizacijo in poenostavitev skupne kmetijske politike. Sicer pa bi med
               temami izpostavila predvsem ali pa bom v programu izpostavila predvsem 2 temi. Eno
               je, da bo potem, ko je evropski komisar oziroma komisija predstavil sporočilo o
               prihodnosti skupne kmetijske politike 29. novembra, bo bolgarsko predsedstvo kar 4
               svete namenilo razpravi o posameznih vidikih tega sporočila, predvsem pa kmetijske
               politike v prihodnosti. Potem druga taka tema, ki nas pa še bolj ali pa ki nas tudi
               seveda zelo zanima, je pa obravnava<stage type="mag"/><stage>(nadaljevanje)</stage> ali pa ki nas tudi seveda zelo zanima, je pa obravnava
               zakonodajnega predloga Evropske komisije v povezavi s preganjanjem nepoštenih praks v
               agroživilski verigi. Po informaciji, ki je prav sveža, naj bi to, ta zakonodajni
               predlog bil objavljen v marcu in bolgarsko predsedstvo se je zavezalo k intenzivni
               obravnavi tega zakonodajnega predloga. Druge teme v programu so v bistvu nadaljevanje
               dosedanje agende Sveta za kmetijstvo in ribištvo EU in jih ne bi pač posebej tukaj
               izpostavljala, ker so bila že večkrat tudi na temi, na dnevnem redu Sveta. Torej, kot
               sem že najavila, je bolgarsko predsedstvo najavilo podrobno obravnavo različnih
               vidikov sporočila Evropske komisije o prihodnosti SKP z namenom vplivati na komisijo,
               da bi to razpravo upoštevala pri pripravi zakonodajnih predlogov, namreč načrt je
               tak, da, kot je znano, bo Evropska komisija 29. maja objavila svoje načrte oziroma
               predloge glede nove finančne perspektive, za tem, predvidoma sredi junija, vsaj tako
               je komisar napovedal včeraj, pa naj bi sledili zakonodajni predlogi za področje
               skupne kmetijske politike. Torej ta obravnava ministrov je namenjena izražanju
               stališč kmetijskih ministrov pred končnim oblikovanjem teh zakonodajnih predlogov. V
               ponedeljek je bolgarsko predsedstvo izpostavilo naslednje točke: ali se ministri
               strinjajo oziroma kakšna je dodana vrednost skupne kmetijske politike, če je v tem
               sporočilu dobro opredeljena; kako se strinjamo s cilji, ki jih je izpostavila
               Evropska komisija; in z enim pomembnim vidikom subsidiarnosti, namreč ali naj se da
               državam članicam več pristojnosti pri izvedbi skupne kmetijske politike, se pravi pri
               inštrumentih, kjer se ugotavlja to… Sami vsi vemo iz prakse, da smo države članice
               pravzaprav zavezane, ima zelo zvezane roke, ko gre za posamezne izvedbene elemente,
               ker je praktično vse definirano v evropskih uredbah. Torej, kar se tiče dodane
               vrednosti skupne kmetijske politika za Evropsko unijo, se strinjamo, da jih je
               komisija zelo dobro opredelila, da gre tukaj dosti več, kot za skrb za konkurenčno
               kmetijsko pridelavo, pač pa da gre za ohranjanje vitalnega podeželja, da ima
               kmetijstvo zelo pomembno nalogo pri ohranjanju in skrbi za naravne vire, biotsko
               raznovrstnost, da bi prispeva k delovnim mestom na podeželju in da seveda v vseh
               razvojnih vidikih, tako socialnem in ekonomskem kot okoljskem. Nadalje, je še ključna
               seveda njena vloga, zlasti v okviru politike razvoja podeželja, ali pa cilj je, da
               prispeva ne samo k rasti in delovnim mestom, pač pa tudi, da vključuje ali pa
               vključuje prehod na krožno gospodarstvo, izboljšuje delovanje verig na področju
               kmetijstva in uvaja digitalizacijo in inovacijo in s tem prispeva tako k boljšim
               dohodkom kmetom kot varovanju okolja, če skrajšam. Slovenija meni, da so cilji zelo
               dobro zajeti. Strinja se tudi, da je v večji meri potrebno vključevati raziskave, ker
               samo z raziskavami, inovacijami in prenosom teh do primarne proizvodnje bo možno
               doseči številne cilje. Jasno seveda izpostavljamo, da ni mogoče tako obsežnih ciljev
               zagotoviti oziroma uresničiti brez ustreznega proračuna. Tudi kmetijstvo ima nove
               izzive, ki sem jih že omenila. Dodala bi k temu še podnebne spremembe. Torej nemogoče
               je pričakovati, da bi vedno večje izzive tudi pred kmetijstvom dosegali z manjšim
               proračunom. Zato se Slovenija seveda zavzema za močno tudi proračunsko podprto
               kmetijsko, skupno kmetijsko politiko. Slovenija bo posebej izpostavila, da je posebno
               pomembno ukrepi za območja, kjer je oteženo kmetovanje, se pravi ustrezni mehanizmi
               za te podpore na OMD, kot jim mi rečemo, da je potrebno poudariti kmetijstvo v vlogi
               varovanja okolja, narave, biodiverzitete, prilagajanja podnebnim spremembam in
               posebna prioriteta so ustrezni mehanizmi in okolje za mlade kmete.</p>
               <p>Zdaj pa k temu vidika subsidiarnosti oziroma novega izvedbenega modela, namreč
               komisija predlaga, da bi vsaka država pripravila strateški načrt za kmetijstvo, ki bi
                  bil<stage type="mag"/><stage>(nadaljevanje)</stage> veljaven za oba,
               za celotno področje kmetijstva, se pravi tudi za prvi steber neposrednih plačil. Zdaj
               že imamo program razvoja podeželja za te ukrepe v drugem stebru. Zdaj pa se
               predvideva nek strateški krovni načrt, ki bi opredelil, kako bojo cilji, ki morajo
               biti nekako skladni z evropskimi cilji, izvedeni s temi mehanizmi, ki so na voljo na
               nacionalni ravni, in na kakšen način bo država te cilje dosegla. Zdaj sprva je ta
               preobrat v programiranju ali pa načrtovanju, sproža tudi določen preplah ali pa
               skrbi, da to ne pomeni slučajno renacionalizacije kmetijske politike, še bolj
               zapletene kmetijske politike, še več dokumentov in še več kontrol tudi v prvem
               stebru, ki je razmeroma lažji za izvedbo kot v drugi steber. Vendar vsa pojasnila
               Evropska komisija, tudi evropski komisar je včeraj na srečanju višegrajske skupine
               jasno povedal, da je namen odgovoriti na vedno večje negodovanje držav članic, da je
               politika prekompleksna, preveč definirana s strani Bruslja in premalo upošteva
               specifične položaje v posameznih državah članicah in da je to namenjeno na bolj, v
               bistvu k poenostavitvi in prilagoditvi situacijam v posameznih državah članicah, da
               to ne pomeni renacionalizacije ali pa prehoda na nazaj na sofinanciranje nekaterih
               ukrepov s strani držav članic. Tako da pri takih izhodiščih seveda Slovenija tak
               pristop podpira, ker omogoča ravno to, kar, naslavljanje posebnosti, ki jih ima tudi
               Slovenija.</p>
               <p>Glede, naslednja točka, razmere na kmetijskih trgih, bo komisija predstavila zadnja
               gibanja na trgu s sladkorjem, kar je seveda zanimivo glede napada sladkornih kvot na
               trgu z mlekom in prašičjim mesom. Pri sladkorju se je po padcu kvot zgodil pričakovan
               padec cen sladkorja, in sicer je bila ta cena v novembru 409 evrov na tono, kar je 81
               evrov manj kot v letu prej, poleg tega se za to proizvodno leto sladkorja, se pravi,
               ki se začne jeseni 2017 in se potem povleče v 2018, pričakuje 20 % večja proizvodnja
               kot posledica padca kvot, manjši se pričakuje uvoz sladkorja, ker so pač cene nižje
               in ni več tako privlačen evropski trg za izvoz, po drugi strani pa večji izvoz, ker
               zaradi, ker je padec cen povezan tudi s padcem določenih izvoznih omejitev v okviru
               Svetovne trgovinske organizacije. Na področju mleka je pomemben podatek, da se tudi v
               lanskem letu zabeleži za 0,8 % višjo rast proizvodnje mleka in odkup mleka. Rast je
               še nekaj višja v Sloveniji. Cene so še zmeraj visoke, in sicer okoli 37 evrov na 100
               kilogramov. Cena seveda raste že od avgusta 2016, zdaj se malo umirja. Izvoz je,
               celoten izvoz za mleko in mlečne izdelke, če ga izrazimo v ekvivalentu mleka, je bil
               za 7 % večji kot v letu pred tem, vrednost pa se je povečala za 20 %, kar pomeni, da
               v strukturi izvoza naraščajo izdelki z večjo dodano vrednostjo. Pri prašičih se
               beleži padec cen nekaj na račun rednih sezonskih ciklov oziroma cikličnih nihanj,
               nekaj pa tudi na račun manjšega izvoza. Potem glede trgovine še ena pomembna točka
               glede trgov je pa pač stanje na področju mednarodne trgovine s kmetijskimi proizvodi,
               kjer se Evropska komisija od leta 2015, ko je bila sprejeta ta trgovinska strategija,
               intenzivno poskuša iskati nove poslovne priložnosti na trgih tretjih držav, ki so
               pomembna tudi za kmetijstvo, zlasti zaradi ruskega embarga. In tukaj lahko samo
               povzamem, da so se v tem času zaključila pogajanja s Kanado, Singapurjem in
               Vietnamom, da se tudi, da so se tudi zaključila pogajanja z Japonsko in to 8.
               decembra 2017, da smo zdaj v fazi pravnega prečiščenja tega besedila. Zakaj
               izpostavljam Japonsko.<stage type="mag"/><stage>(nadaljevanje)</stage>
               Japonska je pomembna zaradi tega, ker se s tem sporazumom pomembno znižujejo uvoz,
               pač trgovinske ovire za izvoz na Japonsko, kar je priložnost za kmetijske pridelke iz
               Evropske unije. Sicer pa potekajo pogajanja še s številnimi drugimi skupinami držav
               ali pa posamičnimi državami v Aziji. Pri Mercosur je pa tako, da je poskus pogajanj
               ali pa zaključka političnega dogovora teh pogajanj, ki se vlečejo že skoraj 20 let in
               so se oživila pred 3 leti oziroma 4 leti že skoraj, propadel, namreč ta poskus je bil
               v decembru storjen ob robu ministrskega zasedanja Svetovne trgovinske organizacije,
               se pa hiti, da bi do tega dogovora prišlo do marca, kar bi omogočalo seveda pred
               volitvami v Braziliji sklenitev tega sporazuma. Ta sporazum je za kmetijstvo pomemben
               zaradi občutljivih proizvodov, namreč skupina držav iz Mercosura je kmetijsko zelo
               konkurenčna in tukaj je pač s strani evropski držav, tudi Slovenije, velika
               previdnost, da, kar se tiče določil glede občutljivih proizvodov. Omenili smo že, da
               so se seveda sprožila tudi pogajanja o oziroma da je že dan mandat glede pogajanj z
               Avstralijo in Novo Zelandijo. Pod točkami razno bi pa izpostavila eno, in namreč
               obravnavano bo poročilo iz ministrske konference o bakterijskem vžigu oljk, ki napada
               tudi številne preko 350 rastlinskih vrst, Xylella fastidiosa<stage>(?)</stage>. Ministrska
               konferenca je bila namreč v Parizu 1. decembra, tudi Slovenija se je udeležila kot
               ogrožena država. Nimamo te težave, je pa ta težava povzročila že enormno, milijardno
               škodo v Franciji na oljkah, enormno kulturno škodo zaradi tega, ker ta oziroma ker je
               prvi ukrep eradikacija in je bilo potrebno posekati ogromno oljčnih dreves, tudi
               starih stoletnih ali pa tisočletnih, velik upor lokalnega prebivalstva, ki so
               protestirali proti takim ukrepom, tudi pač, ker ukrepi predvidevajo sekanje vseh
               ogroženih vrst, tudi tistih, ki so, ki ne kažejo simptomov. Skratka, gre za trenutno
               najbolj nevarno rastlinsko vrsto, ki je recimo v Nemčiji napadla, kjer so pa recimo v
               Nemčiji, ki so jo pa v Nemčiji našli na enih okrasnih rastlinah, prav tako v Španiji
               in Franciji, našli so jo tudi na vinski trsti in skratka in ima enormen potencial za
               gospodarsko škodo, v kolikor ne bi bili sprejeti ustrezni ukrepi, zato pač Slovenija
               podpira vrsto ukrepov, ki jih je komisija že izrekla ali pa predpisala za omejevanje
               širjenja, najprej za eradikacijo in ko ta recimo v Italiji sploh ni več možna, za
               omejevanje širjenja te bolezni, z namenom, da bi se preprečilo njeno širjenje seveda
               in potem posledično enormna gospodarska škoda. Slovenija tukaj tudi ne stoji križem
               rok. Mi že imamo v izdelavi ciljno-raziskovalni program za, ki naj bi pripomogel k
               prepoznavanju, osveščanju te bolezni, osveščanju in potem tudi v pripravi je tudi… <stage>/
               nerazumljivo/</stage> Euphresco, to je evropski program, namenjen preučevanju in zmanjševanju
               posledic te bolezni. Pripravljen pa imamo tudi že oziroma v pripravi je pa tudi načrt
               za ukrepe, v kolikor bi do te bolezni prišlo pri nas. Kako pa pride do bolezni?
               Seveda v največji meri z uvozom rastlin, ki jih je cela vrsta, sadik, kakorkoli, iz
               teh območij. To bi bile ključne točke.</p>
               <p>Hvala lepa, gospod predsednik in poslanci, za vašo pozornost.</p>
            </sp>
            <sp xml:id="SDT7-OZZEU-redna-159-2018-01-26.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam za predstavitev.</p>
               <p>Odpiram razpravo poslank in poslancev. In kot prvi ima besedo gospod Jožef
               Horvat.</p>
            </sp>
            <sp xml:id="SDT7-OZZEU-redna-159-2018-01-26.sp14">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik, in hvala lepa državni sekretarki za predstavitev
               izhodišč.</p>
               <p>Čisto na kratko naj povem, da mi v Novi Sloveniji podpiramo to načelo subsidiarnosti,
               ki bi se močneje uporabilo pri skupni kmetijski politiki v prihodnem večletnem
               okviru. Ne bom zdaj na dolgo razlagal, zakaj, ampak gotovo so specifike v kmetijstvu
               za vsako državo, torej obstajajo. <stage type="mag"/><stage>(nadaljevanje)</stage> In za Slovenijo najbrž ta specifičnost velja še
               posebej.</p>
               <p>Torej, to podpiramo.</p>
               <p>Me pa zanima, gospa državna sekretarka, ali bo zdaj v teh ukrepih možno zagotoviti
               tudi sredstva za investicije v ukrepe, s katerimi bi blažili posledice klimatskih
               sprememb ali gre to iz nekih drugih postavk, če smem tako reči.</p>
               <p>Glejte, če je človek bil sposoben, v narekovaju, na nek način zakuhati klimatske
               spremembe, jih mora biti sposoben tudi blažiti oziroma preventivno ukrepati. Tukaj
               vidim, da je kar nekaj možnosti proti, nekaj možnosti, nekaj ukrepov, s katerimi bi
               se lahko zoperstavili proti, na primer suši, mislim na namakalne sisteme. Težko se je
               najbrž zoperstaviti proti orkanskim vetrovom, lahko se vsaj delno zoperstavimo in
               nekako blažimo in preventivno ukrepamo kar se tiče zmrzali. Tudi to je klimatska
               sprememba, ker imamo nizke temperature, namesto danes januarja tam aprila, maja in
               tako dalje. Se pravi, to me zanima, ker se mi zdi, da so te investicije nujno
               potrebne in bi imel tudi trajne učinke. Jaz nisem za takšno politiko, seveda sem za
               to, da pomagamo kmetom, ko se zaradi ujme zgodi velika škoda, da jim rešimo njihovo
               eksistenco, so pa ukrepi, kjer lahko človek vpliva, da na primer tudi regulira nivo
               podtalnice. Tukaj zdaj recimo samo iz moje regije en primer, izginja, umira, če
               hočete, da sem bolj čustven, največji nasad črne jelše v Evropi. Zakaj? Zaradi vode.
               Tu je velik problem, in mislim, da je do tega prišlo zaradi nespametnih posegov in da
               pač moramo to sanirati.</p>
               <p>Druga zadeva, proizvodnja sladkorja. Sladkorne kvote so padle, očitno je proizvodnja
               sladkorja ekonomsko zanimiva, povedli ste, 20 % rast, to je zanimiv podatek. Seveda
               se človek takoj vpraša, kaj pa Slovenija. Prav je, da ste zapisali, da ugotavljate,
               da Slovenija pač sladkorja ne proizvaja. Pa me zdaj res zanima, tako iz prve roke,
               ali se kaj dogaja na ponovni izgradnji tovarne sladkorja v Ormožu, ker bi bila ta
               izgradnja, najbrž po moji laični oceni najbolj smiselna, ker tam že obstaja potrebna
               infrastruktura, morda se motim. In če je ekonomsko proizvodnja sladkorne pese
               zanimiva, v nekaterih državah članicah, bi najbrž bila tudi za naše kmetijske
               proizvajalce.</p>
               <p>In čisto konkretno, ali bo Republika Slovenija uveljavila predkupno pravico, za
               eventualno prodajo nepremičnine na območju nekdanje tovarne sladkorja v Ormožu, ne
               zato, da bi Republika Slovenija to kupila in izgradila tovarno, to mora biti
               izključno zasebni kapital, gre preprosto za to, da bi, kar sem enkrat že v poslanskem
               vprašanju vlado spraševal, da bi enostavno onemogočili špekulativni nakup. Lahko
               pride nek špekulant, to nepremičnino kupi in ko se bo pojavil interesent, da bi
               investiral v tovarno, bo to zemljišče prodal za n-krat višjo ceno.</p>
               <p>Hvala za odgovore.</p>
            </sp>
            <sp xml:id="SDT7-OZZEU-redna-159-2018-01-26.sp15">

               <speaker>PREDSEDNIK KAMAL IZIDOR SHAKER:</speaker>

               <p> Ne vidim več želje po razpravi, sicer to zadnje načeloma ni predmet tega Sveta, pa
               vendar, državna sekretarka, če želite, lahko odgovorite.</p>
               <p>Izvolite.</p>
            </sp>
            <sp xml:id="SDT7-OZZEU-redna-159-2018-01-26.sp16">

               <speaker>MAG. TANJA STRNIŠA:</speaker>

               <p>Kar se tiče prvega vprašanja, kako skupna politika in program razvoja podeželja
               podpirata prilagoditev in blaženje podnebnih sprememb, je že sedanji program v veliki
               meri ali pa že sedanji ukrepi v veliki meri to podpirajo. Lahko tukaj omenim, da bomo
               spričo tega, da smo prav v zadnjih letih zabeležili še bolj pogoste pojave, ki jih
               povzročajo, kot posledica podnebnih sprememb, vremenske neprilike, smo že pripravili
               spremembo programa razvoja podeželja, ki je bila tudi potrjena s strani Evropske
               komisije. <stage type="mag"/><stage>(nadaljevanje)</stage> Gre pa v smer
               višjega sofinanciranja. Že zdaj smo mi sofinancirali tako namakalne sisteme, kot
               protitočne mreže, kot oroševalne sisteme, ki so aktivna obramba proti pozebi in
               rastlinjake. Ampak, spričo tega, da so tudi ti sektorji, ki so bili vsi zelo
               prizadeti zdaj v teh zadnjih ujmah in na naravnih nesrečah, investicijsko slabše
               sposobni, na drugi strani pa so podnebne spremembe nujne. Mimogrede, mene tak topel
               januar čisto nič ne veseli, ker je nek slab občutek, da se ponavlja situacija
               prejšnjih dveh let, ko smo imeli nenavadno topla obdobja sredi zime in zaradi tega
               prehitro prebujanje narave in so potem pravzaprav dosti običajne ali pa nič
               neobičajne temperature v aprilu, temperature pod ničlo v aprilu niso nekaj
               neobičajnega, je bila pa narava takrat neobičajno prebujena, kar je povzročilo potem
               takšne enormne škode.</p>
               <p>Skratka, zaradi tega smo mi dvignili odstotek sofinanciranja, tako da začetna stopnja
               financiranja za te investicije bo po novem 50 %, potem pa je, glede na to, če je
               investicija v območjih z omejenimi dejavniki, če je pridelovalec v ekološkem
               kmetovanju, okoljskih ukrepih, karkoli od tega, dobi do, oziroma to se sešteva, dobi
               do 70 % sofinancirano investicijo, če pa je hkrati še mlad prevzemnik, celo 75 %, 75
               % podpora, se pravi, samo za investicije, ki pomenijo aktivno obrambo proti podnebnim
               spremembam, vključno s postavitvijo rastlinjakov, ki so najbolj aktivna, recimo za
               proizvodnjo vrtnin, ki so najbolj aktivna obramba, vsesplošna obramba proti
               vremenskim neprilikam. </p>
               <p>To so zdaj te aktivne. In če samo pri namakanju povem, pri namakanju se izgradnja
               namakalnih sistemov 100 % financira, ko gre usposobitev<stage>(?)</stage> vira za pridobitev vode in
               za dovod te vode do parcel. Na sami parceli je pa stopnja 75, 70 ali 75, do 75 %.
               Medtem ko pa to, če se ena skupnost, občina, kdorkoli, če se več uporabnikov odloči
               za pripravo namakalnega sistema, za izgradnjo tega namakalnega sistema, je pa
               sofinanciranje 100 %, vključno z DDV, če si tega tisti investitor ne more poračunati,
               kar je običajno primer pri občinah.</p>
               <p>In imamo zdaj tudi v planu marca razpis tudi za izgradnjo velikih namakalnih sistemov
               in za posodobitev starih teh namakalnih sistemov.</p>
               <p>Pomembni pa so seveda tudi ukrepi za, kot ste sami gospod poslanec omenili, za
               blaženje podnebnih sprememb, tukaj pa, se pravi, za to, da kmetijstvo zmanjša vpliv
               na podnebne spremembe, tukaj je vrsta ukrepov, med drugim je tak ukrep zelo znan, s
               tem namenom je prepoved preorjevanja<stage>(?)</stage> travinja. Vsaka država lahko kvečjemu 5 %
               travinja preorje. To je, ker pač je trava pomemben ponor ogljikovega dioksida.
               Pomembni so tudi ukrepi v okviru okoljskih ukrepov. Že nekaeri takšni, ki
               zmanjšujejo, ki niso samo preoravanje travinja, ampak zelen <stage>/ nerazumljivo/</stage> bodisi
               pozimi, bodisi poleti, ki pozitivno prispeva k manj izpustom. Poleg tega mi
               načrtujemo tudi ukrepe, ki so potrebni zaradi izravnave krmnih obrokov živali, ki
               bodo posledično pomenili manj izpustov iz živinoreje. Tako, da vsi vidiki so pomembni
               in jih kmetijstvo mora, in jih kmetijstvo nekako… in jim kmetijstvo mora slediti, ima
               tudi glede tega zaveze. </p>
               <p>Kar pa se tiče drugega vprašanja, proizvodnje sladkorja v Sloveniji. Mi smo seveda
               vsi spremljali letos ponovno sladkorno peso na naših poljih. Bilo je 75 hektarjev,
               pridelovalci sladkorne pese so prav pred kakšnim tednom obiskali tudi ministrstvo in
               mi sporočili, da pričakujejo okrog 200 hektarov posejati v letošnjem letu, imeti
               pogodbe. Trenutno imajo to, združeni so v zadrugo, prav proizvodno zadrugo, vse
               delajo usklajeno in skupaj, kar je za slovenske pridelovalce za pohvaliti. <stage type="mag"/><stage>(nadaljevanje)</stage> V bistvu so vsi, prav si
               organizirani v to zadrugo, skupaj nabavljajo seme, skupaj se pogovarjajo, ne z
               domačim odkupovalcem, ampak s hrvaškim, s hrvaško tovarno, ampak takšna postopna rast
               je tukaj ključna, tukaj ni mogoče nekaj prehitevati. Ministrstvo je financiralo
               študijo, ki je bila v pomoč pridelovalcem glede ekonomske uspešnosti ali… ekonomskih
               vidikov ponovne vzpostavitve. Pridelava sladkorne pese in proizvodnja sladkorja v
               Sloveniji, ki bila zaradi padca <stage>/ nerazumljivo/</stage> seveda možna, ampak ta študija je
               jasno pokazala, da se tukaj govori o 10 tisoč in več hektarjih polj, ki bi bile
               potrebne za to, da se izplačala oziroma da bi se ekonomsko opravičila investicija v
               tovarno, ki bila nekje med 100 in 150 milijonih. O takšni investiciji se govori, in
               takšnih površin nismo še nikoli imeli, niti v času najboljših let za sladkorno peso,
               tako da za enkrat ta opcija ni možna oziroma bi lahko povzročili z neko takšno
               odločitvijo neko nasedlo investicijo. Je pa ključno seveda, da si pridelovalci, tega
               se zavedajo, da si zagotovijo nekega dolgoročnega partnerja in dolgoročni odkup, da
               ne bi ostali s sladkorjem na čistini. To, da smo mi v Evropski uniji, na Svetu v
               zadnjih letih, bom tako na pamet rekla, vsaj v zadnjih dveh letih vsaj 6-krat
               obravnavali stanje na trgu sladkorja, kažejo pravzaprav to, da je na trgu sladkorja
               težko preživeti pridelovalcem in da je tukaj potrebna neka mera previdnosti.
               Proizvodnja sladkorne pese je dohodkovno intenzivnejša od drugih poljščin, je tudi
               ugodna za kolobar, pač dobro je, da imamo več poljščin, je pa, ko govorimo o lastni
               tovarni, pa je treba imeti realna pričakovanja, bolj se mi zdi ključno, da so
               pridelovalci res dobro organizirani. Morda bodo v eni drugi tovarni iskali samo
               storitev, pač na način, da bo to še vedno njihov proizvod. Ne nazadnje so že zdaj na
               trg dali sladkor, ki je bil posebej pakiran, kjer je gor pisalo, da je sladkor iz
               sladkorne pese, pridelane v Sloveniji. Ampak, saj pravim. Ključno je to, da so dobro
               organizirani in da te korake delajo skupaj, ker sicer bi bila tudi pridelava, zagon
               ponovne pridelave zelo težak.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-159-2018-01-26.sp17">

               <speaker>PREDSEDNIK KAMAL IZIDOR SHAKER:</speaker>

               <p> Hvala lepa tudi vam.</p>
               <p>Ugotavljam, da ni več želje po razpravi, zato jo tudi zaključujem in dajem na
               glasovanje naslednji predlog sklepa: »Odbor za zadeve Evropske unije se je seznanil z
               izhodišči za udeležbo delegacije Republike Slovenije na zasedanju sveta Evropske
               unije za kmetijstvo in ribištvo, ki bo v Bruslju 29. januarja in jih podprl.«</p>
               <p>Z velikim veseljem in zadovoljstvom ugotavljam, da smo sklepčni, zato pričenjam
               glasovanje.</p>
               <p>Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnicam Ministrstva za kmetijstvo.</p>
               <p>S tem tudi končujem 4. točko dnevnega reda in 159. sejo Odbora za zadeve Evropske
               unije. </p>
               <p>Želim vam prijete dan in lep vikend. <stage type="time">Seja je bila končana 26. januarja 2018 ob
                  9.33.</stage>
               </p>
            </sp>
         </div>
      </body>
   </text>
</TEI>