<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-34-2015-07-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0858A24E18668C6AC1257E85004E1213</idno>
               <idno type="custom" subtype="day">43241058086E3417C1257E880033801D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=43241058086E3417C1257E880033801D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-34-2015-07-20.OZFIMP" n="34">
               <name>nujna seja</name>
               <date when="2015-07-20"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-34-2015-07-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-34-2015-07-20.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">34. nujna seja</stage>
            <stage type="date">(20. julij 2015)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je začela ob 8.03. </stage>
            <stage type="mag"/>


            <sp xml:id="SDT7-OZFIMP-nujna-34-2015-07-20.sp1">

               <speaker>PREDSEDNICA URŠKA BAN:</speaker>

               <p>Dobro jutro vsem prisotnim. Spoštovani minister, dr. Dušan Mramor, državni sekretar
               Metod Dragonja, vsi ostali prisotni, poslanci in poslanke. Lepo pozdravljeni!</p>
               <p>Začenjam 34. nujno sejo Odbora. </p>
               <p>Obveščam vas, da so se današnje opravičili gospod Roberto Battelli in Luka Mesec. Kot
               nadomestni člani pa s pooblastilom na današnji seji namesto Andreja Širclja sodeluje
               Anja Bah Žiber, namesto Franc Laja pa Simon Zajc.</p>
               <p>S sklicem te seje ste prejeli tudi dnevni red seje odbora. V poslovniškem roku nisem
               prejela v zvezi z dnevnim redom nobenega novega predloga, tako da določam tak dnevni
               red za današnjo sejo kot ste ga s sklicem tudi prejeli.</p>
               <p>Prehajam na <title xml:id="SDT7-OZFIMP-nujna-34-2015-07-20.title1">1. TOČKO DNEVNEGA REDA – MNENJE ODBORA O ZAHTEVI DRŽAVNEGA SVETA ZA
                  PONOVNO ODLOČANJE DRŽAVNEGA ZBORA O ZAKONU O DAVČNEM POTRJEVANJU RAČUNOV.</title> Državni svet je na 15. izredni seji, 17. 7. 2015 na podlagi tretje alineje
               prvega odstavka 97. člena Ustave Republike Slovenije sprejel zahtevo, da Državni zbor
               ponovno odloča o Zakonu o davčnem potrjevanju računov. Zahteva Državnega sveta je
               bila Odboru za finance in monetarno politiko kot matičnemu delovnemu telesu
               posredovana v mnenje na podlagi 147. člena Poslovnika Državnega zbora. 17. 7. 2015 je
               bila vložena tudi zahteva za <stage type="mag"/><stage xml:id="SDT7-OZFIMP-nujna-34-2015-07-20.stage8">(nadaljevanje)</stage> izredno sejo Državnega zbora s strani skupine poslank in
               poslancev.</p>
               <p>K obravnavi te točke so vabljeni: Ministrstvo za finance, Zakonodajno-pravna služba
               in Državni svet.</p>
               <p>Kot gradivo ste s sklicem seje prejeli zahtevo Državnega sveta za ponovno odločanje o
               zakonu z dne 20. 7. 2015. Naknadno je bilo posredovano tudi mnenje Zakonodajno-pravne
               službe in mnenje Vlade z današnjim dnem.</p>
               <p>Pričenjamo obravnavo zahteve Državnega sveta za ponovno odločanje o Zakonu o davčnem
               potrjevanju računov. Najprej dajem besedo predstavniku Državnega sveta za
               obrazložitev zahteve. Državni svetnik, gospod Alojz Kovšca, izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp2">

               <speaker>ALOJZ KOVŠCA:</speaker>

               <p>Hvala lepa za besedo. Lep pozdrav vsem poslankam in poslancem, gospodu ministru!</p>
               <p>Kot rečeno, je Državni svet Republike Slovenije na svoji 15. izredni seji, 17. 7.
               2015, sprejel zahtevo, da Državni zbor Republike Slovenije ponovno odloča o Zakonu o
               davčnem potrjevanju računov. Svojo zahtevo smo utemeljili na obrazložitvi v nekaj
               osnovnih točkah. Prva izmed njih je teza, da odločitev o uvedbi davčnih blagajn ni
               strokovno, temveč politično vprašanje. Spoštovani, pri odločanju o uvedbi davčnih
               blagajn je treba odgovoriti na temeljno vprašanje, in sicer, ali stroški uvedbe
               novega sistema odtehtajo pričakovane koristi od tega sistema pobiranja davka. Stroški
               pobiranja davkov namreč morajo biti čim nižji tako za davčni organ kot za davčne
               zavezance. Obračunavanje in plačevanje davkov davčnim zavezancem načeloma ne sme
               povzročati visokih dodatnih stroškov. V iskanju ustreznih rešitev za boj proti sivi
               ekonomiji je država že uvedla rešitev v obliki tako imenovanih virtualnih davčnih
               blagajn za zavezance, katerih dejavnost predstavlja najvišje tveganje za izogibanje
               plačevanju davčnih obveznosti. No, rezultati tega ukrepa sploh še niso ovrednoteni,
               kljub temu pa se že uvaja nov sistem, in sicer za vse davčne zavezance. Nam se
               zastavlja vprašanje, na čem torej temelji takšna odločitev. Strokovna mnenja o
               smotrnosti uvedbe davčnih blagajn so zelo različna, posamezne rešitve v državah s
               tovrstno ureditvijo pa niso v celoti uporabljive v našem davčnem sistemu. V procesu
               sprejemanja zakona se je izkazalo, da je predlagatelj večinoma povzel hrvaški sistem
               davčnih blagajn, ni pa povzel izjem, ki jih ta hrvaški sistem predvideva, na primer,
               upoštevanje velikosti gospodarskega subjekta. V celoti so bili prezrti drugi uspešni
               in predvsem cenejši sistemi, uveljavljeni na Švedskem, v Nemčiji, Belgiji in drugih
               evropskih državah, kjer so davčne blagajne uvedli samo za tako imenovane rizične
               gotovinske dejavnosti. Pojasnila predlagatelja glede izbire tehnične rešitve in
               obsega zavezancev za Državni svet niso bila dovolj prepričljiva. Tudi trditev
               predlagatelja zakona, da je izbrani model davčnih blagajn za zavezance cenovno
               najugodnejši in hkrati najučinkovitejši z vidika možnosti nadzora, je po našem mnenju
               zavajajoča, ker že sam predlagatelj navaja, da sta bila proučena zgolj dva temeljna
               modela. Povrh vsega v času sprejetja zakona predlagatelj sploh še ni objavil
               tehničnih specifikacij strojne in programske opreme, ki jo bodo morali zavezanci
               kupiti do konca leta 2015, kar seveda onemogoča popolno oceno stroškov; o stroških se
               lahko zgolj ugiba. Izjemno kratek je tudi predvideni čas za uveljavitev predpisa v
               praksi, čeprav je sama razprava in sprejetje predpisa trajalo precej dolgo, če po
               drugi strani primerjamo sistem INSICA <stage xml:id="SDT7-OZFIMP-nujna-34-2015-07-20.stage9">/?/</stage> ki je bil razvit v letu 2009 in je bil nato
               temeljito testiran v Nemčiji, letos bo uveden v Belgiji, šele v letu 2017 pa v
               Nemčiji, kjer je bil testiran. Očitno gre torej za bolj politično kot strokovno
               odločitev in Državni svet takih odločitev ne podpira.</p>
               <p>Drugi del problematike zakona, ki nam je bil nesprejemljiv, je problem doseganja
               samega zastavljenega cilja. Predlagatelj zakona opredeljuje kot temeljni cilj, ki ga
               želi z zakonom zasledovati, uvedbo sistema, ki omogoča pregledno in zanesljivo
               evidentiranje gotovinskega prometa,<stage type="mag"/>
               <stage xml:id="SDT7-OZFIMP-nujna-34-2015-07-20.stage11">(nadaljevanje)</stage> preprečevanje davčnih utaj in goljufij na področju DDV ter zmanjšanje
               obsega sive ekonomije in dodatno pridobivanje podatkov za potrebe nadzora dejansko
               opravljenega dela fizičnih oseb in plačevanja prispevkov in dohodkov iz tega
               dela.</p>
               <p>Vse to drži, ampak virtualne davčne blagajne v celoti omogočajo dosego tega cilja,
               predlagatelji tega ne zanikajo, zatrjujejo pa, da bo nov sistem olajšal delo
               nadzornih organov. Davčne blagajne na noben način ne zmanjšujejo obsega sive
               ekonomije ravno v tistem najbolj intenzivnem delu, to pa je, kadar davčni zavezanci
               računov sploh ne izstavljajo. Ravno tako davčne blagajne ne rešujejo problema
               opravljanja storitev in prodaje blaga s strani popolnoma nelegalnih subjektov.
               Trditev predlagatelja zakona, da razbremenitev organov nadzora, ki bo sledila uvedbi
               davčnih blagajn, omogoča pa strožji nadzor nad omenjenima sivima lisama, nima realne
               podlage, ker predlagatelj sploh še ni pričel s pripravo ustreznih sprememb zakonodaje
               na področju dela na črno. Tudi sicer razbremenitev organov nadzora ne more biti
               temeljni razlog za to, da se zavezance, in tukaj je zelo širok krog zavezancev,
               obremeni z uvedbo davčnih blagajn tudi v primerih, ko ni pričakovati boljših
               rezultatov oziroma večjega davčnega izplena pri celotni populaciji.</p>
               <p>Problematizirali smo tudi merljivost rezultatov. Uvedba davčnih blagajn, kot fiskalni
               ukrepov mora biti utemeljena na merljivih pozitivnih učinkih, kar pa iz zakona in
               tempa uvajanja tega zakona ni razvidno. Kot je bilo že prej navedeno, je v Sloveniji
               že uveden ukrep virtualnih davčnih blagajn, katerega učinki še niso znani in se bodo
               spričo uvedbe novega ukrepa porazgubili. Težko bo torej razločiti koliko je kateri
               ukrep dejansko vplival na zmanjšanje sive ekonomije in na višino pobranega DDV, še
               posebej zato, ker bo za funkcioniranje tega sistema davčnih blagajn obseg DDV precej
               večji spričo stroškov, ki jih bodo imeli zavezanci s tem samim sistemom. Logična
               posledica ukrepa bo večji obseg pobranega DDV, vendar, kot sem rekel, predvsem iz
               razloga nakupa strojne in programske opreme s strani zavezancev in tudi vzdrževanja
               te opreme. Trdimo, da je ukrep nesorazmeren ter povzroča, nesorazmeren s
               pričakovanimi cilji in da povzroča dodatna administrativna dela in finančno
               obremenitev davčnih zavezancev. Uvedba davčnih blagajn pomeni stroškovno obremenitev
               za vse zavezance, hkrati pa se od tega ukrepa v posameznih primerih zavezancev ne
               pričakuje doseganja cilja povečanega davčnega priliva, kar sem že prej omenil, saj že
               dosedanje poslovanje teh subjektov ne omogoča prikrivanja izdanih računov. Predvideni
               finančni učinek na proračun je izražen v višini priliva 50 do 100 milijonov evrov,
               pomembno pa je, da se realnih stroškov nabave opreme sploh še ne da izračunati, ker v
               trenutku prejema zakona tehnične specifikacije za opremo še niso javno objavljene.
               Imamo zgolj zatrjevanja predstavnikov ministrstva in izjave o pogovorih z dobavitelji
               opreme, na katere pa se tisti, ki bomo opremo morali kupiti ne moremo zanašati.
               Davčnim zavezancem se poleg začetnega stroška za nakup tehnične in programske opreme
               nalaga tudi trajno breme in to je breme vzdrževanja in nadgrajevanja te opreme.
               Spoštovane poslanke in poslanci, dovolite da na tem mestu vskočim še z osebno
               obrazložitvijo, gre za programsko in računalniško opremo, ki je za tak sistem nujno
               potrebna. Gre za nakup tudi programske platforme, ali Windows ali katerega drugega
               operacijskega sistema, gre za zakup internetnega voda, ki bo omogočal komunikacijo v
               realne času in to ne tako počasno, da bo zadeva počepala ravno ob konicah, pač pa
               zadeva bo morala funkcionirati in to so permanentni stroški, ki ne bodo samo
               enkratni, ampak bodo trajni. Posamezni zavezanci bodo zaradi narave dela v slabšem
               položaju, kot drugi, ker bodo morali nabavite večje število tehničnih pripomočkov, to
               se pravi blagajn, takšna je na primer pošta, zavarovalnice in podobno. <stage type="mag"/> <stage xml:id="SDT7-OZFIMP-nujna-34-2015-07-20.stage13">(Nadaljevanje)</stage> Vlada v odgovoru na
               negativno mnenje Državnega sveta v zvezi s predlogom zakona navaja, da bo zavezancem
               omogočeno izdajanje in potrjevanje računov z uporabo brezplačne spletne aplikacije na
               portalu e-davki, ne pove pa, da je za tovrstno aktivnost potrebno zopet imeti
               računalnik, varno internetno povezavo in digitalno potrdilo. S portalom e-davki so
               doslej komunicirali večinoma računovodski servisi v imenu zavezancev. Zdaj z novim
               načinom, ki predvideva pa identifikacijo samega uporabnika, je pa ta zadeva bistveno
               drugačna. To se pravi, da je zavajajoča trditev, da bo to možno delati preko portala,
               ne da bi imeli ustrezno strojno in programsko opremo. Vlada sicer navaja, da je ob
               nakupu tovrstne opreme možno uveljavljati tudi davčno olajšavo, vendar le do 40 %
               vrednosti nakupa in do višine davčne obveznosti zgolj v letu nakupa, razen za tiste,
               ki pokrivajo izgubo, to bo možno pa pet let. Torej z vidika strokovnih meril so
               predlagatelji zakona odgovorni do davčnih zavezancev, ki so hkrati davkoplačevalci,
               da dosežejo začrtane cilje z najmanjšo možno obremenitvijo, predvsem pa skladno z
               načelom sorazmernosti s pričakovanim izplenom. Še posebej to načelo ni upoštevano, če
               se stroškovna obremenitev uvaja tudi za tiste za katere je že sedaj jasno, da ta
               ukrep zanje ne bo imel nobenega posebnega učinka, ker izdaja račune po 82. členu
               ZDDV, na primer notarju, odvetniki, zavarovalnice. Gre za poimenske račune, kjer je
               tako končno prejemnik računa kot izdajatelj na samem računu že identificiran in je
               tozadevno zelo težko take račune popravljati ali spreminjati za nazaj in zmanjševati
               davčno osnovo. In to je po sistemu, ki ne bo učinkovit, pa še manj cenovno ugoden.
               Cena je za zavezance zelo pomembna, saj jo bodo morali po zakonu kriti sami in ne
               država.</p>
               <p>Naj vam naštejem samo nekaj primerov. Primer zavarovalnic. Zavarovalnice so visoko
               regulirane finančne institucije. V vsak poslovni korak v zavarovalnicah ima
               revizijsko sled, ki je lahko v vsakem trenutku preverljiva tako s strani nadzornikov,
               zunanjih revizij, v končni fazi pa tudi s strani davčnega organa oziroma FURS.
               Stroški uvedbe davčnih blagajn bi dosegli po ocenah zavarovalnic, milijonske zneske.
               To je tudi na tem odboru za finance, koliko mi je bilo znano, že povedano s strani
               predstavnikov zavarovalnic. Zavarovalnice v tem trenutku nimajo blagajn, saj iz
               svojih lastnih sistemov izdajo zavarovalne police, ki imajo tudi vlogo računa. Pri
               oceni stroškov zavarovalnice izhaja iz popolne vzpostavitve informacijskega sistema,
               medsebojne izmenjave podatkov in dograditve internih informacijskih sistemov, ki so
               pa izredno kompleksni. Prav tako ocena stroškov vsebuje tudi stroške izobraževanja
               zastopnikov na terenu ter stroške vzpostavitve nadzora, saj ima vsak korak v
               zavarovalnici določeno obliko nadzora. Uvedba zakona bo zato zgolj obremenila
               zavarovalnie, država pa iz tega naslova ne bo pobrala več davkov, razen tistega
               DDV-ja, ki ga bodo zavarovalnice plačale zaradi nakupa strojne in programske
               opreme.</p>
               <p>Imamo tudi primer pošte Slovenije. Pošta Slovenije bi pismonoši za terensko delo in
               storitve poštnega prometa morala opremiti z davčnimi blagajnami, kar pa bo težko
               zagotovi in bo povezano z nesorazmernimi stroški. Znano nam je, da bo tukaj možna
               izjema, ampak končni efekt bo ravno takšen, na konec koncev bodo vse pismonoše morale
               nositi s seboj takšne davčne blagajne in če je pošta v lasti države, potem je to
               lahko plačevalski denar, ki je po našem mnenju nepotrebno porabljen.</p>
               <p>Imam tudi primer kmetov, ki bodo z davčnimi blagajnam nesorazmerno obremenjene
               kmetijske dejavnosti manjšega obsega. Zakon namreč ne predvideva izjem za izvzem iz
               obveznosti plačevanja potrjevanja računov preko davčnih blagajn pri prodaji
               pridelkov, izdelkov in storitev iz osnovne kmetijske, osnovne gozdarske in drugih
               kmetijskih dejavnosti ter dopolnilnih dejavnosti na kmetijah pod določenimi pogoji,
               na primer obseg letnega prometa in ali povprečno dnevno število izdanih računov.
               Torej teh izjem tudi za kmete ne bo.</p>
               <p>Postavlja se tudi splošno vprašanje sorazmernosti glede pričakovanih rezultatov in na
               drugi strani povečanega tveganja, da pride do kršenja poslovnih tajnosti h kateri so
               zvezani nekateri davčni zavezanci, recimo zdravniki, notarji, odvetniki.</p>
               <p>In nazadnje po našem mnenju je ta zakon konceptualna napaka pri uboju proti sivi
               ekonomiji sivi ekonomiji, <stage type="mag"/><stage xml:id="SDT7-OZFIMP-nujna-34-2015-07-20.stage15">(nadaljevanje)</stage> pa ne zaradi same vsebine, ampak zaradi načina, kdaj je ta
               zakon sprejet v primerjavi z ostalimi zakoni, ki bi morali regulirati to področje,
               oziroma trdimo, da je to ukrep, ki bi moral priti post festum nekaterim drugim
               ukrepom, ki niso izvedeni, ki bodo imeli pa daljnosežne posledice. Naše mnenje je, da
               bo ta zakon na nek način celo spodbudil delo na črno in prodajo blaga na črno.</p>
               <p>Torej, država očitno želi napraviti red na davčnem področju. Uvedba davčnih blagajn
               je lahko eden izmed ukrepov, vendar ne prvi in ne temeljni. Že obstoječi davčni
               predpisi določajo, da morajo davčni zavezanci uporabljati tehnologije in postopke, ki
               v zadostni meri onemogočajo spreminjanje ali brisanje podatkov z namenom nižanja
               davčne osnove. Spoštovane poslanke in poslanci, sistem virtualnih davčnih blagajn, o
               katerem sem že nekajkrat danes govoril, to omogoča. V razpravi v Državnem svetu je
               bilo postavljeno eksplicitno vprašanje, ali je bil ta sistem virtualnih davčnih
               blagajn doslej zlorabljen in v kolikšni meri je bil zlorabljen, tako da se lahko zanj
               reče, da je nezanesljiv in bi ga bilo treba nadomestiti oziroma ne uvajati samo pri
               rizičnih skupinah, pač pa pri vseh tistih, ki se ukvarjajo z gotovino. Odgovor je
               bil, da je bilo zaznanih 17 % nepravilnosti pri uporabnikih virtualnega sistema,
               nismo pa dobili eksplicitnega odgovora, ali je bil ta sistem korumpiran oziroma na
               kakršenkoli način manipuliran. Nepravilnosti so bile lahko zaznane tudi ob uporabi
               tega sistema, ne pa s samo uporabo oziroma z manipulacijo tega sistema. Zato imamo
               tak odgovor za zavajajoč.</p>
               <p>Torej, davčne blagajne v ničemer ne odpravljajo problema neizdajanja računov. Kot sem
               že povedal, je to osrednji problem sive ekonomije. Davčne blagajne ne bodo odpravile
               problema neizdajanja. Odpravile bodo zgolj problem prikrojevanja računov. V državah,
               kjer so davčne blagajne že uvedli, ugotavljajo, da nekateri zavezanci kljub visokim
               zagroženim kaznim računov še vedno ne izdajajo. Podatki o neprijavljenem prometu
               ostajajo davčnim organom prikriti in jih morajo pridobiti na terenu s klasičnim
               inšpekcijskim nadzorom. Siva ekonomija pač funkcionira povsod tam, kjer državni
               organi ne opravljajo svojega dela dovolj učinkovito. Namesto nadzora posameznikov, ki
               se ukvarjajo s sivo ekonomijo, bi bilo bolj smiselno nadzorovati tiste, ki jim to
               omogočajo. Na to smo v Državnem svetu že velikokrat opozorili, ampak zakonodajalec na
               tem področju pač ni reagiral. Gre za to, da je treba bolje nadzorovati dobavitelje
               delovnih sredstev in reprodukcijskih materialov, tam se pravzaprav siva ekonomija
               začne. Obseg tistih, ki jih je treba nadzorovati, je pa bistveno manjši in njihov
               nadzor oziroma nadzor njih je bistveno lažji. Dokler bo kazen za opravljanje dela in
               prodajo blaga brez registracije dejavnosti, to se pravi, delo in trgovina na črno, za
               tiste, ki so popolnoma nelegalni subjekti, dokler bo ta kazen nižja od kazni za utajo
               davkov registriranih dejavnosti, ni mogoče govoriti o resničnem namenu predlagatelja,
               da to področje učinkovito uredi. Spoštovane gospe in gospodje, kazen za tistega, ki
               popolnoma nelegalno opravi neko storitev ali proda neko blago in ni nikjer
               registriran in ne plačuje nobenega davka, kvečjemu še lahko živi od državnih
               subvencij oziroma pomoči, je večkratno manjša od kazni tistega, ki svojo dejavnost
               opravlja legalno, plačuje davke in ne izda zgolj enega računa. Za primer lahko povem
               za svojo dejavnost, minimalna kazen zame je po tem zakonu od 2 do 50.000 evrov,
               maksimalna kazen za tistega, ki to počne popolnoma nelegalno, je pa maksimalno 2.400
               evrov. Ne vidim vzroka, zakaj bi jaz to dejavnost še naprej opravljal legalno in
               legalno konkuriral na trgu nekomu, ki ga država potihem podpira. Torej, večina
               evropskih držav se odloča za uvedbo davčnih blagajn predvsem v rizičnih gotovinskih
               panogah. Po dostopnih podatkih analize o rizičnih gotovinskih panogah v Sloveniji
               sploh še ni. Tako bo Slovenija ena izmed redkih držav, kjer bo ta sistem uveden brez
               izjem in zgolj iz razloga, da bo olajšano delo finančnim organom. Nenazadnje ni
               predvideno, kdo bo zavezancem povrnil stroške v primeru nedoseganja zatrjevanega
               cilja zakona, kakor tudi v primeru, če ne dovolj testiran <stage type="mag"/> <stage xml:id="SDT7-OZFIMP-nujna-34-2015-07-20.stage17">(nadaljevanje)</stage> sistem v praksi v Sloveniji ne bo deloval in
               bodo potrebni dodatni stroški za nadgradnjo. Torej, Državni svet predlaga Državnemu
               zboru, da o tem zakonu še enkrat odloča in da ga ne potrdi. Hvala lepa.</p>
            </sp>
            <sp xml:id="SDT7-OZFIMP-nujna-34-2015-07-20.sp3">

               <speaker>PREDSEDNICA URŠKA BAN:</speaker>

               <p>Hvala lepa za vašo obrazložitev zahteve Državnega sveta za ponovno odločanje o tem
               zakonu. Dajem pa zdaj naslednjemu besedo finančnemu ministru dr. Dušanu Mramorju, da
               obrazloži še mnenje Vlade na podano zahtevo. Izvolite imate besedo.</p>
            </sp>
            <sp xml:id="SDT7-OZFIMP-nujna-34-2015-07-20.sp4">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Najprej bi se rad zahvalil poslancem za sklic izredne seje znotraj počitnic. Očitno
               smatrate, da so davčne blagajne tako pomemben zakon, njihova uvedba tako pomembna, da
               ste se odločili za to izredno sejo danes in tudi izredno sejo odbora. In moram reči,
               da pritrjujem temu mnenju, ker davčne blagajne so nadaljnji korak, ravno v nasprotno
               smer kot trdi gospod Kovšca iz Državnega sveta, nadaljnji korak k bolj zdravim javnim
               financam, k bolj poštenemu davčnemu sistemu in s tem tudi boljšemu izplenu in veliko
               lažjemu sestavljanju proračunov v naslednjih letih. To ima tudi drugačen, dodaten
               učinek na bolj ustrezno konkurenco na trgu storitev, kjer bodo vsi plačevali davke. V
               imenu Vlade se ne morem strinjati s trditvami. Na Državnem svetu, če povzamem, sem
               videl v bistvu dva argumenta kaj ni v redu z davčnimi blagajnami in zakaj je bil veto
               izglasovan. Prvi je argument, da s tem ne odpravljamo sive ekonomije in drugi
               argument je bil, da so davčne blagajne predrage, da je uvedba predraga za tiste, ki
               opravljajo dejavnost na katero se to nanaša. K prvemu argumentu bi rekel to, da noben
               zakon ne more rešiti sive ekonomije sam po sebi, zato ima Vlada in koalicija celo
               vrsto ukrepov, ki bodo postopno vodili k zmanjševanju sive ekonomije in davčne
               blagajne so eden od pomembnih ukrepov za zmanjševaje sive ekonomije. Argumenti, ki se
               tičejo virtualnih davčnih blagajn, ki naj ne bi prinašale oziroma ne bi bilo
               izmerjeno najprej koliko prinašajo rezultatov, ne držijo. Mi imamo zdaj podatke za
               eno leto in bilo je približno 100 milijonov več pobranega davka pri DDV, 91 milijonov
               pri davku na dohodek pravnih oseb in 11,3 milijona pri davku na dejavnost. Hkrati
               imamo tudi že ocene koliko pri virtualnih davčnih blagajnah je tehnik prirejanje
               prometa in uporaba programov, ki omogočajo te tehnike prirejanja prometa. V letošnjem
               letu imamo v 16,6 % nadzorov rezultate, ki kažejo na to, da je bila tehnika
               uporabljena, ki prireja promet in ni bilo zavedeno pravilno. Se pravi, to kar analize
               virtualnih davčnih blagajn zagotovo so in iz tega vidika ti argumenti ne držijo.
               Poleg tega je uvedba že virtualnih davčnih blagajn, še bolj bo pa uvedba davčnih
               blagajn v celoti omogočila koncentracijo v bistvu dela FURS brez povečevanja dodatnih
               resursov, koncentracija na delo na črno omogočala zmanjševanje sive ekonomije tudi na
               tistem področju, saj veste, da zdaj ima FURS tudi v svoji pristojnosti nadzor dela na
               črno. In že v letu 2015 v prvi polovici leta je lahko opravila FURS 5656 nadzorov in
               izrekla skoraj za milijon evrov glob pri delu na črno. Tako, da te blagajne že
               virtualne, še bolj bodo pa to omogočale davčne blagajne, mogoče zelo povečan nadzor
               tudi nad drugimi elementi sive ekonomije. Posebna dodatna vrednost, ki se je
                  izkazala<stage type="mag"/><stage xml:id="SDT7-OZFIMP-nujna-34-2015-07-20.stage19">(nadaljevanje)</stage> tudi na
               Hrvaškem, pa je dodatna analitika tako imenovane big data, se pravi analitika množice
               podatkov, ki s posebnimi tehnikami, računalniškimi tehnikami omogoča najboljše
               odkrivanje tistih najbolj tveganih skupin davčnih zavezancev in potem osredotočanje
               dejavnosti in nadzora davčnega na te posamezne skupine. Na Hrvaškem so zdaj z izjemno
               preprostimi metodami, tukaj pa imamo bistveno bolj sufisticirane metode dosegali
               izjemne rezultate, ker so se lahko osredotočili točno na tiste, kjer je bil ta v
               bistvu izplen in promet zelo nenavaden in tisti nadzori so prinesli zelo veliko.</p>
               <p>Drugo področje je bilo področje, ki je bilo obravnavo področje, da so te davčne
               blagajne predrage, naša ocena je, da prehod iz virtualnih davčnih blagajn na navaden
               davčne, pač na polne davčne blagajne bo povzročil tam med 10 in 30 evrov stroška. Za
               tiste, ki pač ne uporabljajo virtualnih davčnih blagajn, pa je ta strošek lahko tja
               do 300 do 400 evrov, enkratni seveda. In pri tem moramo vedeti, da 40 % od tega se
               lahko odpiše, ker je to davčna olajšava za naložbo, poleg tega pa imamo še za dve
               leti, se pravi amortizacijsko stopnjo 50 %, se pravi dveletni odpis in seveda
               zmanjševanje davkov, na podlagi višje amortizacije. Tako, da so te stroški relativno
               nizki, posebno pri teh 300, 400 računamo tudi na nakup opreme. Danes ima praktično že
               vsak otrok računalnik, se pravi, da je verjetno ta strošek v povprečju nižji. Prav te
               stroški so enkratni med tem, ko so pa ocenjeni prilivi od davčnih blagajn med 50 in
               100 milijonov evri. Težko je točno oceniti koliko, vsi pravijo, da je to zelo
               konzervativna ocena, seveda, v štartu na proračun za leto 2016 smo raje nekoliko bolj
               previdni pri tej oceni, ampak lahko pa pričakujemo, da bodo te izpleni še večji. Se
               pravi iz tega vidika nesorazmernosti se vlada seveda nikakor ne more strinjati, da bi
               bilo to nesorazmerno, ker so stroški relativno majhni, med tem, ko je pa davčni
               izplen pa lahko zelo velik. Toliko mogoče z moje strani, na posamezna vprašanja bomo
               pa še z veseljem odgovorili. Hvala lepa.</p>
            </sp>
            <sp xml:id="SDT7-OZFIMP-nujna-34-2015-07-20.sp5">

               <speaker>PREDSEDNICA URŠKA BAN:</speaker>

               <p>Sprašujem še predstavnico Zakonodajno-pravne službe za predstavitev mnenja - dajem
               besedo gospe Lenči Arko Fabjan.</p>
            </sp>
            <sp xml:id="SDT7-OZFIMP-nujna-34-2015-07-20.sp6">

               <speaker>LENČA ARKO FABJAN:</speaker>

               <p>Hvala za besedo. Iz podane predstavitve veta Državnega sveta izhaja, da se odpirajo
               vsebinska vprašanja, se pravi vprašanja primernosti zakonske ureditve, ker torej ne
               gre za vprašanja pravne narave, se Zakonodajna-pravna služba v skladu s svojimi
               pristojnostmi do tega ne opredeljuje. Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp7">

               <speaker>PREDSEDNICA URŠKA BAN:</speaker>

               <p>Hvala lepa. Zdaj pa odpiram razpravo poslank in poslancev o zahtevi Državnega sveta
               za ponovno odločanje Državnega zbora o Zakonu o davčne potrjevanju računov. Sprašujem
               poslanke in poslance, če želi kdo razpravljati? Gospod Horvat, gospa Suzana Lep
               Šimenko, izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp8">

               <speaker>SUZANA LEP ŠIMENKO (PS SDS):</speaker>

               <p>Hvala za besedo predsedujoča. Poslanke in poslanci lepo pozdravljeni, spoštovani
               minister lep pozdrav tudi vam.</p>
               <p>Mnenje Slovenske demokratske stranke glede davčnih blagajn jaz mislim, da je že
               jasno, ker smo ga tolikokrat ponavljali in sicer mi davčnim blagajnam nasprotujemo.
               Zakaj? Zato, ker menimo, da pač s tem ne bomo zajezili ključnega, to pomeni, ne bomo
               zajezili ne izdajanja računov, to, kar dejansko opozarja tudi Državni svet. S tega
               vidika sam veto Državnega sveta pozdravljam. Meni se zdijo njihovi argumenti
               popolnoma na mestu. Na nek način obžalujem, da pa si vsi, ki davčne blagajne
               zagovarjate, niste vzeli malo več časa, pa bi dejansko naredili še en premislek okoli
               tem ukrepov. Na drugi strani pa to na nek način razumem, kakorkoli to, kar je tudi
               omenjeno v samem vetu Državnega sveta, tudi sam se mi na nek način vedno bolj
               dozdeva, da gre tukaj bolj za politično vprašanje, nenazadnje ste davčne blagajne
               obljubili volivcem pred volitvami,<stage type="mag"/><stage xml:id="SDT7-OZFIMP-nujna-34-2015-07-20.stage21">(nadaljevanje)</stage> sicer težko razumem, da so volivci pač padli na ta ukrep,
               bom zelo poenostavljeno rekla, ampak kakorkoli. Kar se tiče tega, kar je že bilo
               omenjeno, problem je v tem, da mi enostavno ne bomo zajezili tega, ne bomo zajezili
               neizdajanja računov. In tu se mi zdi v mnenju Vlade zelo nerodno napisano, in sicer,
               pričakujete učinek med 50 in 100 milijoni evrov na letni ravni. Tu navajate, da bo to
               prispevalo k vzpostavljanju zdrave konkurence med gospodarskimi subjekti na trgu. Jaz
               pa ravno mislim, da to ne prispeva k vzpostavljanju zdrave konkurence. Zato ker mi
               nimamo težav s konkurenco med tistimi, ki imajo dejavnost registrirano. Mi imamo
               težave s konkurenco med tistimi, ki imajo dejavnost registrirano, in tistimi, ki
               delajo na črno. In to je glavni problem teh davčnih blagajn. In kot tudi sami potem v
               nadaljevanju navajate, tega se s tem ne bo zajezilo. Zdaj pa, če pogledamo nekoliko
               nazaj. 1. 7. 2013 smo uvedli virtualne davčne blagajne. Sami navajate, da je učinek
               okoli 100 milijonov evrov z uvedbo teh virtualnih davčnih blagajn. In virtualne
               davčne blagajne v bistvu onemogočajo brisanje računov. To pomeni po vaše nelojalno
               konkurenco med tistimi, ki imajo registrirano dejavnost. Vlada tu tudi navaja, da je
               veliko zlorab na tem področju, moje mnenje je, potem pa naj se inšpektorji raje
               ukvarjajo s temi, da tu ne bo prihajalo več do zlorab. Imamo virtualne davčne
               blagajne, imamo vezano knjigo računov z letošnjim letom, zdaj pa uvajamo še davčne
               blagajne, za katere še v startu veste, da ključnega ne bodo zajezile. In to se mi zdi
               popolnoma nesprejemljivo.</p>
               <p>Tudi primerjava s Hrvaško. Ne moremo se primerjati s Hrvaško, ravno zaradi tega, ker
               mi že imamo virtualne davčne blagajne. In zato, ker je bilo nereda na Hrvaškem na
               otokih. In podobnih učinkov, kot jih je Hrvaška imela, mi v Sloveniji absolutno ne
               moremo pričakovati. Če pa govorimo tu o nekih 50 milijonih na letni ravni, je pa
               resnično zanemarljivo glede na to, kaj to pomeni za davkoplačevalce, kaj to pomeni za
               mikro in mala podjetja. Na drugi strani pa vemo, da imamo še vedno zelo visok davčni
               dolg in bi bilo mogoče veliko pametneje, da bi se Finančna uprava ukvarjala z davčnim
               dolgom, ker verjamem, da bi lahko dobila dosti več kot 50 milijonov evrov na letni
               ravni.</p>
               <p>Tu navajate načelo sorazmernosti, in to na nek način obrazlagate, da bo to
               zagotovljeno z omogočanjem dveletnega prehodnega obdobja. Jaz ne verjamem, da se bo v
               teh dveh letih kaj tako drastično spremenilo. Še vedno je nesorazmeren ukrep napram
               temu, kaj dejansko boste iz tega dobili in koliko bo treba v to vložiti. Seveda gre v
               večini na pleča davkoplačevalcev. Po drugi strani tu omenjate načelo enake obravnave
               davčnih zavezancev, da je zagotovljeno. Ja, tistih, ki imajo registrirano dejavnost.
               Ali imajo vsi davčni zavezanci enake pogoje za uvedbo davčnih blagajn? Tu mislim na
               neenako pokritost Slovenije z internetom. Zakaj se najprej ne ukvarjate s temi
               vprašanji, potem bi lahko govorili o načelu enake obravnave. Žal, pač pri nas imamo
               na tem področju velik problem. Seveda tu potem tudi utemeljujete, da je omogočena
               davčna olajšava za investicije v višini 40 %. Ja, saj, to je logično, pa tudi v
               odhodke si lahko to davčno blagajno in s tem povezane stroške dajo zavezanci. Ampak
               na drugi strani se pa vprašam, zakaj pa ne prevzamete pobude Obrtno-podjetniške
               zbornice in zakaj država ne prevzame bremena teh davčnih blagajn, če sami ocenjujete,
               da to ni tako velik strošek. Zakaj ne razmislite o tem?</p>
               <p>To, kar je dejansko ključno, mi s tem ne bomo zajezili sive ekonomije in dela na
               črno, za delo na črno to že sami veste, <stage type="mag"/> <stage xml:id="SDT7-OZFIMP-nujna-34-2015-07-20.stage23">(Nadaljevanje)</stage> bomo dodatno obremenili gospodarstvo s strani
               številnih malih, mikro podjetij, je že bilo rečeno, da se potem pa ne bodo več
               ukvarjali s svojo dejavnostjo ker se jim enostavno ne splača, ker so nekonkurenčni
               napram ostalim, ki dejansko opravljalo delo na črno, tako da finančna obremenitev za
               njih tukaj absolutno bo. Ukrep je nesorazmeren. Tudi se mi ne zdi primerno, da sedaj
               v takem kratkem obdobju že tretjič posegamo na to področje, prvič z virtualnimi
               davčnimi blagajnami, potem z vezano knjigo računov, zdaj pa še s temi pravimi
               davčnimi blagajnami ali kako jih pač naj imenujem. Ukrep je nesorazmeren in mi ga v
               Slovenski demokratski stranki mu močno nasprotujemo in tudi verjamemo, da bo učinek
               iz tega prej negativen kot pa pozitiven tudi za javne finance. Tako, da mogoče toliko
               za enkrat.</p>
               <p>Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Horvat. Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp10">

               <speaker>JOŽEF HORVAT (PS NSi):</speaker>

               <p>Hvala lepa za besedo, gospa predsednica. Drage kolegice in kolegi, spoštovani gospod
               minister dr. Mramor s sodelavci, spoštovani državni svetnik gospod Kovšca!</p>
               <p>Ja, odpirajo se vsebinska vprašanja. Na to nas je opozoril državni svetnik, ki ni
               samo državni svetnik, ampak funkcioniranje zavezancev, če hočete, obrtništva in
               podjetništva pozna pravzaprav v drobovje. In to je zaznala tudi Zakonodajno-pravna
               služba, da se odpirajo vsebinska vprašanja. Žal šele sedaj. Marsikaj smo predlagali v
               koaliciji. Mislim, da nobena stvar, lahko trdim, nobena stvar ni bil... Pardon,
               marsikaj smo predlagali v opoziciji in nobena stvar ni bila sprejeta. Tako kot se
               reče po slovensko, iz inata je dejansko koalicijski glasovalni stroj povozil vse naše
               predloge, kot da so vsi neumni. Ali so res vsi neumni, kolegice in kolegi? Najboljše
               rešitve so tiste, ki jih sprejmemo skupaj in imamo kar nekaj dobrih primerov, ko smo
               jih sprejeli skupaj in so učinkovite. Na nek način sem z zadovoljstvom bral
               koalicijski sporazum. Tudi sami poznate razloge zakaj sem podrobno bral koalicijski
               sporazum. In tam v 4.3 - poglavje gospodarstvo piše. V koaliciji se zavzemamo za
               uspešno in družbeno odgovorno gospodarstvo, saj brez slednjega ni razvojnega napredka
               in večje blaginje ljudi. Kot pišem. V koaliciji želimo zmanjšati administrativne
               ovire na vseh področjih, da bi oblikovali prijazno, predvidljivo in stabilno poslovno
               okolje za vse poslovne subjekte. Podpišem drugič. In potem našteva štirinajst
               ukrepov, eden je, se imenuje, plačilna disciplina in boj proti sivi ekonomiji. To
               potrebujemo. Okrepiti bo potrebno nadzor nad plačevanjem prispevkov in davkov s
               strani delodajalcev in uvesti davčne blagajne za zajezitev sive ekonomije. V ta namen
               bo v mandatu vlade pripravljen Zakon o davčnih blagajnah – reče se mu malo drugače,
               kar je prav, da se mu drugače reče – država mora postati vzoren plačnik. Podpišem
               tretjič. Država mora postati vzoren plačnik ter izboljšati nadzor nad preostalimi
               neplačniki. Uvedene bodo višje kazni za tiste delodajalce, ki niso v postopku stečaja
               in likvidacije, a za svoje zaposlene ne plačujejo prispevkov. In potem je naštetih 9
               koalicijskih projektov. Projekt številka 5 je uvedba davčnih blagajn in dosledno
               plačevanje socialnih prispevkov. In seveda, tukaj kot cilj navaja koalicijski
               sporazume, zajezitev sive ekonomije in okrepljen nadzor nad plačevanjem prispevkov in
               davkov s strani delodajalcev, itn. torej zelo obetaven tekst.</p>
               <p>Moram reči, da smo v Novi Sloveniji razočarani nad tem zakonom, nad uvedbo davčnih
               blagajn. Gre pravzaprav za neko konfuzno rešitev. Imamo jih več, imamo knjigo vezanih
               računov. Vezana knjiga računov. Tako tole izgleda. Enkrat bi rad videl kako bo neka
               branjevka, ki še slabše vidi kot jaz, tukaj vpisovala blago za <stage type="mag"/><stage xml:id="SDT7-OZFIMP-nujna-34-2015-07-20.stage25">(nadaljevanje)</stage> 50 centov, pa bo nekomu, recimo, meni ali
               pa kolegici ali komurkoli prodala pet izdelkov ali pa morda celo več po en evro, po
               pol evra in bo to zapisovala, jaz bom tam čakal, da bo to napisala in potem mi bo
               dala en izvod tega računa in jaz bom šel naprej. Drugo bodo seveda ti računi, ki bodi
               fiskalizirani, se pravi, račun, ki bo vnesen in bo iz FURS dobil v delčku sekunde, v
               nekaj sekundah, se napoveduje, številko računa in ta račun bom jaz kot kupec, kot
               potrošnik moral hraniti, dokler ne zapustim poslovnega prostora. Tu je seveda ta
               poslovni prostor zelo nedefiniran. Kaj je poslovni prostor, ko meni poštar prinese
               neko blago in plačam po povzetju? Ali je to vetrolov, jaz ga običajno povabim v
               dnevno sobo še na kakšno kavo, torej je poslovni prostor moja dnevna soba. Če kdo,
               potem bi najbrž jaz moral biti med prvimi, ki bi neko digitalizacijo nekega
               poslovnega procesa, če lahko tako imenujem, prvi zagovarjal, ker sem se veliko
               ukvarjal s poslovno informatiko, skoraj četrt stoletja. In kot sami veste, veliko
               govorim predvsem na Odboru za zadeve Evropske unije o digitalni agendi, o digitalnem
               gospodarstvu in digitalni družbi. Digitalno gospodarstvo bi naj v Evropi na podlagi
               digitalne agende in projektov prineslo okrog 500 milijard nove dodane vrednosti,
               koliko v Sloveniji, še ne vemo. Ampak berem tudi dokumente Evropske komisije, zelo
               aktualne, gre pa za indeks digitalnega gospodarstva in družbe 2015, profil države,
               Slovenija. "Slovenija se s splošno oceno 0,41 uvršča na 19. mesto med 28 državami
               članicami. Ima visoko stopnjo kvalificiranega prebivalstva, 56 % prebivalstva ima
               osnovno digitalno znanje, 1,9 % Slovencev v starosti od 20 do 29 let pa ima diplomo
               na področju znanosti, tehnologije, inženirstva in matematike, uvrstitev kar na 7.
               mesto med državami članicami EU. Za ploskat, hvala bogu! Ampak se Slovenija najslabše
               uvršča na področju povezljivosti, fiksne širokopasovne povezave so na voljo samo 89 %
               gospodinjstev. Čeprav je vzpostavitev fiksnih širokopasovnih povezav razmeroma dobra,
               71 %, je naročnin za hitro širokopasovno povezavo samo 6,6 %, na mobilno
               širokopasovno povezavo pa je naročenih le 45 % gospodinjstev. Napredek bi bil
               potreben tudi na področju digitalnih javnih storitev," tu smo zelo zadaj, kolegice in
               kolegi, "saj v Sloveniji le 29 % uporabnikov interneta izpolnjene obrazce javni
               upravi posreduje elektronsko, na področju odprtih podatkov se država uvršča na 23.
               mesto, le 5,4 % splošnih zdravnikov izmenjuje zdravstvene podatke elektronsko…" in
               tako naprej, ne bom zahajal zdaj v druga področja.</p>
               <p>Seveda je treba vzpostaviti red. Če je to s sodobno tehnologijo, sem prvi za. Ampak
               mislim, da se je Vlada netaktno lotila tega projekta. Morali bi gotovo definirati nek
               paket ukrepov, iti s tem paketom pred gospodarstvo, pred zavezance in povedati,
               poglejte, na eni strani želimo to, na drugi strani pa želimo to. In na drugi strani
               seveda predvsem vsi čakamo, kar seveda piše v koalicijskem sporazumu - to piše, tega
               si nisem jaz izmislil, seveda pa to, kot sem rekel, podpišem, čeprav koalicijskega
               sporazuma Nova Slovenija ni podpisala - da je treba administrativne ovire zmanjšati.
               Zakaj ne bi ob tem ukrepu navedli še, če bi bila koalicija res korektna, bi navedli
               dva ukrepa, s katerima bi pa zmanjšali administrativne ovire. Jaz jih tu ne bom
               našteval, ampak morda, ker minister tega še ni slišal, <stage type="mag"/> <stage xml:id="SDT7-OZFIMP-nujna-34-2015-07-20.stage27">(nadaljevanje)</stage> potrebno je zelo hitro v jeseni dejansko nekaj
               doreči kaj bomo naredili, da se podjetniki s svojimi obratovalnicami ne bodo selili v
               tujino. Kot veste Nova Slovenija veliko hodi po terenu, na zadnje v Prlekiji,
               prejšnji ponedeljek. Imamo odlične, imamo res odlične, to vi vsi veste, odlične
               podjetnike z odličnimi programi, z odličnimi proizvodi so na svetovnem trgu in
               lastniki so dobili fantastičen posel, ker bodo morali od 130 zaposlenih zaposliti še
               skoraj 300, rabijo 400 ljudi, ampak nimajo prostorov, okoli njih pa samo prvorazredno
               kmetijsko območje. Res je, tam rast kruh. A v delavnicah, v obratovalnicah pa ne
               raste? Kaj bo zdaj ta naredil? Je rekel: "Ja, glejte, saj vemo, da v nekaj letih ne
               bomo mogli priti do rešitve, edina rešitev je ta in edini plus je ta, da je Avstrija
               samo streljaj daleč od nas." Ali si to želimo? Torej, zakaj o tem govorim? Jaz se
               opravičujem, da govorim o enem primeru, vsak jih pozna nekaj, vsak izmed nas jih
               pozna nekaj, ampak potrebno bi bilo na drugi strani, v redu davčne blagajne, na drugi
               strani bi bilo potrebno narediti nekaj kar bo res administrativna obremenitev, kar bo
               predvsem izboljšanje poslovnega okolja. Ne more pet let, kolegice in kolegi, nekdo
               čakati papir na katerem piše gradbeno dovoljenje za novi proizvodni prostor, ker bo
               dobilo zaposlitev toliko in toliko9 ljudi, 120 tisoč približno jih čaka na
               zaposlitev, če pa pogledamo posamezne regije, recimo Pomurje, potem pa nas je samo
               strah kakšna bo prihodnost.</p>
               <p>Kar se tiče same opreme davčnih blagajn. Ocena je, pa ne Nove Slovenije, mi smo brali
               strokovne članke in tako naprej, če gre za 80.000 davčnih zavezancev, nekateri imajo
               takšno dejavnost, da bo morali kupiti več davčnih blagajn, to pomeni tudi več licenc
               za software, ker na eni strojni opremi lahko teče programska oprema,ki pa je ne smete
               kopirati še na drugo strojno opremo. Vsaka programska oprema mora imeti licenco, ki
               pa ni zastonj. Tukaj bi potem vsaj pričakoval, da Vlada pripravi neke standarde
               oziroma še več, da Vlada nabavi, v bistvu bi to bilo tudi najbolj racionalno, da
               Vlada nabavi opremo. Vlada ima strokovnjake, jih mora imeti, če ne povabi druge in
               definirajo kaj lahko dobimo za neko vsoto denarja. Ampak teh 80.000 zavezancev bo
               dejansko porabilo za vzpostavitev, za realizacijo in izpolnjevanje tega zakona okoli
               40 milijonov. Prosim, takšne so ocene. Pravzaprav na nek način je to prvi plus tega
               zakona, ker ta zakon bo spodbujal potrošnjo. Vzeli bomo oziroma vzeli boste tisti, ki
               podpirate ta zakon, zavezancem predvsem malemu gospodarstvu, tistim, ki imajo
               trgovinsko dejavnost boste vzeli 40 milijonov. Na drugi strani se nadejate prihodkom
               med 50 in 100 milijoni. V redu, ampak jaz sicer nisem našel podatkov kakšen je
               odstotek sive ekonomije v Sloveniji v primerjavi z našim bruto družbenim produktom,
               vem pa, da je leta 2010 OECD, ki je resna firma, resna institucija, za Slovenijo
               ocenil, da je sive ekonomije 27 %, takrat je bilo približno takšen odstotek sive
               ekonomije v primerjavi z BDP tudi v Grčiji, slabše je bila Hrvaška, govorim za 2010.
               Jaz novejših podatkov nimam. Ampak 27 % je 10 milijard, 27 % BDP je 10 milijard in
               kaj želim s tem povedati? S tem želim povedati, če je to ključni instrument te
               koalicije proti sivi ekonomiji, potem bi ta ukrep moral delovati vsaj tako, da bi
               sivo ekonomijo razpolovil. To pa pomeni, da bi je bilo 5 milijard manj oziroma da bi
               za 5 milijard vsaj DDV plačali in če je ta DDV povprečna stopnja 15 %, potem je to
                  <stage type="mag"/> <stage xml:id="SDT7-OZFIMP-nujna-34-2015-07-20.stage29">(Nadaljevanje)</stage> 750 milijonov na
               leto, gospe in gospodje, ne 75. 750 milijonov. In to so potem neki učinki o katerih
               govorijo tudi znani slovenski davčni strokovnjaki, ki pravijo, da je ta ukrep
               neresen, ker je izkupiček premajhen. Izkupiček je premajhen. Če bi dobili tam nekje
               300, 400, 500 milijonov na letni ravni, to pa je prava zadeva.</p>
               <p>In drugo. Na nek način pravzaprav že kar nekaj časa Državni zbor nima posluha do
               domače in umetnostne obrti. Jaz sem velikokrat govoril o letsterjih. Tukaj pravzaprav
               gre za neko umetnost. Jaz pač to tako imenujem. Res je neka domača in umetnostna
               obrt. To je za nas značilno, pa seveda tudi drugim, da ne bom drugim delal krivice.
               Imamo neke fantastične izdelke, ki na nek način so identifikacija za Slovenijo, ki
               jih najdete samo v Sloveniji. In kaj bo stedaj ta letstar, ki gre po raznih
               žegnanjih, proščenjih, na različne kraje vsako nedeljo, prodaja letstovar srca in še
               podobne izdelke in seveda bo moral imeti več davčnih blagajn. Kako bo zdaj ta? Ali se
               mu bo izšlo? Ali pa bo rekel, veste kaj, jaz imam sedaj pa dovolj, jaz imam dovolj
               sedaj teh administrativnih ukrepov, država me zafrkava, jaz bom šel ali na, bo
               dejansko obrt zaključil, bo šel na področje sive ekonomije. To se pravi, verjemite,
               da bo ta ukrep, uvedba davčnih blagajn, da bo prispeval tudi k temu, da se bodo
               nekateri premaknili na področje sive ekonomije. To je dejstvo. Verjemite, to je
               dejstvo. Ali pa bodo šli ljudje v vrsto po socialno pomoč. Tukaj smo bolj naklonjeni,
               podpisujemo dolgove, itn., čeprav verjemite, Slovenci niso in nismo srečni, če nam
               kdo dolg odpiše. Raje imamo delo, delamo, smo pridni, imamo do države celo neko
               zdravo spoštovanje. Seveda so izjeme. Seveda so, ampak verjetno velikokrat te izjeme
               so tiste, ki koristijo sistem, kot se reče. Mi bomo seveda vprašali čez leto dni,
               kljub temu, da je praktično dvoletno prehodno obdobje, itn., ampak čez leto dni bomo
               želeli imeti natančne rezultate kaj bodo prinesle te davčne blagajne. Začnejo veljati
               2. januarja oziroma bolj točno, 1. januarja. 2. januar je prvi delovni dan v
               naslednjem letu. Res nas zanima, tako da tudi pričakujemo, da bo Vlada oziroma FURS
               ali kdorkoli že, pripravil nek mehanizem, želimo videti koliko je sive ekonomije
               zdaj. Vemo, da je težko oceniti, koliko sive ekonomije bo na koncu leta 2016. Tako
               da, zaključujem z mislijo našega kolega, dr. Bojana Dobovška, res pa je, da
               pravzaprav mi potrebujemo kakšnega novega človeka, nekega etičnega človeka, ki ne bo
               razmišljal o tem kako pretentati bodisi potrošnika, bodisi državo, ki bo pošten, ki
               bo, kot rečeno, z nekim strahospoštovanjem, beri z odgovornostjo – to je odgovornost,
               veste, to je odgovornost – ki bo z odgovornostjo se zavedal, da je potrebno tudi
               državi plačevati davke in država pa se seveda mora zavedati, da velja izkušnja nižji
               kot so davki, več zavezancev bo davke tudi plačevalo. Višji kot so davki, več bo
               ljudi šlo na področje sive ekonomije.</p>
               <p>Poslanska skupina Nove Slovenije bo seveda ostala pri istem stališču in glasovala
               proti zakonu o davčnem potrjevanju računov.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-34-2015-07-20.sp11">

               <speaker>PREDSEDNICA URŠKA BAN:</speaker>

               <p>Finančni minister dr. Dušan Mramor, izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp12">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Jaz bi samo se odzval na tale nagovor gospoda Horvata. Rad bi povedal, da mogoče ste
                  <stage type="mag"/><stage xml:id="SDT7-OZFIMP-nujna-34-2015-07-20.stage31">(nadaljevanje)</stage> spregledali, ampak
               v javni obravnavi smo imeli spremembe Zakona o davčnem postopku, v katerem je prvi
               paket tega, kar ste dejansko tudi vi omenili, da je treba na eni strani večati
               poštenost in transparentnost davčnega sistema, na drugi strani pa zmanjševati
               administrativne ovire. Tako imamo zdaj spremembo Zakona o davčnem postopku, kjer je
               cela vrsta v prvem paketu, kot jaz to imenujem, sprememb, ki naj bi olajšale tako
               gospodarstvu kot posameznikom, ki se z gospodarstvom ukvarjajo, boljše poslovanje.
               Recimo, imamo informativni izračun za zavezance, za vse zavezance bo uveden, veste,
               da zdaj za del zavezancev ni bil, da bo en račun lahko za poslovne subjekte. Da bo
               obračun davkov in prispevkov za zaposlene pri fizičnih osebah, na primer, pri hišnih
               pomočnicah, da bodo vnaprej podjetja lahko dobila potrditev za transferne cene in
               podobno. Skratka, mi se pripravljamo, imamo posebno skupino in v okviru nacionalnega
               reformnega programa, ki je bil sprejet, so te poenostavitve na davčnem področju
               predvidene, kot tudi na področjih, ki ste jih omenili, to je okoljevarstveno
               področje, področje izdajanja gradbenih dovoljenj in tudi pravno področje. Tako gre to
               z roko v roki, brez tega dejansko ni mogoče podpirati rasti gospodarstva. Mogoče še
               ta ocena, koliko bodo stale te davčne blagajne. Ta vaša ocena 40 milijonov je po
               mojem mnenju mnogo previsoka, zato ker to predvideva približno 500 evrov stroška na
               posamezno davčno blagajno. Že tu, če bi upoštevali, recimo, 40 % davčno olajšavo, bi
               bilo že 200 evrov manj. Po našem mnenju je to bližje 8 milijonov evrov, zaradi tega,
               ker ti, ki že imajo virtualne davčne blagajne, za njih bo to relativno majhen dodaten
               strošek. In če to primerjamo z, recimo, v povprečju 75 milijoni letno, to je pa
               enkraten strošek, seveda je to neprimerljivo.</p>
               <p>Toliko mogoče z moje strani. Hvala lepa.</p>
            </sp>
            <sp xml:id="SDT7-OZFIMP-nujna-34-2015-07-20.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Nadaljujemo razpravo. Besedo ima gospa Vojka Šergan.</p>
            </sp>
            <sp xml:id="SDT7-OZFIMP-nujna-34-2015-07-20.sp14">

               <speaker>VOJKA ŠERGAN (PS SMC):</speaker>

               <p>Lepo pozdravljeni, gospod minister s sodelavci, predstavnik Državnega sveta, kolegice
               in kolegi!</p>
               <p>Glede na to, da je Državni svet sprejel veto na ta zakon, bi rekla takole, vsaka
               sprememba pravzaprav pri nas je tako, da če se uvaja pri – na splošno smo vsi za
               spremembe, ko se uvaja, pa nekako nihče noče sprejeti spremembe. Jaz mislim, da je
               uvajanje davčnih blagajn nadgradnja virtualnih blagajn, ker ta sistem "online" bo
               omogočal, da bodo računi sproti potrjevani na davčnem uradu.</p>
               <p>Kar se tiče zavezancev. Moram reči, da sem bila kar na nekaj računovodskih servisih,
               ko smo bili še v razpravi glede tega zakona, in so bili zelo pozitivni.
               Računovodkinje, računovodje so smatrali, da je to pravi pristop, da se to uredi, da
               se dejansko zajezi izdajanje računov na črno. In moram reči, da tudi na terenu, ko
               sem se pogovarjala s frizerji in cvetličarji, so nekateri že zdaj šli v nakup
               računalnika in uvajanje tega sistema, ker so nenazadnje ugotovili, da tudi zaposlene,
               ki jih imajo, nekako skozi ta sistem nadzorujejo. Pa tudi ti prihodki bodo zdaj
               zajeti v tem. Skratka, rada bi se dotaknila tega, da zavezanci nimajo računalnikov.
               Mislim, da večina zavezancev že ima računalnike. Nenazadnje je to povezano tudi z
               oddajanjem različnih obrazcev preko digitalnega potrdila na davčno in praktično
                  <stage type="mag"/><stage xml:id="SDT7-OZFIMP-nujna-34-2015-07-20.stage33">(nadaljevanje)</stage> noben pravni subjekt
               ne more več oddajati fizično obrazcev in mora imeti digitalno potrdilo in temu se ni
               več že danes mogoče izogniti, zdaj na kakšen jih oddajo ali jih oddajajo preko
               računovodskih servisov, OK, ampak na nek način je to slej ko prej tudi za posamezne
               subjekte nuja. Vsi mlajši bom rekla lastniki teh subjektov so bom rekla, računalniško
               že popolnoma pismeni, tako da jaz mislim, da to sploh ne more biti razlog. Pravzaprav
               se tudi nekako moramo pripravljati na to digitalno agendo, ki jo Evropa pripravlja in
               tudi v to smer izobraževanja morajo iti, bom rekla pravni subjekti in jaz mislim, da
               to, še posebno zaradi tega, ker je tudi prehodno obdobje za te davčne blagajne do
               2017 ne more biti razlog, da te davčne blagajne ne bi zaživele z že 2. 1. 2016.
               Pravzaprav je pa tudi že gospod minister povedal, da bo temu ukrepu sledil tudi paket
               olajšav davčnih, odprava administrativnih ovir, nenazadnje bo to potem tudi vsi
               espeji lahko imeli samo en transakcijski račun, ne bo več treba dveh transacijskih
               računov, prispevki se bodo plačevali na en račun, ne bo treba več, vsak prispevek za
               zdravstveno, za ZPIZ vsakega posebej nakazovati, tako da en cel krog teh olajšav in
               administrativnih ovir se pripravlja. Tako, da jaz ne vidim ra razloga, zakaj ne bi
               tega zakona podprli oziroma sama ga bom p podprla. Poleg tega pa tudi bom rekla, da
               sem sama dobila eno ponudbo, kjer mesečno stane 10 evrov najem, da se lahko poveže
               oziroma da se lahko davčna blagajna uporablja, to se pravi ta znesek 10 evrov mesečno
               za uporabo programa, ki se bo potem lahko povezal z davčno blagajno. To je res
               minimalno. Poleg tega pa ste omenil tudi, da kmetje bodo morali imeti vezo na računu,
               vezano knjigo računov, tudi to ne drži, samo dopolnilne dejavnosti na kmetiji. Kmetje
               pa sami kot taki, ki svoje pridelke prodajajo, pa ne. Nekaj teh vaših pomislekov,
               zaradi katerega ste tudi sprejeli veto, mislim, da ne držijo, o tem, to bi morali
               tudi v nadaljevanju upoštevati. Hvala lepa.</p>
            </sp>
            <sp xml:id="SDT7-OZFIMP-nujna-34-2015-07-20.sp15">

               <speaker>PREDSEDNICA URŠKA BAN:</speaker>

               <p>Hvala lepa. Za besedo je prosil še gospod Kovšca. Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp16">

               <speaker>ALOJZ KOVŠCA:</speaker>

               <p>Hvala lepa za besedo. Z gospo Šerganovo prihajava iz istih vrst. To se pravi iz
               obrtnikov, podjetnikov in zato bi si drznil pač povedati nekaj o delu Obrtno
               podjetniške zbornice. Ne vem, če vam je znano, Obrtno podjetniška zbornica Slovenije
               vsako leto izda seznam zahtev obrti in podjetništva, v katerih je eno izmed poglavij
               redno že od leta 2004 se mi zdi, boj proti sivi ekonomiji in delu na črno. Tam notri
               so kakovostno opisani vsi tisti negativni pojavi, proti katerim se borimo tudi sami
               legalni obrtniki, ki jih pač tudi kot zakonodajalec povzemate. Ampak tam so opisani
               tudi drugi ukrepi, ki se veliko, po našem mnenju veliko bolj potrebni in veliko bolj
               efikasni od tega. S tem se bova najbrž s kolegico Šerganovo strinjala. Eden izmed teh
               ukrepov, ki jih Obrtno podjetniška zbornica predlaga je izenačitev kazni za delo na
               črno, prodajo blaga in storitev na črno za vse subjekte, ki se pojavljajo na trgu.
               Spoštovane gospe in gospodje, če v eni ulici 50 obrtnikov izdaja račune in samo eden
               ne, ni težko ugotoviti, komu bodo šle stranke še posebno v krizi. Tistemu, ki računov
               ne izdaja, ki je cenejši. Govoriti tukaj o tem, da ljudje niso neumno in da bodo
               reskirali storitev brez garancije je v času krize, v času splošnega pomanjkanja
               sredstev pač iluzorno. Ljudje se obrnejo za nižjo ceno. <stage type="mag"/> <stage xml:id="SDT7-OZFIMP-nujna-34-2015-07-20.stage35">(nadaljevanje)</stage> Obrtno-podjetniška zbornica Slovenije tudi
               proklamira boj proti sivi ekonomiji na tak način, da se bolje nadzoruje tiste, ki
               prodajajo delovna sredstva in repromateriale za odpravljanje sive ekonomije. In to je
               zelo enostavno. Teh ni toliko, kolikor je vseh tistih, ki poslujejo z gotovino.
               Veliko manj jih je, ampak tukaj se država obnaša, recimo temu, dvolično. Zelo rada
               pobere DDV od tistih, ki trgujejo na veliko in omogočajo onim drugim, da delajo na
               črno. Zelo enostavno je ugotoviti kdo na količino dobiva velike popuste in pri komu
               jih dobiva in da se te materiale ne uporablja v klasičnem, recimo normalnem
               življenju, pač pa se jih uporablja zgolj za opravljanje določenih storitev in se
               nelojalno konkurira tistim, ki to počnejo legalno. V posameznih manjših krajih, kjer
               je kupna moč veliko manjša, zaradi demografske omejenosti je neizdajanje računov in
               konkuriranje t.i. garažnim obrtnikom nuja, nuja za preživetje. In ko govorimo o
               paketih ukrepov, spoštovane gospe in gospodje, jaz osebno v Državnem svetu opozarjam
               vse predlagatelje zakonov, ki prihajajo k nam, in v teh nekaj letih, dveh mandatih ni
               bilo malo, da je treba nekatere stvari spremeniti. Čisto enostaven ukrep, ki nikogar
               nič ne stane, je izenačitev kazni za delo na črno, tistega, ki je popolnoma
               nelegalen, s tistim, ki je legalen in ne izda računa. Razlika je 10-kratnik, čemu in
               zakaj in zakaj v ukrepih doslej tega ni. Moje eksplicitno vprašanje na seji Državnega
               sveta je bilo, kdaj boste to storili. Predstavnik vlade ni znal povedati časovne
               agende kdaj se bo to storilo. Ni znal povedati. In trdim pač, da se tukaj dela s figo
               v žepu. To je eno.</p>
               <p>Drugo. Obrtno-podjetniška zbornica Slovenije je predlagala ukrep Vsak račun šteje.
               Ukrep vsak račun šteje preprosto pomeni to, da vsi ki naročijo določeno vrsto
               storitev ali kupijo določeno vrsto blaga, ki se lahko šteje kot investicija v nekaj,
               kar država podpira in se lahko šteje za davčno olajšavo, da to olajšavo uveljavljajo.
               Argument Ministrstva za finance zakaj ne je bil, da to zakomplicira poročanja, da gre
               za veliko število davčnih zavezancev, dohodninskih zavezancev, ki bi morali poročati
               in da to zakomplicira dohodninski sistem. Tukaj pa vsaka kavica, vsak račun, ki
               prileti v nek obračunski center pa ne zakomplicira sistema. Da se ga, minister je
               celo rekel, več podatkov, boljše analize. Argument naše strani je bil, da ne bi
               poročali prav vsi dohodninski zavezanci, ampak da bi poročali tisti, ki storitve
               oziroma blago prodajajo in to zelo enostavno, v okviru svojega rednega mesečnega
               poročanja Ministrstvu za finance, uporabili bi samo svojo davčno številko in davčno
               številko končnega uporabnika. Organi nadzora bi nadzorovali samo tiste, ki tovrstne
               storitve in blago prodajajo, s tem bi jim pač omogočili konkurenčnost. Obrtniki in
               podjetniki bi bili stimulirani izdajati račune, zakaj, ker bi bila to njihova
               konkurenčna prednost, ker bi uporabniki, ki pri legalnih kupujejo blago in storitve
               lahko imeli davčno olajšavo. Nadzor bi bil zelo enostaven, kar spričo obsega
               podatkov, ki jih bomo zdaj nadzorovali je nekaj, kar je veliko manjše in veliko bolj
               enostavno. No, tega ukrepa ni in ga nikakor ne bo. Ko govorimo o odporu proti davčnim
               blagajnam, se navidezno ustvarja mnenje, da tisti, ki so proti davčnim blagajnam so
               proti transparentnemu plačevanju davkov, so utajevalci, so skrivači in tako dalje. To
               sploh ni res. Mi pač zahtevamo, da se nas na trgu izenači s tistimi, ki delujejo
               popolnoma nelegalno in da se uporabi sorazmerno sredstva in da se nadzoruje tiste, ki
               dejansko utaje delajo. Občutek ob obveznosti davčnih blagajn za vse je pač takšen,
               kot bi voznikom, vsem voznikom naložili da kupijo alkotesterje in sisteme za nadzor
               prekoračitve hitrosti, ki bi o tem redno poročali ob vsaki vožnji in ves čas na
               prometno policijo. Ni primerno. Torej, rad bi se samo, ko govorim o smiselnosti, so
               rešitve, ki bi lahko dale velik izplen in to zelo kmalu in ne bi zahtevale veliko
               resursov, pa volje za njih ni. Raje so šli v nabavo sistema, ki bo <stage type="mag"/> <stage xml:id="SDT7-OZFIMP-nujna-34-2015-07-20.stage37">(Nadaljevanje)</stage> nekomu omogočil velik zaslužek,
               državi dodaten DDV, nekomu pa nesorazmerno obremenitev. Zakoni je sicer majhnega
               obsega, ampak vsebinsko predstavlja pa kar velika bremena. Če pogledate sam 4. člen,
               ki v peti alineji govori o, dovolite, da vam to ponazorim. Zavezanec mora pred
               začetkom izdaje računov sporočiti podatke o vseh poslovnih prostorih v kateri izdaja
               račune davčnemu organu. Že vse lepo in prav, ampak v 8. členu je pa zapovedano, da se
               to stori v elektronski obliki z digitalnih potrdilom. Zakon ne predvideva tega, da
               nekdo nima digitalnega potrdila v neposredno elektronski obliki. Dovoljeno pa je
               prehodno obdobje za vezano knjigo računov. In če se malce obrnem še na 18. člen. 18.
               člen, v osmi alineji pravi takole, z globo od 2 tisoč do 50 tisoč evrov se kaznuje za
               prekršek pravna oseba, osma alineja, ki ne dokaže nezmožnost vzpostavitve elektronske
               povezave za izmenjavo podatkov s potrdilom agencije za komunikacijska omrežja in
               storitve Republike Slovenije, drugi odstavek 11. Člena. No, bi vas v praksi vprašal,
               kaj to pomeni. Kako se temu členu dovoli v praksi? Ali nekdo, ki ni imel zveze, potem
               ki nima zveze pokliče na... Kam? Na Tušmobil in jih zaprosi naj mu izdajo potrdilo,
               da zveze ni bilo možno vzpostaviti. Vidim, da se poslanec tam smehlja, ampak ravno
               tak odgovor smo dobili od Ministrstva za finance, da pokličete na Tušmobil in
               vprašate, če se povezave ni dalo vzpostaviti, potem pa agencija, ko dobite poročilo
               od Tušmobila to preveri. In vsakič, ko ne bo povezave dan ali dva, bomo imeli na
               nekem področju toliko in toliko izdajateljev računov, ki bodo klicali in zahtevali
               potrdila. Mislite, da bodo pri Tušmobilu pa vzeli za to kakšno posebno službo
               naredili, da nam bodo izdajali potrdila. Naša teza je bila, da naj država to pridobi
               od same Agencije za komunikacijska omrežja. Odgovor Ministrstva za finance je, da
               agencija teh podatkov nima in jih ne more imeti. Ja kako bo potem pa to nadzorovala?
               V sami izvedbi bo to povzročilo dokaj velike težave. Moje vprašanje je bilo tudi, ali
               obstaja karta Republike Slovenije s sivimi lisami, da bomo vedeli katerih področjih
               se bomo izogibali s svojimi storitvami. Recimo nekateri moji obrtniki na posamezna
               siva področja na sive lise sploh ne bodo šli. Se ne splača, ker bodo potem morali
               komplicirano poročati, bodo imeli še kaj drugega probleme. Tisti ljudje bodo pač
               romali kam drugam, bodo morali sami potovati tam. Ob demografski sliki starajočem se
               prebivalstvu in še čem drugem, bo to zelo zanimivo. V praksi pa še enkrat povem, da
               bo posamezni obrtnik zapustil svoje delovno mesto oziroma nedelov in se ukvarjal s
               tem, da po Tušmobilu išče potrdila, potem to verificira pri agenciji. Veste, to je pa
               rahlo, to ni administrativno breme, ampak to je v bistvu nonsens. Se opravičujem, da
               tukaj čustveno razpravljam, ampak gre za to, da obstaja več kakovostnih rešitev, ki
               so bile večkrat ponujene, niso bile upoštevane. Trditev da se, da gre samo za en del
               boja proti sivi ekonomiji ob tem, da ostali deli pa že nekaj let počivajo v predalih,
               se mi zdi pa rahlo za lase privlečeno.</p>
               <p>Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp17">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji bo razpravljal gospod Tilen Božič. Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp18">

               <speaker>TILEN BOŽIČ (PS SMC):</speaker>

               <p>Hvala za besedo. Sem imel priložnost biti en čas tudi na seji Državnega sveta tisti
               dan, ko se je o tem razpravljalo. Žal šele v drugi polovici zaradi obveznosti v
               Državnem zboru. Vsekakor ne bom se spuščal v komentiranje tistega kar je bilo
               povedano na tisti seji, čeprav se z marsikatero stvarjo morda ne strinjam. Tudi
               marsikatera trdite je bila napačna, ne bom pa komentiral predvsem zaradi tega, ker
               smo že na odboru pa v Državnem zboru večino teh zadev, ki so bile tam izpostavljene,
               se o njih pogovorili in prišli do nekih ugotovitev in sklepov. Zato je po mojem
               nespametno to ponavljati. Sem pa do takrat, mislim do te seje, moram priznati, da sem
               večkrat tudi vašim kolegom, ki so prišli na naš odbor, morda ne ravno v mikrofon,
               ampak tako rekel, da <stage type="mag"/><stage xml:id="SDT7-OZFIMP-nujna-34-2015-07-20.stage39">(nadaljevanje)</stage>
               zelo cenim poročila Državnega sveta, ker imajo, ker so te dajmo reči razprave
               velikokrat poglobljene in moram priznati, da sem imel eno vsaj do takrat eno utvaro,
               kar se tega tiče, ker raven razprave, ki je bila tam, ni nekako sledila tistim mojim
               pričakovanjem, sem vseeno pričakoval bistveno bolj argumentirano razpravo, posebej pa
               sem upal, da ste malo bolj imuni na te čustvene ali pa take debate, ki včasih se nam
               zgodijo v Državnem zboru, da recimo kdo celo izjavi, da so kakšne zadeve na podlagi
               vedeževalk in podobno dani, mislim, da to ne spada v našo hišo, za vašo ne bom trdil,
               ampak upam, da tam tudi nimajo mesta. Če grem naprej, ena osnovni test, ki sem ga
               dobil je to, da je argumentov, taki tehtnih proti sorazmerno malo. Do tega sklepa sem
               prišel predvsem na tem, da se tudi, ko ste vi imeli predstavitev uvodno, ene in iste
               stvari ponavljali večkrat, tudi po petkrat, šestkrat ste ponovili eno in isto
               trditev, kar ne dodaja neke vrednosti, ni konec koncev časovno učinkovita, kar bi se
               v tej hiši sigurno vedno bolj nekako želeli, da bi tudi s tega vidika učinkovitosti
               in porabe časa bili malo produktivni. Tako, da če bi začel pri eni, ki je najbolj
               taka zanimiva, vsaj meni, glede teh izenačitev kazni, ki ste jo tudi omenili. Meni se
               zdi predlog zanimiv oziroma dober, je pa malo zamaknjen, zaradi tega, ker upošteva
               samo en tip kazni, ki jih lahko nekdo odmeri. Če nekdo dela na črno oziroma opravlja
               dejavnost brez, da bi jo prijavil in služi tako rekoč z neregistriranim prometom,
               niso to edine kazni, ki takšnega lahko doletijo. Imate še številne druge kazni.
               Nedvomno ena izmed zanimivih je ta, ki je, ko se ugotavlja s cenitvijo davčne osnove
               pri fizičnih osebah ali pa pri nekih, da rečemo registriranih dejavnosti, ki ne
               registrirajo celotnega prometa, se ugotavlja prirast se pravi nekega premoženja, ki
               ni bil prijavljen in tam je kazen 70 % ugotovljene razlike, kar ni malo in je, če
               pogledamo glede na drugo davčno zakonodajo edina oziroma je tako huda situacija, vsaj
               z vidika davčne zakonodaje, bila kot takšna ocenjena, da se takšna kazen odmeri,
               nekomu, ki posluje, da rečemo urejeno, pa se mu zgodijo neke napake ali pa tudi
               včasih malo namerne in tako naprej, ne pride v tako situacijo, da bi mu odvzeli,
               pogledali za 10 let, pogledali prirast premoženja, vzeli 70 % vsega, kar ima. Kljub
               temu, da je verjetno tam vmes že potrošil, kar pomeni, da velikokrat se to zna za
               njega zelo slabo zaključiti. </p>
               <p>Druga zadeva, ki je tukaj, se nekako pozablja na drugo zakonodajo, se pravi, ni vse v
               mejah prekrškov, posebej, kadar se dela recimo na črno, kadar se prikriva promet,
               kadar se dela tako. Gre to včasih že v polje kaznivih dejanj. To je treba tudi
               upoštevati in mislim, da take kazni, mislim, da ni denarja pri večini ljudi, da bi
               šli zaradi denarja sedeti oziroma, da bi to ocenili kot neko milo kazen, zaradi tega,
               ker tudi sami veste, da je zakonodaja takšna, da v kolikor pride do ugotovljene
               utajitve več kot 50 tisoč evrov v davčnih primerih, da se to šteje že za kaznivo
               dejanja, pride do naznanitve, začne proces in lahko se zaključijo tudi z zaporno
               kaznijo. Tako, da, se pa v tistem delu, ki ste rekli, kar se tiče teh kazni, da
               verjetno je tam nesorazmernost, da bi bilo treba tudi tisto pogledati. V tem delu se
               strinjam z vami je treba pogledati, ugotoviti, kakšni bi bili učinki, pogledati tudi
               primerjalno z drugimi državami in verjamem, da bo to tudi v nekem doglednem roku tudi
               sledilo, je pa res, vsaj kar se tiče SMC smo tukaj sorazmerno kratek čas, lotili smo
               se več stvari, vsega naenkrat se ne da. Kljub temu, da nekateri pravijo, da v enem
               letu bi morali že vsemogoče narediti, če hočeš delati neke smiselne, pametne korake,
               <stage xml:id="SDT7-OZFIMP-nujna-34-2015-07-20.stage40">/ nerazumljivo/</stage> nekako posvetovati, preštudirati stvari in tako, je to nek, to terja
               svoj čas in recimo davčne blagajne mislim, da so prišle do te, Zakon o davčnem
               potrjevanju računov, da je prišel v to fazo, da lahko to sprejmemo samozavestno, kot
               nek dober ukrep. <stage type="mag"/><stage xml:id="SDT7-OZFIMP-nujna-34-2015-07-20.stage42">(nadaljevanje)</stage> Tako
               da od tu naprej, kar se tiče tega neizdajanja računov pa opravljanja dejavnosti na
               črno in tako naprej, mislim, da določeni premiki morajo biti narejeni na različnih
               ravneh. Prvo je to, da se začne bolj uporabljati, vsaj moje stališče je tako,
               tehnologijo. Se pravi, da z informatizacijo pridemo do neke točke, ko bomo bistveno
               več dela lahko opravili samodejno, da se človeška pamet oziroma intelekt uporablja
               ravno v tistih primerih, ki ste jih vi omenili, ker tam je treba biti na terenu, je
               treba biti z ljudmi, je treba videti stvari, je treba razmišljati, je treba videti
               širšo sliko in te širše slike nam trenutno računalniška oziroma informacijska
               tehnologija še ne omogoča. Zato pa je predvsem pri tem zajemanju podatkov, obdelavi
               podatkov, zato da potem z nekimi produktivnimi modeli ugotovi, katere družbe so bolj
               tvegane. Ker, konec koncev, ta statistika, ki se uporablja, se uspešno uporablja tudi
               že na nekem drugem področju, ki ste ga prej omenili, recimo, v zavarovalništvu.
               Zavarovalniške goljufije se zelo dobro odkrivajo ravno z uporabo zajemanja podatkov,
               se pravi, teh velikih baz podatkov, obdelave vseh dejavnikov tveganja in se pride do
               dobrih učinkov. Zato jaz pričakujem, da se bo to zgodilo tudi pri teh tako imenovanih
               davčnih blagajnah.</p>
               <p>Kar se tiče tistega primera branjevke, ki ste ga tudi dali, in sicer je kolega Horvat
               o tem govoril. V tem primeru, ko smo se pogovarjali, branjevke načeloma, se pravi,
               tiste, ki prodajajo presežke svojih proizvodov, takih računov ne bodo izdajale. In
               tudi upam, da ne preveč pogosto vabite poštarja v svojo dnevno sobo, mora tudi on
               opraviti svoje delo, pa šalo na stran. Tu gre bolj za drugo stvar, ki sem jo hotel
               pri pošti omeniti. Kar se tiče konkurenčnih ponudnikov, dostave pošiljk, do zdaj so
               bili vsi, ki sem jih srečal, že informatizirani. In se mi zdi, da gre pri pošti bolj
               za to, da nekoliko zaostaja. Jaz ne pravim, da jih zdaj moramo nasilno
               informatizirati, to ni to. Ampak morda bo pa to tudi pripomoglo, da bodo oni stopili
               še kakšen korak naprej, kar se tiče uprave informacijskih tehnologij. In kar se tiče
               digitalizacije in tako naprej. Na eni strani govorimo o tem, da se je treba bolj
               digitalizirati, da nimamo še dovolj dostopa in tako naprej, po drugi strani pa bi
               radi vedno našli nek izgovor, zakaj pa tega ne bi bilo treba. Zakaj ne bi izkoristili
               te digitalizacije, ki se nam ponuja. V nekaterih državah že dostavljajo pakete droni,
               pri nas se pa še pogovarjamo o tem, da bo zdaj pa zelo velik problem zaradi tega, ker
               bo nekdo moral imeti neko elektronsko napravo na terenu, morda mobilni telefon, to
               zadostuje. Po tistem, kar smo gledali, po tistem, kar je tudi v tujini na razpolago,
               mobilni telefon za to zadostuje. In zdaj jaz dvomim, da katerikoli od teh nima še
               mobilnega telefona. Če ga pa nima, pametnega, je pa dveletno prehodno obdobje
               predvideno, pa lahko v tistem času konec koncev uporablja tisto vezano knjigo
               računov, ki jo mora že zdaj uporabljati. In tudi ta razprava gre včasih v tej smeri,
               seveda je treba vzpostaviti red, kajne, samo na tem mestu ne smemo začeti, to je pa
               napačno mesto. Mislim, da tak način razprave ne gre v pravo smer, ker nekje je pač
               treba začeti. In jaz verjamem, da vedno se nekje začne. Vsak, tudi najdaljši pohod je
               začel s prvim korakom, to so že Kitajci pogruntali, nismo mi zato tukaj, več tisoč
               let nazaj. In verjamem, da se morda vsi ne strinjamo, da je ta prvi najbolj primeren,
               je pa eden izmed korakov, ki gredo v pravo smer, in ostali bodo tudi sledili. Tudi
               kar se tiče debirokratizacije, prej je bilo omenjeno, da je Zakon o davčnem postopku,
               ni še v proceduri, vendar v javni razpravi. In tam so številne stvari, ki bodo,
               verjamem, znatno odtehtale to minimalno dodatno birokratizacijo, z debirokratizacijo,
               ki bo prinesla višje prihranke, kot bi morebiti ta obremenitev. Spet moram
               demantirati tisto, kar se nam vsakič na vsak razpravi pojavi, da nižji davki pomenijo
               manj sive ekonomije. To moram vsakič znova vedno demantirati. Omenjali ste OECD, jaz
               bi omenil lahko še marsikaj drugega, ampak iz podatkov, ki so na razpolago, to ne
               izhaja. Zaradi tega, ker večinoma imajo nizke davčne stopnje tiste države, ki zelo
               rade pritegnejo neke tuje investitorje in tako naprej. Tudi na račun tega, da imajo
               zelo siromašen sistem nadzora, zelo siromašno državo in tako naprej. In tam je
               največ, če gledamo gledat neko Panamo, pa če gremo malo bliže, če pogledamo Bolgare,
               Črno goro, če pogledamo <stage type="mag"/><stage xml:id="SDT7-OZFIMP-nujna-34-2015-07-20.stage44">(nadaljevanje)</stage> Bolgare, Črno goro, če pogledamo morda Makedonijo, to so
               vse države, ki imajo nizke davčne stopnje, ampak zaradi drugih razlogov jim ne uspe
               teh davkov oziroma kljub temu, da so davki zelo nizki, njihove sive ekonomije v
               zadostni meri omejevati. Če gremo pa gor proti severu, so pa davčne stopnje zelo
               visoke, stopnje sive ekonomije pa izredno nizke. To je pa zaradi tega, ker imajo
               soliden davčni sistem, imajo robusten davčni sistem, predvidljiv, imajo močno državo,
               ki je sposobna to tudi nadzirati. Pri nas nismo še tam, ampak upam, da bomo, tudi z
               drugimi ukrepi, ki bodo sledili.</p>
               <p>Potem, kar je bilo rečeno, razlika med virtualnim in tem novim sistemom, ki se mi zdi
               sorazmerno pomembna, je predvsem v tem, da podatki pridejo na Finančno upravo in da
               se jih da množično obdelovati. Ker zdaj je bilo še vedno treba dejansko iti na teren,
               vzeti podatke, jih preverjati in tako naprej. Zdaj se bo pretežni del tega lahko
               naredilo samodejno, kar pomeni, da od tistih 180 inšpektorjev, ki trenutno delajo na
               pregledovanju, se pravi, tega blagajniškega poslovanja, jih bo lahko tam znatno manj,
               pa se bodo šli ukvarjat z drugimi stvarmi. Vsekakor se mi zdi to ena izmed velikih
               pridobitev tega sistema.</p>
               <p>Potem, če pogledamo še en podatek, ki sem ga zasledil, bilo je rečeno na Državnem
               svetu, ne vem sicer, ali sem pravilno zasledil, ampak da naj bi davčna uprava v
               bistvu vedela podatke o tem, kaj ste kupovali, kako ste kupovali. Mislim, da smo to
               že par mesecev nazaj uspešno demantirali. Tudi iz zakona je razvidno, kateri podatki
               se bodo pošiljali Finančni upravi. In se ti podatki ne bodo pošiljali. Se pravi, ne
               bo se vedelo, ali ste vi kupili eno štruco kruha pa tri litre mleka, vedelo se bo
               samo skupni znesek pa razdelitev po davčnih stopnjah. Tako da ne gre tu za neko
               invazivno metodo, ko bi država hotela vedeti za vsakega, kaj je, kaj kupuje, kje je
               bil.</p>
               <p>Omenili ste tudi, kar se tiče tega, glede te brošure oziroma knjige, dejansko gre
               skorajda za knjigo, kar objavlja Obrtna zbornica. Tisto sem si tudi prebral, sem
               pogledal, nekaj zamisli je zanimivih, ampak jih bo treba vsekakor, vsako izmed
               tistih, če bi jih želeli uvesti, bi morali po mojem bistveno dodelati. Ta, kar se
               tiče davčnih blagajn, je bila pa dovolj daleč, da se jo je dalo spraviti oziroma
               pripraviti do te mere, da je primerna za sprejetje v Državnem zboru. Recimo, omenili
               ste neke dobavitelje, ne vem, ali je to gradbeni material, se pravi, ta
               repromaterial, to kar imajo obrtniki. In ste rekli, da če bi izmenjali podatke.
               Načeloma je tako, to bi bilo v tistem primeru, ko bi nekdo pustil davčno številko, se
               pravi, ko imamo dve družbi. Ko imate pa vi situacijo, se pravi, ko kupujejo
               raznorazne fizične osebe in tako naprej, in dejstvo je, da naslednji korak od tega,
               ko bi tisti, ki ima namen utajevati, izvedel, kateri podatki se izmenjujejo, bi šel
               korak naprej in poskrbel za to, da se do teh podatkov ne bi dalo priti. Ravno to je
               prednost davčnih blagajn, ko dejansko v tej obliki, da se podatki simultano pošiljajo
               in je izogibanje na tem področju praktično nemogoče, ko enkrat podatki so poslani. Na
               drugi strani se pa potem vso preostalo energijo usmeri v to, da se ti podatki
               dejansko zajemajo, se pravi, da ne prihaja do dela na črno, da ne prihaja, se pravi,
               v manjšem obsegu delo na črno in zaposlovanje na črno, da pride čim manjkrat do
               neizstavljanja faktur.</p>
               <p>Naprej, kar se tiče klicanja zveze z operaterjem. Tam je še vedno pridobivanje teh
               potrdil od AKOS, tam je predvideno dvoletno prehodno obdobje ravno zaradi tega, da se
               ta sistem vzpostavi. Omenili ste, da ni neke evidence sivih lis in tako naprej.
               Dveletno obdobje, mislim, da zadostuje, zato da se to vzpostavi. Poleg tega
               pričakujem, da bo v tem času prišlo tudi do nadgradnje omrežij, boljše pokritosti,
               ker tu ne gre samo za širokopasovni internet, gre tudi za naveden mobilni signal, gre
               za te napredne, LTL pa tretjo generacijo. Tako je pokritost, če se vzame kombinacijo
               vseh, v Sloveniji vseeno, se pravi, vsaj za tisto, kar bi rabili podatkov, davčne
               blagajne, je solidna. Kar se tiče pa dela na terenu, mislim, da je vseeno dokaj
               življenjska rešitev v zakonu predvidena. Se pravi, če vi pridete na neko območje kot
               obrtnik in z neko napravo izstavite fakturo in v tistem trenutku nimate povezave,
               dejansko vseeno lahko izstavite račun, račun bo imel pa spodaj opombo, da ni bil
               fiskaliziran. Tisti trenutek, ko boste pa prišli nazaj v pisarno ali kamorkoli, kjer
               je omrežje, lahko se konec koncev vozite tudi z avtom <stage type="mag"/> <stage xml:id="SDT7-OZFIMP-nujna-34-2015-07-20.stage46">(Nadaljevanje)</stage> in nekje v tisti vaši vožnji se bo pojavil
               siglan. Takrat ko se pojavi signal, se to načeloma lahko samodejno fiskalizira in
               dobite vi potrdilo, ki si ga shranite. Se pravi, ta varianta, da morda nekdo ne, da
               bi prišlo do situacije ko nekdo ne bi mogel izstaviti fakture ali pa nekdo, ki je
               terenski delavec, bi bil morda, ne vem, neskončno dolgo časa, tukaj je predvideno pač
               dva dni, izven dosega kakršnihkoli telekomunikacijskih omrežij mislim, da to za
               Slovenijo bi težko rekli, zaradi tega, ker vsak se slej kot prej, če ne drugo, bo šel
               do trgovine in trgovina je pa v vsakem nekem območju, kjer verjetno nekaj signala je,
               ker rabi, če ne drugo, vsaj vodo pa hrano, da preživi. To je kar se tiče tega in kar
               se, morda še ena malenkost glede tegale kaznovanja potrošnikov. Ker gre v isti sapi
               za eno zadevo. Dali ste zanimiv primer. Imate ulico, notri je 50 podjetnikov, eden se
               odloči, da ne bo izstavljal faktur in vi predvidevate, da so težki časi in to se
               strinjamo, bodo vsi šli k njemu. Odlično. Sedaj ste povedali, da to veste. Se pravi,
               sklepate za Slovence, da smo vsi nekako taki, da če se pojavi priložnost za
               goljufijo, bomo pač goljufali. Jaz tega nekako ne, rečemo temu ne kupim. Zaradi tega,
               ker mislim, da še vedno zelo velika večina se tega ne gre. Kar ja pa posebej
               pomenljivo je pa to, če pa že res potrošniki bi šli sami in gredo oni zavestno v to
               odločitev, zakaj po drugi strani ves čas nekako prihaja do tega občutka, da
               potrošnika pa v ta trikotnik nikakor ne smemo zajeti. Se pravi, zakaj ni potrošnik,
               če ga priznavate kot faktor, ki vpliva na to, da se račun ne izda, zakaj ga ne
               zajamemo v ta trikotnik, ker konec koncev mislim, da je bilo tudi na Državnem svetu,
               je bilo nekaj debate v tej smeri omenjeno, da se kupcev ne bi smelo kaznovati. Mi smo
               prišli nekako tudi do te ugotovitve, da jih je treba pač osveščati in pomagati, itn.,
               da se jih zgolj simbolno, če že kaznuje, z neko simbolično kaznijo. Konec koncev
               Zakon o prekrških, ki je temeljni zakon, pri tem omogoča tudi zgolj opominjanje in
               verjamem, da v tem, da rečemo, delu ko je treba kupce osveščati in pomagati do tega,
               dvigniti zavest, dvigniti neko davčno kulturo v Republiki Sloveniji, verjamem da bodo
               to tudi inšpektorji in tisti, ki jim bodo pri tem pomagali, to izkoristili v
               pozitivnem smislu.</p>
               <p>Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Horvat.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp20">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Saj verjamem, da ne bom gotovo nikogar prepričal, da bi drugače glasoval, ampak moja
               dolžnost je, da to kar osebno mislim in morda tudi kaj vem o teh zadevah, da tudi
               povem in opozorim. S paketnim prenosom podatkov sem se začel ukvarjati tam, takoj ko
               je IBM leta 1985 v prejšnjem stoletju standardiziral PCXT. Bil sem tudi, imel sem to
               srečo, da sem bil v podjetju, ki je, mislim da eno od prvih zbiralo elektronska
               naročila po celi Jugoslaviji in paketno to potem na koncu dneva so ta naročila šla na
               centralo, kot se reče in v naslednjem trenutku je deloval tako imenovan direktorski
               informacijski sistem kjer so lahko direktorji spremljali potem prodaje v primerjavi z
               načrtom. Se pravi, mi moramo imeti nek načrt, potem moramo določiti cilje in potem
               spremlja tudi kako se zadeve realizirajo in potem tudi korigiramo, vidimo ali smo se
               prav odločili ali ne. Sedaj nesporno dejstvo je, da v gospodarstvu niso samo goljufi,
               ampak s tem na nek način Vlada oziroma koalicija sporoča, a ha, vas bomo
               kontrolirali, ste goljufi in to je meni na nek način žal, da Vlada in ta koalicija
               dobiva to etiketo, da ne zaupa gospodarstvu. Mi veliko govorimo zaupanju, ko smo
               govorili o bančni luknji, ko sedaj govorimo o Grčiji, govorimo o porušenem zaupanju,
               itn. Zaupanje je ključnega pomena v nekih odnosih, v poslovnih odnosih, itn.</p>
               <p>Nisem dobil dogovora kaj ta Vlada misli glede domače in umetnostne obrti? Poglejte,
               te zadev bodo ugasnile.<stage type="mag"/><stage xml:id="SDT7-OZFIMP-nujna-34-2015-07-20.stage48">(nadaljevanje)</stage>
               Bodo ugasnile in mi bomo imeli protokolarna darila, na katerih bo pisalo made in
               China. Tako najbrž bo, če ne bomo malo drugače začeli razmišljati. Zadnjič sem že
               opozarjal glede recimo prostovoljnih gasilskih društev, glede planinskih koč in tako
               naprej. Kakorkoli, osnova je, tudi, kar sem prej govoril elektronsko zbiranje
               naročil, vi morate imeti zagotovljeno neko infrastrukturo, poglejte primer Estonije,
               oni so najprej naredili hrbtenico, zadosti hitro back bone in na to hrbtenico se
               potem vežejo razne aplikacije in se po tej hrbtenici, kot se reče vozijo od
               e-zdravje, e-volitev, e-davkov in tako dalje. Ne boste verjeli, v prvi polovici tega
               leta je bila predsedujoča Svetu Evropske unije Latvija in bili smo tam v verigi in
               ugotovili, dobili uradno potrditev, da je Latvija pokrita s 4G omrežjem, pokrita s 4
               G omrežjem. To ni tako zanemarljiv podatek, da vi danes nimate uradne slike uradnega
               zemljevida, kjer bi lahko videli, kje so sive lise. In jaz se strinjam z gospo, s
               kolegico Vojko Šergan, ki pravi, nekaj vendarle moral narediti na področju
               digitalnega gospodarstva in digitalne družbe. Ja, v jeseni, kmalu bodo proračunske
               razprave, mene prav zanima, koliko bomo denarja več namenili tisti smeri, za tiste
               projekte, ki lahko in mora narediti vlada z državnim proračunom, da bomo izboljšali
               okolje za digitalno gospodarstvo in digitalno družbo. Na eni strani vidimo, da imamo
               znanje, da imamo veliko inženirjev in tako naprej, na drugi strani pa vidimo, da
               nimamo infrastrukture. Ko je prejšnji predsednik Evropske komisije gospod Barosso
               razlagal digitalno agendo za Evropo je govoril seveda tudi o delovnih mestih, ki jih
               ta digitalna agenda ponuja, dobro, sama digitalna agenda še ne, ampak implementacija
               tega v posameznih državah sem naredil ekstrapolacijo za Slovenijo in ugotovil, da do
               konca 2016 bi lahko v Sloveniji zaposlili 3600 IKT inženirjev. To se da zlahka
               ekstrapolirati iz Barossovega graha. Glejte, niso vsi podjetniki goljufi. Spet
               izkušnje, veliko izkušenj iz naših obiskov, pred dvema, tremi meseci na Dolenjskem,
               ko pa ni edini obrtnik oziroma podjetnik pravi, začne takole, imam srečo, imam
               odličen tim, mi smo zelo dobra ekipa. Se pravi, ni on sam tisti, on je samo
               pravzaprav vodja enega tima in pač tudi lastnik, ki je vse svoje premoženje, znanje
               in marsikaj in marsikatero svetlo noč tudi vložil v razvoj podjetja. Niso vsi
               baraboni. In še drugo, dodaja ta podjetnik lastnik, zaposleni nimajo pravice, nimajo
               pravice, da meni kupijo jahto, ampak recimo v Sloveniji imamo še kar nekaj takšnih
               ljudi, ki gledajo na podjetnike kot na nujno zlo, kot v nekih starih svinčenih
               časih.</p>
               <p>Da moramo, da je zelo pomembno, da imamo robustno davčno okolje, solidno, seveda, to
               se s kolegom Tilnom Božičem strinjamo. Ampak mi praktično vsako leto nekaj spremenimo
               in se pa je le treba vprašati, ali smo res zelo atraktivna država za tuje
               investitorje. Najbrž pa si to vsi želimo. Najbrž si želimo, v Pomurju tuji
               investitorji odpirajo nova delovna mesta, pretežno tuji. Hvala bogu. Nekaj jih le je.
               Seveda so tudi, ne smem pozabiti tudi domačih zelo dobrih. Zdaj, razumem tudi obrtno
               podjetniško zbornico, zakaj davčnim blagajnam nasprotuje, kot ključnemu ukrepu te
               koalicije za zatiranje sive ekonomije, <stage type="mag"/> <stage xml:id="SDT7-OZFIMP-nujna-34-2015-07-20.stage50">(nadaljevanje)</stage> ne zato, ker bi se bali vzpostavitve enega reda, jaz
               sem, Nova Slovenija je za vzpostavitev reda, ampak na drugi strani prav tisti, ki
               delajo na področju sive ekonomije, so nelojalna konkurenca registriranim podjetnikom
               in obrtnikom, za to gre, cene so iste, to itak vemo. Tisti, ki vam pod kozolcem
               pobarva avto, pa vam ne izstavi računa, ima praktično isto ceno kot tisti, ki je
               registriran. In tu gre za nelojalno konkurenco, tu moramo biti iskreni. In še več.
               Pravimo, da bodo zdaj inšpektorji pa res tiste, ki so šušmarji, kot po domače rečemo,
               da bodo tiste polovili, veste kaj tisti, ki ima iskren namen šušmariti je vedno korak
               pred inšpektorjem, tudi tujci, recimo Hrvati pridejo k vam in vam čez vikend
               pobarvajo vašo fasado, pridejo v petek popoldne, odidejo v nedeljo zvečer. Zakaj? Ker
               takrat inšpektorji ne delajo in to se dogaja. Vprašajte območne obrtno-podjetniške
               zbornice. Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Kovšca, ste želel repliko? Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp22">

               <speaker>ALOJZ KOVŠCA:</speaker>

               <p>Hvala lepa.</p>
               <p>Jaz bi repliciral v tistem delu, ko je spoštovani gospod poslanec omenjal države, ki
               naj bi imele nizke davke in jih uvrščal v tako imenovane države z ohlapno davčno
               ureditvijo. Švica ima, kjer jaz nabavljam ure, ima 6,5 % DDV na ure. Zelo težko bi jo
               uvrščal k Panami ali pa katerim drugim državam. Tako, da vaš primer je selektivno
               sprejemljiv, absolutno pa nikakor ne. </p>
               <p>Drugo, kar zadeva kazni same. Omenjali ste nabor inštrumentov, ki jih država lahko
               uporabi proti tistim, ki opravljajo delo na črno, ja, pravilno, ki jih lahko uporabi.
               Vprašanje je samo koliko jih v resnici uporablja. Sem predsednik območno
               obrtno-podjetniške zbornice Ljubljana-Bežigrad, do pred kratkim smo imeli 1300
               članov, zdaj jih imamo 600 in nekaj in približno poznam pogostost obiskov
               inšpektorjev pri svojih članih, zelo malo mi je pa znanega o tem, da bi kakšen šušmar
               moram zapreti ali pa prodati dober avto, ki si ga je zaslužil na tak način, pa
               šušmarje tudi približno poznam. Med obrtniki vlada en tak odnos, da je boj proti
               šušmarjem boj z mlini na veter, ker smo že tudi mi to prijavljali kot zbornica, pa
               kakšnih resničnih uspehov ni bilo. Naj vam povem tudi to. Mislim, da je bilo leta
               2007, ko sem osebno prijavil 64 gospodarskih subjektov registriranih na en naslov na
               barako v Tomačevem, pa se ni zgodilo čisto nič. Dobil sem pa odgovore, ki vam jih
               lahko posredujem, iz različnih ministrstev, da nihče ni bil pristojen za nikogar,
               razen, če eksplicitno navedem poslovni odnos z njimi v katerem je bila kršena
               zakonodaja. To lahko dokažem. In na zadnje, ko sem govoril o primeru kako nadzorovati
               tiste, ki omogočajo sivo ekonomijo, veste, saj, če smo se že šli učiti davčnih
               blagajn na Hrvaško bi lahko šli tudi kam drugam na Švedsko ali kakšno drugo državo,
               kjer se ne da kupiti repro materiala za popravljanje tovornjakov, če nimaš
               registrirane dejavnosti. O tem sem govoril. Recimo, da nekdo prodaja rezervne dele za
               popravljanje tovornjakov in jih prodaja fizičnim osebam, nekdo prodaja tovornjake
               gradbenega materiala fizičnim osebam in to na daljši čas in imajo potem te fizične
               osebe še celo dober popust, pa se nihče ne vpraša ali si to na vrtu parkirajo ali
               mogoče kam vgradijo. Jaz predvidevam, da tudi organi nadzora razpolagajo z
               inteligenčnim kvocientom, ki zadostuje takim čisto enostavnim ugotovitvam, jaz se
               opravičujem, vi ste prej relativizirali vsebino naše razprave, ampak jaz bi pa tudi
               tu relativiziral vsebino dela, če nekdo ne pogrunta kam ves tisti material gre, pa ni
               bil prodan uparjeni davčni številki, ki se ukvarja z dejavnostjo. Iz tega sistema,
               kot ste zdaj rekli, bo to sicer možno, ampak tudi zdaj je možno, upariti davčne
               številke in repro materiale in delovna sredstva, ki se uporabljajo izključno v
               gospodarski dejavnosti ne pa za osebno rabo. Tu po našem mnenju ni bilo dovolj
               narejenega, pa na to ves čas opozarjamo. To ni kar nekaj tam, ampak so konkretne
               možne rešitve, kjer se da angažirati nadzorne organe. Toliko. Hvala lepa. <stage type="mag"/>
               </p>
            </sp>
            <sp xml:id="SDT7-OZFIMP-nujna-34-2015-07-20.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Urošu Priklu.</p>
            </sp>
            <sp xml:id="SDT7-OZFIMP-nujna-34-2015-07-20.sp24">

               <speaker>UROŠ PRIKL (PS DeSUS):</speaker>

               <p>Hvala lepa za besedo, predsednica. Spoštovane kolegice in kolegi, spoštovani
               vabljeni!</p>
               <p>Jaz sicer nisem navdušen, da moramo danes tu sedeti in se ponovno pogovarjati o
               davčnih blagajnah, iz enega preprostega razloga, ker ne morem biti v svoji poslanski
               skupini v Mariboru. Pa se opravičujem za to eskapado.</p>
               <p>Moje stališče in stališče Desusa je še vedno takšno, da sistem davčnih blagajn in
               predlagano rešitev podpiramo. Po našem mnenju bo na nek način, ne na bistvenega, pa
               vendar na nek način prispevala k plačilni disciplini. V končni fazi tudi k boju proti
               sivi ekonomiji. Smo mnenja, da predlagan koncept ne povzroča nekih dodatnih
               administrativnih ovir in da v končni fazi tudi prispeva k boljšemu poslovnemu okolju.
               Jaz se lahko – pa sem natančno prebral obrazložitev predlagatelja veto – v neki meri
               strinjam in se strinjam, da je to politična odločitev, ker seveda je politična
               odločitev. Vsaka odločitev, vsak predpis, ki je v Državnem zboru sprejet, je
               politične narave. Zdaj, da ne bi bil čisto nič baziran na nekih strokovnih
               ugotovitvah, na nekih izračunih, na realnih predvidevanjih, s tem se pa ne morem
               strinjati. Ne morem se tudi strinjate, da gre za nesorazmernost, ker vendar ocena je,
               pa ne bom ponavljal tega, kar je bilo v preteklih razpravah povedano, pričakovan
               finančni efekt je blizu 75 milijonov evrov na letni ravni vsako naslednje leto in
               tudi leto 2016, ko bi zadeva naj začela veljati. Medtem ko je finančni učinek,
               negativni finančni učinek za tiste, ki bodo morali na nek način vložiti v hard- in
               software na tem področju nekaj 100 evrov maksimalno. In v končni fazi naj ne bi po
               nekih ocenah zadeva presegala 8 milijonov na letni ravni kot enkraten znesek, ob
               davčnih olajšavah seveda v nadaljevanju.</p>
               <p>Mi smo bili seznanjeni s časovnico uvedbe davčnih blagajn kar hitro v začetku
               letošnjega leta. Moram reči, da smo bili nad tem pozitivno presenečeni, ne bom rekel
               navdušeni, ampak tiste prakse, tiste pozitivne prakse v primerljivih evropskih
               državah so nas prepričale, da je lahko tu korak naprej. Seveda, za primerjavo lahko
               vzamemo takšne ali drugačne prakse v tujini. Nas so predstavniki Ministrstva za
               finance prepričali, nenazadnje govorim predvsem o Hrvaški, so nas prepričali tudi o
               pozitivnih finančnih efektih. In moram reči, da nisem nikjer zasledil nekih hudo
               negativnih, ki bi povzročali dušenje gospodarstva, zapiranje gospodarskih subjektov
               in podobno. Ko govorimo, da je to komplementaren ukrep, seveda bo najbrž to držalo.
               Mi se tu skušamo, kot sem že povedal, soočiti z relativno neučinkovito ali pa
               relativno nezadovoljivo finančno disciplino in jo na ta način nekako izboljšati. Tu
               ne moremo govoriti o boju proti zaposlovanju in delu na črno, ker vemo, da na tem
               področju imamo poseben zakon, ki je bil hitro v 2000, pa nimam zdaj točnega podatka,
               sprejet, nazadnje pa noveliran v letu 2013, mislim, da julija 2013 je zadnja novela
               začela veljati. In ko govorimo o sivi ekonomiji, pa ko govorimo o delu na črno,
               mislim, da gre za dve kategoriji in moramo ti dve zadevi ločiti. Po mojem mnenju
               direktnega vpliva na delo na črno ta zakon seveda ne bi smel oziroma ne bo imel. </p>
               <p>Ko govorimo o tem, koliko se je poslušalo strokovno javnost. Jaz sem prepričan, da se
               je tudi strokovni javnosti pa involviranim prisluhnilo. Namreč, tudi javna razprava
               se je nekako podaljšala, sicer bi ta zakon bil pod streho verjetno že kar nekaj
               mesecev prej. In sem prepričan, da v tem času, sicer ne vidim razloga, zakaj bi se
               javna razprava podaljševala, če predlagatelj, <stage type="mag"/> <stage xml:id="SDT7-OZFIMP-nujna-34-2015-07-20.stage53">(nadaljevanje)</stage> pripravljavec zakona ne bi prisluhnil takšnim ali
               drugačnim argumentiranim zahtevam strokovne javnosti oziroma involvirani. Morda še
               to, govorimo o izjemah. V 3. členu so zapisane izjeme, čeprav je stališče na začetku
               bilo dosti kategorično, predlagatelja, to je ministrstvo za finance, ampak vendarle
               smo tekom razprave, nenazadnje tekom koalicijskih usklajevanj dosegli tudi nekatere
               izjeme, kjer ugotavljamo, da so upravičene. Verjamem, da se tudi vi z njimi
               strinjate, seveda pa je vaše konceptualno razmišljanje nekoliko drugačno. Jaz bi si
               želel, da ta zakon doseže svoj namen, da pri tem ne povzroča nekih hudih
               administrativnih bremen in dodatnih nevšečnosti, težav, tistim, ki ga bodo morali
               izvajati, ampak na žalost nekatere zadeve pač morajo biti zapisane, sicer dogovorna
               demokracija se v prejšnjem sistemu ni izkazala, na žalost, kot najboljša. Verjamem
               tudi to, ker v Sloveniji nimamo tistega, ne poznam slovenskega izraza, pa naj mi bo
               oproščeno, tistega "probenfahrt" kjer bi se ugotovile, uvajalnega obdobja, kjer bi se
               ugotovile morebitne, ne govorim za vse zakone, kjer bi se ugotovile nekatere
               morebitne anomalije in bi se lahko v tem vmesnem času tudi odpravile. Verjamem pa, če
               se bo kje res izkazalo, ker veste, nikoli ne moreš vedeti, sprejmeš zakon z
               najboljšimi, z odličnimi nameni, pa se potem kakšna stvar izkaže kot resnično ne
               najboljša, da bo toliko posluha in toliko zdrave pameti da bi se eventualne te
               anomalije odpravile.</p>
               <p>Še enkrat, vse skupaj argumenti za, ki sem jih jaz in nekaj razpravljavcev pred menoj
               navedli, argumenti proti, ki jih jaz absolutno rešpektiram in kljub temu, da ste
               gospod Kovšca sami povedali, da malo emocionalno nastopate, jaz tukaj ne vidim nič
               slabega in vaš pogled na to in konceptualno je drugačen. Ampak, treba pa je pustiti
               tudi predlagatelju in jaz verjamem, da čez nekaj ur večini v Državnem zboru, pač ta
               konceptualni vidik, ki ga mi vidimo uspešen in verjamem, da s bomo ob letu ali še
               prej, ko bomo na nek način potegnili prvo črto, naredili prvo inventuro, pač videli
               kaj se da spremeniti, nobena zakonska dikcija ni zacementirana, ne nazadnje tudi z
               ustavo je tak kot najvišji pravni akt države pač tako, kot se ugotovi, da je potrebna
               modifikacija, se ta modifikacija naredi.</p>
               <p>Še enkrat pa, v dobrobit vseh, ki bodo v tem postopku sodelovali, v dobrobit multe
               tolerance do sive ekonomije, v dobrobit pravične razporeditve davčnih bremen,
               predvsem pa v dobrobit zadovoljstva tistih na drugi strani, to je končnih
               uporabnikov, bomo v Desusu podporo temu zakonu še enkrat dali, z željo, da bo to
               kamenček v mozaiku, poudarjam kamenček v mozaiku, ne krucialni, ne edini, ampak en
               izmed mnogih ukrepov, minister je že nekaj teh zadev navajal, jaz tukaj ne bom
               navajal zakonov, ki jih pričakujemo na področju gospodarstva, in ko govorimo o
               komplementarnosti tudi nekaterih zakonov, predpisov, ne stimulacija, ampak simulacij
               na področju dodatnega novega zaposlovanja s področja, ki je pod ingerenco ministrstva
               za delo. Vse skupaj, verjamem, da je to pot naprej, ki bo prinašala rezultate.</p>
               <p>Najlepša hvala, pa verjetno se ne bom več oglašal na tem odboru, ker je bilo z moje
               strani in s strani tudi koalicijskih poslancev že čisto dovolj argumentov za.</p>
               <p>Najlepša hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp25">

               <speaker>PREDSEDNICA URŠKA BAN:</speaker>

               <p>Hvale lepa tudi vam.</p>
               <p>Naslednji ima besedo gospod Janko Veber, izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp26">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Torej, razvoj elektronskih komunikacij je izjemno pomemben in ne nazadnje ta tudi
               omogoča, da se danes pogovarjamo o uvedbi davčnih blagajn. In če smo pozorno
               poslušali, mislim da je minister za finance govoril o tem, da lahko obravnava
               podatkov, ki bodo zbrani preko spremljanja izdanih računov in kupcev, prihajali do
               izjemno pomembnih podatkov tudi o tem za kakšen obseg poslovanja gre z neko drugo
               osebo in se s tem odkrije tudi mogoče nekatere druge <stage type="mag"/><stage xml:id="SDT7-OZFIMP-nujna-34-2015-07-20.stage55">(nadaljevanje)</stage> postopke, če lahko tako rečem, ki jih do zdaj mogoče
               ni bilo možno odkrivati, to je sicer pozitivno in dobro, v kolikor se pogovarjamo za
               dogajanja znotraj države.</p>
               <p>Moram pa opozoriti na dejstvo, da v kolikor se pa v Sloveniji pogovarjamo o tem, o
               varnostnem vidiku države kot takem, pa je situacija povsem drugačna. Tudi predsednik
               vlade je na zadnjem, svojem intervjuju na televiziji označil opozarjanje na prenos
               bom rekel komunikacij v tujino, kot neko hudo kršitev v Sloveniji. Hočem opozoriti
               naslednje. Vsak obrtnik, vsaj podjetnik, vsako podjetje ščiti svoje podatke z
               namenom, da seveda poskuša zaščiti svoj interes, svojo eksistenco in tudi uspeti na
               trgu. Velik del slovenskega trga predstavlja zunanji trg, kajti 70 % našega BDP
               pravzaprav ustvarimo od zunaj. In poslovna skrivnost, če lahko tako rečem je ključna
               zato, da si tudi uspešen na tujih trgih. Ampak ob tem, ko smo v tem zakonu zapisali
               zelo podroben postopke in zelo natančno zbiranje podatkov, namreč tudi podatka o
               poslovnem prostoru boš moral povedati davčnemu organu bo nekdo, ki bo upravljal s
               temi elektronskimi komunikacijami imel kompleten nadzor nad tem, kaj počne naše
               gospodarstvo, od obrtnika, podjetnika, do vseh ostalih podjetij. In ta varnostni
               vidik v Sloveniji trenutno ne šteje prav nič oziroma je celo narobe, če na to
               opozarjaš. Moramo se zavedati, da v kolikor bo tako kot je tudi sam minister za
               finance in predsednik vlade napovedal, bilo treba Telekom čim prej prodati, mi
               pravzaprav izgubljamo nadzor nad telekomunikacijskimi storitvami v Sloveniji. In
               moramo vedeti, ko se opravljajo ali pa izvaja računalniški oblak v tujini, mi z našo
               zakonodajo nimamo nobene pristojnosti oziroma naš pravni red nima nobene pristojnosti
               nad izvajanjem te storitve v tujini, torej niti informacijska pooblaščenka, niti
               kdorkoli drug, pravzaprav nima pravice nadzirati, kaj se s temi podatki dogaja v
               tujini. In s tem, ko se uvede ta zakon, se pravzaprav bistveno poveča izpostavljenost
               našega gospodarstva v primerjavi s tujimi poslovnimi partnerji, ki si zagotovo želijo
               osvojiti vsaj tisti trg, ki ga naša podjetja že imajo, ta trg pa kljub vsemu, lahko
               rečemo, ni majhen. In ta varnostni vidik v tem zakonu, vsaj po mojem mnenju, kolikor
               sem ga lahko prebral, ni obdelan niti z besedo. Nasprotno, še celo, bi rekel
               usmeritev slovenske politike je, da pravzaprav ta varnostni vidik ne pomeni nič in da
               je to nekaj nepomembnega. Ampak verjemite mi je za vsakega posameznika je to
               pomembno, za vsakega obrtnika, za vsakega podjetnika je to izjemno pomembno. In to je
               eno ključnih vprašanj, ko se lotevamo tako pomembnih stvari, kot je obdelava
               podatkov, tako občutljivih podatkov za uporabo elektronskih komunikacij in po drugi
               strani bi pa samo na kratko izpostavil, tudi to dejstvo, da imamo res zelo različna
               merila ob tem, kako zagotoviti sredstva v Državni proračun, v občinske proračune, v
               pokojninsko blagajno in v zdravstveno blagajno. Nedavno smo se pogovarjali o
               11-milijardnem premoženju, ampak pri tem 11-milijardnem premoženju javni finančni
               vidik sploh ni obdelan. Pa kot zadnji primer tudi prodaja Nove kreditne banke Maribor
               in poštne banke v okviru te banke, 800 milijonov smo vložili v to banko, knjigovodska
               vrednot 600, torej se pogovarjamo o znesku preko milijarde 200, milijarde 300. Če
               naredimo to primerjavo in ta denar smo pravzaprav ta vložek smo izgubili, to ni več
               premoženje Slovenije in ni več stvar naših javnih financ, ampak, če pogledamo
               prihodek iz davčnih blagajn, ki naj bi bil letno recimo 70 tisoč evrov, pomeni, da
               bomo recimo samo izgubo premoženja in sredstev pri tem poslu v NKBM in poštni banki
               pokrivali 20 let. Toliko bi se recimo ob 70 tisočih evrih na leto lahko steklo v našo
               blagajno, da nadomestimo ta <stage type="mag"/>
               <stage xml:id="SDT7-OZFIMP-nujna-34-2015-07-20.stage57">(Nadaljevanje)</stage> izpad. Torej nismo, bom rekel, med seboj uravnoteženi, če blago
               uporabim en izraz. Na eni strani delamo stvari, ki nam izrazito povzročajo škodo, na
               drugi strani pa izrazito pobiramo denar tam kjer ga je možno pobrati, možno ga je pa
               pobrati tam kjer ljudje delajo legalno. Tam kjer delajo nelegalno, se ga itak ne
               pobere, ampak praksa se dejansko sedajle že kaže v Sloveniji, da mnogi prihajajo z
               zajetnimi šopi bankovcev ali na bencinski servis ali v trgovino, kupi in odide in se
               ljudje čudijo od kod pravzaprav izvor teh sredstev. in mislim, da bo dejansko
               potrebno tudi se vprašati ali so te kazni, ki so tukaj predvidene, res kazni ki so
               opravičeno oblikovane v takšni višini kot so. Še posebej se bojim, da bo prihajalo do
               težav v prvih začetnih fazah, ko bo mogoče prišlo tudi zaradi povsem nenamernega
               dogodka do kršitve in mogoče lahko nekdo zaradi te kršitve izgubi celo možnost
               opravljanja te dejavnosti naprej, kajti enostavno ne bo imel denarja, da bo plačal
               kazen. Po drugi strani pa je zopet dejstvo, da nekateri praktični vidiki se že kažejo
               tukaj. Sedaj mogoče za hip ostal pri tej vročini, ki je izjemno prisotna, ampak
               dobimo se skupina, popijemo, en plača in odidemo. Kaj, če tretjega, recimo nas je
               bilo deset, tretjega ustavi inšpektor in ga vpraša, kje imate račun. Tudi tak
               praktičen vidik je v bistvu potrebno upoštevati, seveda je odgovor lahko tak, vsak
               naj plača svojo pijačo in se razidemo, ampak hočem reči, tudi ta princip, ki ga danes
               tukaj uvajamo, bo segel tudi v naš medsebojni odnos, če hočete. Če želimo slediti
               črki tega zakona dosledno in se izogniti temu, da vsak posameznik, ki je bil recimo v
               družbi, pa ni plačal, ker je nekdo bil toliko dobrodušen, da je plačal za vse, bo
               moral plačati recimo 40 evrov kazni za to. Tako da, ta zakon bo res imel hude
               posledice in zelo konkretne pravzaprav posledice tako zaradi varnostnega vidika, ki
               sem ga prej opozarjal, tudi možnosti izgube ali pa nezmožnosti opravljanja dejavnosti
               zaradi plačila kazni, do tudi tega, da bo prizadel vsakega posameznika, ki bo pač
               morebiten kupec v nekem trenutku storitve. Sam bi mogoče k tem razpravam dodal še to,
               da dejansko je potrebno, se strinjam, naj izčisti ta odnos med kaznimi, ki nastopajo
               znotraj tistih, ki opravljajo dejavnost dejansko na črno in v primerjavi s tistimi,
               ki to opravljajo legalno, pa naredi nek prekršek znotraj te svoje dejavnosti, kajti
               po eni strani bi morali dati tem vsaj po enem letu, dveh, treh mogoče petih letih
               celo davčno nagrado, ker so to plačevali, drugim bi pa seveda bilo smiselno verjetno
               da razmisliti, da se celo te kazni povečujejo. Ampak eno od zanimivih principov, ki
               bi zagotovo bil pomemben, ne samo za Slovenijo, ampak za celotno evroskupino ali če
               hočete, tudi širše, ker je to povezano z davčnimi oazami, mislim da se finančni
               tokovi, ki omogočajo odliv sredstev v davčne oaze, daje bistveno natančneje in
               učinkoviteje slediti kot se to upravlja danes in tam gre pa resnično za bistveno več
               kot 70 tisoč evrov na leto. Ampak tudi tega vprašanja se pravzaprav ne lotimo in
               poskušamo iskati dejansko ovire pri tistih, ki so pravzaprav najbolj izpostavljeni,
               pa tudi lahko rečemo, najmanj premožni in jih obremenjujemo nesorazmerno z vsemi
               tistimi, ki pa obvladajo očitno včasih zelo visoke zneske, ki omogočajo očitno tudi
               velike davčen razbremenitve. Torej en kup zadev je, ki se jih po mojem mnenju moramo
               bistveno bolj resno lotiti preden res tako natančen nadzor nad vsakim posameznikom
               izpostavljamo v Sloveniji, kajti zlorabe pri tem, opozarjam, niso izključene in sem
               prepričan, da bo do zlorab zagotovo tudi prišlo, kajti ti podatki, ki se bodo
               zbirali, so izjemno dragoceni, ampak kot sem povedal, v Sloveniji to za enkrat ne
               šteje.</p>
               <p>Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp27">

               <speaker>PREDSEDNICA URŠKA BAN:</speaker>

               <p>...Veber tudi za vašo razpravo. Zadnja prijavljena k razpravi je <stage type="mag"/> <stage xml:id="SDT7-OZFIMP-nujna-34-2015-07-20.stage59">(nadaljevanje)</stage> Suzana Lep Šimenko. Izvolite.</p>
            </sp>
            <sp xml:id="SDT7-OZFIMP-nujna-34-2015-07-20.sp28">

               <speaker>SUZANA LEP ŠIMENKO (SDS):</speaker>

               <p>Hvala za besedo, predsedujoča.</p>
               <p>Jaz bi se želela odzvati na nekatere izjave, ki so bile dane predvsem s strani
               zagovornikov uvedbe davčnih blagajn. In sicer, kolegica Vojka je izpostavila
               frizerje, cvetličarje. Jaz bom rekla tako, zlasti na mogoče v teh dveh poklicih, pa
               še en kup imamo takšnih obrti, ki se opravljajo po domovih, tukaj je največ te
               nelojalne konkurence, ki je mi ne bomo rešili in tukaj je še en problem, namreč to se
               opravlja po domovih, to pomeni v lastništvu v eni hiši. In morda bi resnično bilo
               tukaj se bolj posvetiti samim pooblastilom inšpektorjev in ostalih primernih
               inštitucij in najti drug način kaj se dejansko na tem področju da, ker tukaj jaz
               mislim, da so stvari zelo neurejene in obstaja velik potencial za vas koalicijo, da
               kaj v tej smeri raje narediti, ne pa da obremenjujete tiste, ki dejansko svoje delo
               pošteno opravljajo.</p>
               <p>Kolega Božič, res nisem vedela, da bo ta zakon rešil tudi zavarovalniške goljufije,
               no, to je pa res nekaj novega kar sem danes tukaj slišala. Ja, ste omenil, da bomo
               rešili s tem zavarovalniške goljufije, da bomo zmanjšali zavarovalniške goljufije. <stage xml:id="SDT7-OZFIMP-nujna-34-2015-07-20.stage60">/
               oglašanje iz dvorane/</stage> O.K., če sem narobe razumela, potem v redu, ampak vsekakor s
               tem ne bomo rešili zavarovalniških goljufij.</p>
               <p>Bi pa želela izpostaviti to, državna sekretarka ni navedla enega primera kje bi
               dejansko šlo za ne izdajanje računov s strani zavarovalnic, enega primera sive
               ekonomije zavarovalnic. In osebno si ne znam predstavljati kaj to pomeni za
               zavarovalnice, da bo vsak zavarovalni agent sedaj rabil svojo davčno blagajno, no, to
               je tudi en svoj absurd. Zdaj jaz verjamem, da je kolega iz DeSUS-a preveril kaj to
               pomeni za zavarovalnico Triglav, verjamem, da imajo tudi oni dosti zaposlenih
               zavarovanih zastopnikov in vsak izmed njih bo zdaj potreboval davčno blagajno.
               Podatka kje so te sive lise kjer ni možno v bistvu uporabljati davčne blagajne, kjer
               ni pokritosti z internetom pa nimamo, kar predstavlja tudi velik problem za
               zavarovalnice, ker bodo morale za zelo veliko potrdil zaprositi na agencijo oziroma
               na mobilnega operaterja.</p>
               <p>Zdaj bi pa želela gospoda ministra vprašati kakšen odstotek sive ekonomije bomo mi
               dejansko s tem zakonom zmanjšali, ali imate morda ta podatek?</p>
               <p>Glede pametnih telefonov. Ja, pametni telefon v redu, se strinjamo, da lahko preko
               pametnih telefonov izdamo fakturo in se povežemo na finančno upravo, ampak najprej
               potrebujemo enakomerno pokritost z internetom. Sama prihajam iz območja, območje
               Haloze niso pokrite z internetom, marsikje imaš prej v Hrvaški signal kot pa
               slovenskega. Zdaj je na srečo Hrvaška v Evropski uniji, tako da prenos podatkov ni
               več tako drag, še ne dolgo nazaj je pa to bil izjemno velik strošek. Ampak,
               kakorkoli, najprej bi mogli razmišljati o tem. Me pa še zanima malo dodatno okoli
               tega zajemanja podatkov. Zdaj si nekako predstavljam, izpostavljeno je bilo
               gradbeništvo. Ena fizična oseba gre po gradbeni material v trgovino. Na kakšen način
               boste zdaj imeli vi to sledljivost? Saj fizična oseba plača z gotovino, prodajalec
               tam ne bo vedel katera fizična oseba je pa kupila ta gradbeni material. Kako boste
               zagotavljati to boljšo sledljivost? Saj verjetno se ne bo zahtevalo od kupcev da da
               osebne podatke, ime, priimek, pa še kakšno davčno številko. Zanima me na kakšen način
               ocenjujete, kaj boste s tem pridobili? Jaz tu ne vidim nobenega napredka na način kot
               ste ga vi predstavili.</p>
               <p>Okoli kazni tudi to ne verjamem, da bo šlo za neke simbolične kazni in da bodo
               inšpektorji tiste zelo prijazen osebe, ki bodo zgolj opominjali. Večkrat je bilo
               izpostavljeno 180 inšpektorjev jih je, jih je po tej logiki resnično, resnično
               premalo in tudi ne verjamem v to, da bodo zgolj opominjali kršitelje, tu mislim zdaj
               končne potrošnike, ki bodo pozabili fakturo <stage type="mag"/> <stage xml:id="SDT7-OZFIMP-nujna-34-2015-07-20.stage62">(nadaljevanje)</stage> na primer na mizi, ko bodo pili kavico.</p>
               <p>Kakorkoli ta zakon, bom rekla, da je zgolj bolj tako imenovani politični ukrep, ki
               ste si ga zadali in pa morda tudi neka dodatna želja po še večjem nadzoru. Tisto, kar
               pa imate zapisano v cilju zakona, to pomeni zmanjšanje sive ekonomije in delo na
               črno, k temu bo pa prispeval zelo malo. Hvala.</p>
            </sp>
            <sp xml:id="SDT7-OZFIMP-nujna-34-2015-07-20.sp29">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Nimam več prijavljenih razpravljavcev. Sprašujem še ministra in ne, ne želi podati
               dodatnih mnenj, zato ugotavljam, da je razprava o zahtevi Državnega sveta zaključena
               in prehajamo na glasovanje o mnenju odbora. V skladu s Poslovnikom bo mnenje odbora
               sprejeto v kolikor bo zanj glasovala večina vseh članov odbora, to je 11. Se pravi za
               sprejetje mnenja, da je Zakon o davčnem potrjevanju računov ustrezen potrebujemo 11
               glasov. Bom dala zdaj ta predlog mnenja na glasovanje in sicer še enkrat, mnenje
               glasi: Zakon o davčnem potrjevanju računov je ustrezen. Glasujemo.</p>
               <p>Kdo je za? <stage xml:id="SDT7-OZFIMP-nujna-34-2015-07-20.stage63">(11 članov.)</stage> Kdo je proti? <stage xml:id="SDT7-OZFIMP-nujna-34-2015-07-20.stage64">(4 člani.)</stage></p>
               <p>Mnenje je sprejeto.</p>
               <p>Na seji Državnega zbora bom danes o tem poročala jaz, če se strinjate. S tem
               zaključujem 1. točko in 34. nujno sejo odbora. Vsem želim lep dopust in upam, da se
               vidimo na naslednji seji 2. septembra. Nasvidenje. <title xml:id="SDT7-OZFIMP-nujna-34-2015-07-20.title2">Seja se je končala 20. julija
                  2015 ob 10.17.</title>
               </p>
            </sp>
         </div>
      </body>
   </text>
</TEI>