<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZP-nujna-1-2014-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0273A9C30D090B3FC1257D4F00362278</idno>
               <idno type="custom" subtype="day">EB1727499F666705C1257D54005251B2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=EB1727499F666705C1257D54005251B2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-nujna-1-2014-09-15.OZP" n="1">
               <name>nujna seja</name>
               <date when="2014-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-nujna-1-2014-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-nujna-1-2014-09-15.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">1. nujna seja</stage>
            <stage type="date">(15. september 2014)</stage>
            <stage type="chairman">Sejo je vodila Andreja Katič, predsednica odbora.</stage>
            <stage type="time">Seja se je pričela ob 12. uri. </stage>


            <sp xml:id="SDT7-OZP-nujna-1-2014-09-15.sp1">

               <speaker>PREDSEDNICA ANDREJA KATIČ:</speaker>

               <p>Lep pozdrav. Spoštovane članice in člani odbora, kandidat za ministra, ostali
               prisotni, lep pozdrav.</p>
               <p>Predlagam, da kar začnemo. Pričenjamo 1. nujno sejo Odbora za pravosodje.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora: poslanec Matjaž Hanžek je pooblastil poslanca Matej T. Vatovca,
               poslanka Maruša Škopac je pooblastila poslanca Ivana Preloga, drugih pooblastil nismo
               prejeli.</p>
               <p>Ker k predlogu dnevnega reda ni bilo predlogov za razširitev oziroma umik katere
               izmed predlaganih točk je določen dnevni red seje, kot je bil predlagan s
               sklicem.</p>
               <p>Opozorila bi, da je bil na Kolegiju predsednika Državnega zbora določen razpored seje
               odborov kot matičnih teles za predstavitev kandidatk in kandidatov za ministra in
               tudi obseg potrebne predstavitve za posamezni resor. Vsi prisotni so se strinjali in
               mi imamo na razpolago v bistvu 3 ure, od 12. do 15., ob 15. uri, če ne bomo gotovi,
               moramo prekiniti sejo, ker sta sklicana dva druga odbora in po razpoložljivem času
               lahko sejo nadaljujemo še ob 19. uri zvečer. Tako, da bi v bistvu vse članice in
               člane prosila, vključno s kandidatom da so tako pri predstavitvi kratki in jedrnati
               ter tudi da postavljamo vprašanja, ki bodo kratka, jasna in jedrnata.</p>
               <p>Hvala.</p>
               <p>Prehajamo na <title>1. TOČKO DNEVNEGA REDA</title>, to je <title>PREDSTAVITEV MAG. GORANA KLEMENČIČA, KANDIDATA ZA MINISTRA ZA
               PRAVOSODJE.</title>
               </p>
               <p>Gradivo ste 9. 9. prejeli proti podpisu. Na sejo Odbora je k tej točki vabljen gospod
               mag. Goran Klemenčič.</p>
               <p>Pri tem bi podala uvodno pojasnilo, mag. Goran Klemenčič je predlagan za ministra za
               pravosodje, se bo predstavil odboru za pravosodje, kot pristojnemu delovnemu telesu
               in odgovarjal na vprašanja članic in članov odbora. Na podlagi predstavitve bo odbor,
               skladno s prvim odstavkom 231. člena Poslovnika sprejel mnenje o ustreznosti
               predstavitve kandidata, ki ga bomo danes, se pravi takoj poslali tudi predsedniku
               Državnega zbora in predsedniku Vlade.</p>
               <p>Prosim mag. Gorana Klemenčiča, kandidata za ministra za pravosodje, da se predstavi
               odboru za pravosodje.</p>
               <p>Izvolite.</p>
            </sp>
            <sp xml:id="SDT7-OZP-nujna-1-2014-09-15.sp2">

               <speaker>MAG. GORAN KLEMENČIČ:</speaker>

               <p>Hvala lepa za besedo, gospa predsednica, gospe podpredsednici, članice in člani
               Odbora za pravosodje, poslanke in poslanci.</p>
               <p>Hvala za to priložnost.</p>
               <p>Naj najprej povem, da bom poskušal biti v teh uvodnih besedah nekoliko krajši, kot
               sem bil tudi naprošen, naj pa tudi povem osebno noto, da so mi punce doma očitno dale
               en virus in sem malce medikiran, tako da če mi bodo na čelo stopile kakšne potne
               kaplje, to ni nujno zato, ker sem tako živčen pred vašimi vprašanji.</p>
               <p>Dobro. Glejte jaz sem na pripravo na hearing in tudi ob sprejemu odločitve, da
               kandidiram prebral tako rekoč vse koalicijske pogodbe, ki so dostopne in zaslišanja
               vseh ministrov, ki so bili dostopni v obliki magnetogramov. In sem bil na nek način
               razveseljen, na nek način pa  razočaran na dejstvo, da ko gre za predstavitve kandidatov za
               ministre, imeli smo tudi ministrico za pravosodje, tako rekoč ni razlik. Razlike so v
               niansah.</p>
               <p>Saj v končni fazi, kdo pa je tisti norec, ki bi nasprotoval večji učinkovitosti
               pravosodja, hitrejšimi postopkom močnejši pravni državi. Vsi so in tudi jaz bom
               napovedoval, so napovedovali krepitev pravne države, informatizacijo in tako
               naprej.</p>
               <p>Zato se bom poskušal v interesu čim bolj vsebinske kasnejše razprave tudi ugrizniti v
               jezik in ne bom govoril o teorijah vladavine prava in pravne države, o katerem je
               bilo tako rekoč, kot rečeno, ob vsaki tovrstni predstavitvi veliko govora. V teh dneh
               sem zasledil, da je nekdo zapisal poslanec ali poslanka oziroma izjavil da in tako
               pomembno kaj ministri govorijo ali pišejo ampak kaj delajo in zato bom danes poskušal
               govoriti o tem kaj bom delal, če mi bo pa ta možnost dana ,da bom imenovan, izvoljen
               za ministra za pravosodje boste imeli pa seveda možnost spremljati tudi kaj bom
               delal.</p>
               <p>Zelo na kratko, vendarle nekaj besed; slovensko pravosodje ima svoje korenine v nekem
               drugem sistemu. V nekem drugem sistemu, ki smo ga v večjem delu zapustili na papirju
               kot smo ga zapustili v realnosti. Slovensko pravosodje je danes pod velikim udarom,
               ne samo zaradi sistemskih razlogov ampak tudi zato, ker je ta histerija in balonček
               okoli politizacije sodstva zaživel povsem nemogoče razmere. V slovenskem pravosodju
               je bilo nekaj ključnih reform speljanih v zadnjih dvajsetih letih, mnoge od teh so
               bile tudi dobro usmerjene, govorimo o odpravljanju sodnih zaostankov, projekt
               Lukenda. Govorimo o vpeljavi elektronske zemljiške knjige, govorimo o delni
               specializaciji organov odkrivanja in pregona, predvsem pod pravosodje spada vprašanje
               organov pregona. Govorimo o reorganizaciji sodne mreže in tako naprej.</p>
               <p>Problem, eden ključnih problemov je v tem, da so bile vse te reforme običajno
               reaktivne, posledica nekih pritiskov, tipičen primer je v končni fazi Lukenda, ki je
               absolutno dal določene rezultate, se pravi projekt odprave zaostankov. Vendar smo za
               to rabili sodbo evropskega sodišča.</p>
               <p>Večina zakonodaje, velikih procesnih zakonikov, ki so bili v samostojni Sloveniji
               sprejeti in so stari tako deset, pet, nekateri tudi dvajset let ampak danes zmanjkuje
               besed, črk v slovenski abecedi za vse novele. Približujemo se koncu ali pa vsaj
               polovici ZKP-M, Zakon o sodniški službi – L, Zakon o prekrških, ki je mlad zakon, že
               J. Prihajamo do <q>"žnj"</q> variante, no. To so zelo pomembni problemi, ki se jih bom
               kasneje dotaknil. Kar po mojem mnenju manjka pravosodni politiki v Republiki
               Sloveniji je, naj se sliši še tako poenostavljeno, točno to, jasna in notranje
               konsistentna vizija razvoja. Vizija razvoja, ki bo temeljila ne na nekih zunanjih
               pritiskov bodisi politike, bodisi ulice bodisi mednarodnih inštitucij ampak, ki bo
               temeljila na nekih, recimo temu <q>"hard core data"</q>, resnih strokovno utemeljenih
               analizah, ki ne bodo pomenile zgolj nekega prestavljanja stolov po Titanicu ampak
               dejansko bodo te gradnike pravosodnega sistema skušale postaviti v neko koherentno
               celoto.</p>
               <p>In zdaj prihajam na to vprašanje, kar se tiče moje vizije in kar se tiče mojih
               ukrepov, za katere se bom zavzemal v smislu reform, ker, če tega še nisem jasno
               povedal, jaz verjamem da so na področju  pravosodja in na področju, ki ga pokriva Ministrstvo
               za pravosodje potrebne korenite reforme, ne nedomišljene, ne nujno hitre, vendar pa
               korenite reforme. Prva stvar, ki je, sistemsko strateško vprašanje. Gradniki
               pravosodnega sistema. Gradniki pravosodnega sistema v širšem smislu med sabo niso
               prav, bomo rekli, domišljeno izdelano. O čem govorim? Na eni strani imamo izvršilno
               oblast skozi Ministrstvo za pravosodje, na drugi strani imamo Državni zbor, ki ima
               določene pristojnosti seveda pri imenovanju sodnikov. Na tretji strani imamo izjemno,
               izjemno šibek sodni svet, ki je ustavna kategorija, potem imamo seveda notariat,
               imamo odvetništvo, imamo državno tožilstvo in imamo eno stvar, ki se pa zanimivo tako
               rekoč v nobene, v nobeni koalicijski pogodbi ali pa predstavitvi ni pojavljalo pa je
               pomemben element, česar se bom dotaknil kasneje, to je državno pravobranilstvo.
               Zavzel se bom za celovito reformo teh gradnikov, razmerij med njimi, zakaj? Nimam
               zdaj časa, da bi šel v podrobnosti, če bo kdo želel kasneje skozi vprašanja to
               zastaviti sem lahko bolj konkreten. Namreč po sami naravi stvari med pravosodjem, v
               ožjem smislu recimo med sodiščem ali državnim tožilstvom in politiko vlada napeto
               vzdušje tako ali drugače. Vedno je, enkrat manj, drugič bolj, danes že nekaj let
               seveda izrazito, v tožilstvu že več let, na sodišču pa v zadnjih letih ali mesecih in
               tukaj imamo en sistem, ki ni povsem primerljiv s tujimi sistemi, en institut in to je
               sodni svet. Napovedujem, seveda ob ne hitro, nestihijsko, ne govorimo o predlogu
               zakona v enem letu, ampak o resnem premisleku, kako okrepiti vlogo sodnega sveta, ki
               ne bo samo kadrovik, ampak bo prevzel določene vloge zagotavljanja kvalitete v
               sodstvu, ki po sami naravi stvari ne more dotikati mislim ne more biti prenesena na
               Ministrstvo za pravosodje ali Državni zbor zato ker je zmeraj problem tukaj prvič
               hitrih padalskih posegov na odziv pač na neko konkretno zadevo ali politično
               motiviran ali motiviran z nekim javnomnenjskim pogledom. Sodni svet torej v povsem
               drugačni vlogi v smislu ne samo pristojnosti ampak tudi odgovornosti. Sodni svet je
               po tujih izkušnjah za to primeren forum, zato ker je strokovni organ, ki pa ni povsem
               cehovski organ. v strokovnem svetu od enajstih članov je kar pet zunanjih članov.
               nekaj podobnega, celo bolj izrazito želim storiti na področju državno-tožilskega
               sveta. Gre za relativno novo institucijo, ki jo je uveljavila zadnja večja sprememba
               zakona in tudi tukaj gre za inštitucijo, ki ima izjemno pomembne kadrovske
               pristojnosti ampak tam se pa nekako neha. Absolutno pa nima kapacitet. So tudi zelo
               nevidni te organi, čeprav so izjemno pomembni. Pojdite na njihove spletne strani in
               zato prihaja do tega bomo rekli nenehnega boja med vrhov pravosodja ali vrhov
               tožilstva na eni strani in politiko na drugi strani, ker tega vmesnega dela za
               razliko od večine drugih držav nismo izkoristili. Ta vmesni del, naj povem, za tiste,
               ki ne poznate tako dobro sodnega sistema je zelo pomemben. Pomemben pa zato, ker so
               to edini organi, v katerih naj bi prevladovala stroka in niso zgolj, še enkrat rečem,
               cehovski. V njih ne sedijo samo, ne vem, sodniki v sodnem svetu ali tožilci v
               državnem tožilskem svetu. Nadaljnja stvar, ki bo najbrž tudi predmet vprašanja, ki se
               vsake toliko časa pojavlja, čeprav politično ni nikoli zaživela, ker verjamem, da
               vsak toliko pameti ima, vprašanja trajnega mandata. Kar se tega tiče, trajni mandat
               je svetinja, če se odločimo, da izstopimo iz Evropske unije in iz sveta Evrope v
               redu. Potem ga lahko nekdo ukinja, ampak to je mislim to je nekaj, kar je v bistvu
               ne. V koalicijski pogodbi je preizkusna doba za nove sodnice in sodnike. To bi
               zahtevalo spremembo ustave. Tej ideji sem načeloma naklonjen, v končni fazi je v koalicijski pogodbi, bi
               pa rad opozoril na sledeče. Absolutno je treba urediti in izboljšati sistem vstopa v
               pravosodni, tožilski in pravobranilski sistem. Vendar se to mogoče včasih sliši zgolj
               politično všečno, da bo to ogromno spremenilo. To bo spremenilo in je treba, da se
               spremeni na dolgi rok. Mi imamo danes skoraj 1.000 sodnic in sodnikov in na njih, na
               njihovo kvaliteto, njihovo izobraževanje, usposobljenost in tako naprej sprememba
               vstopa ne bo v ničemer vplivala. Se pravi, enako skrb ali, če mene vprašate, kar se
               mojih prioritet tiče, prioriteta bo na kadru, ki je danes, ki že zaseda sodne in
               državnotožilske funkcije, ker ta kader bo seveda sodil in preganjal kazniva dejanja
               še naslednja desetletja, zaradi trajnega mandata.</p>
               <p>Naslednja stvar, ki se sliši sicer zelo tehnično, tisti, ki me poznate, pa veste, da
               na tem področju imam določene afinitete in tudi ideje, to je informatizacija sodstva
               na vseh področjih. E-pravosodje je sicer dober projekt, vendar je ta v veliki meri
               informatiziral sodstvo, so seveda pomanjkljivosti, kje pa niso v naših, slovenskih
               sistemih in podsistemih, ampak zdaj je pa treba narediti korak navzven – odprtost
               sodstva preko informatizacije, navzven, tega se bom nekoliko kasneje še dotaknil.</p>
               <p>Izobraževanje. To so take, recimo, spet sistemske, strateške stvari. Vedno znova se
               pojavlja skoraj v vseh koalicijskih pogodbah ali pa nastopih, dajmo ustanovit neko
               magistraturo, <q>"school of magic straight"</q> <stage>/?/</stage>, nekaj takega, kot imajo Francozi. To je
               super, jaz sem takoj za to, vendar mi nismo Francija, ne po velikosti ne po
               tradiciji, to je metanje peska v oči. Ustanovitev centra za izobraževanje v
               pravosodju je bil dober korak, niti ne vem, kateri minister ali ministrica je to
               naredila, to je bil dober korak, nepomembno je, kdo je to implementiral. In na tem je
               treba graditi. Na tem je treba graditi, pri čemer se pa tu soočamo, in temu se bom
               izrecno zavezal, soočamo se s klasičnim slovenskim problemom usposabljanj in
               izobraževanj <q>"ex catedra"</q> in tako naprej. Tu je treba pripeljati nove metode
               izobraževanja. Na tem se že dela, to bo ena od prioritet, sliši se mogoče
               malenkostno, pa vendar temu ni tako.</p>
               <p>Nato zelo pomembna stvar, ki je ena mojih ključnih prioritet, že precej tudi
               razdelana in bo kasneje, danes najbrž ne, ampak kasneje predstavljena javnosti in
               tudi vam, poslanke in poslanci – to je vzpostavitev sistema spremljanja
               implementacije zakonodaje. To je nekaj, česar bodisi ni bodisi smo se lotevali
               stihijsko. Oblikovati želim posebno projektno skupino in prevzeti metodologijo
               znotraj Ministrstva za pravosodje, ki bo omogočala z ustrezno informacijsko podporo
               in ob zajetju čim večjega števila deležnikov spremljanje implementacije zakonodaje. V
               Sloveniji to tako zelo malo poznamo, da celo nimamo še pravega pravnega termina za
               to, v bistvu je to <q>"legal impact analysis"</q>, spremljanje implementacije zakonodaje, ki
               ti omogoča relativno hitro potem odreagiranje na ugotovljene nepravilnosti, da ni to
               vezano samo potem na to, ko se izkaže, da je pač prišlo do nekega škandala ali pa da
               mora nek državni tožilec ali pa neka sodnica ali sodnik 200-krat pisati na
               Ministrstvo za pravosodje ali svojim nadrejenim ali v parlament, da je treba nekaj
               spremeniti. Tako rekoč večina zahodnih držav našega pravnega kroga, recimo temu,
               germanskega kroga, ki tovrstne analitične oddelke ima, obstaja metodologija, ki se
               jo, verjamem, da prenesti in ki bi morala pomembno prispevati h kvaliteti zakonodaje.
                   Če se bo ta projekt
               obnesel v ministrstvu za pravosodje, imam pa v glavi maksimalno šest mesecev za
               njegove implementacijo in potem za testiranje, upam da se bo potem prenesel tudi na
               druga ministrstva oziroma, da bi za njega recimo pristala pristojna, ne vem, služba
               Vlade za zakonodajo oziroma nek drugi organ, ki ima pregled nad celotnim zakonodajnim
               postopkom.</p>
               <p>Nadaljeval bi s krepitvijo odgovornosti in pristojnosti predsednikov sodišč in vodij
               okrožnih državnih tožilcev na področju upravljanja, to je jasno. V ta del pa spada…
               No, to se bom vrnil kasneje… Prej sem govoril o informatizaciji napovedujem pa zdaj,
               o tem bi pa lahko govoril eno uro pa bom samo dve minuti; napovedujem supervizor za
               slovensko pravosodje. Ne supervizor v temu smislu javne porabe denarja ampak odprt
               sistem, kjer bo vsak državljan, zainteresirana javnosti pas seveda tudi vsi
               uporabniki sistema od notarjev, odvetnikov, strank v postopkih, gospodarskih združb,
               v končni fazi poslank in poslancev lahko v realnem času spremljalo sodne postopke, ne
               mislim v smislu voajerizma, gledanja preko kamer ampak v smislu vseh različnih
               indikatorjev. Zametki so, stat<stage>/?/</stage>, ki je začel in zaenkrat meri samo, bom rekel
               povprečno trajanje in pa zaostanke in tako naprej… Je dober, začetek še toliko
               boljši, ker je financiran z evropskimi sredstvi in tukaj mislim da v roku enega leta
               bi morala Slovenija dobiti nekaj, kar je na simbolnem nivoju za pravosodje, to kar je
               za javne finance supervizor.</p>
               <p>Še vedno ostaja problem sistemske rešitve presoje zakonitosti podzakonskih aktov,
               predvsem na lokalni ravni. Ne poznam podrobnosti, priznam, zavedam se problema,
               zavedam se problema dejstva, da je Ustavno sodišče zabito s presojanjem različnih
               aktov iz občinskih uprav in tako naprej. Poznam ideje o možnosti prenosa tega na
               upravna sodišča in to bo tudi ena od prioritet v temu smislu, da se bom pustil
               podučiti, ustanoviti projektno skupino z jasnimi roki, kaj se da storiti.</p>
               <p>Pomembna bo sprememba, tega se bom lotil kasneje v predstavitvi, povsem drugačen
               odnos do zagotavljanja odgovornosti nosilcev javnih funkcij v tožilstvu in
               pravosodju. Ne na način, kot je bil sprejet zdaj pred kratkim v smislu neke
               pravosodne inšpekcije, ki je umeščena na Ministrstvo za pravosodje ampak skozi, kot
               rečeno, celovito reformo sodnega sveta v katerem bi lahko in državno tožilskega sveta
               potem obstajala tovrstna, recimo, inšpekcija. O tem lahko mogoče nekoliko
               kasneje.</p>
               <p>Dejstvo pa je, poglejte, mi imamo danes dejansko drži, da imamo največ sodnikov in
               sodnic seveda, v bistvu največ sodnic. To je samostojen problem, ne me narobe
               razumeti, vem da je to občutljivo področje ampak dejstvo, da je v slovenskem sodstvu
               skoraj 80 % žensk sodnic je tudi problem. Upam, da me ne boste narobe razumeli,
               trikrat, štirikrat povem ampak v nobenem poklicu ni dobra takšna razslojenost in kaže
               na sistemski problem. Kaže na to, kako so ta razmerja porušena. Da smo pa, da je pa
               banalnost še večja, na vrhovnem sodišču je pa zadeva ravno obrnjena, na vrhu so pa v
               glavnem moški. To je pa še ena… Mislim marsikdo bi lahko marsikaj rekel na to temo
               ampak dobro, tukaj Ministrstvo za pravosodje nima kakšnih velikih pristojnosti.</p>
               <p>Hotel sem reči naslednje; po podatkih, ki so javni podatki čeprav je včasih težko do
               njih priti, so ukrepi ali disciplinski ali kakršni koli drugi ukrepi za zagotavljanje
               odgovornosti v sodstvu, še bolj pa v tožilstvu, zanimivo, smo na dnu  v Evropi. Iz tega sta
               lahko samo dva razloga, ali sistem ne funkcionira ali pa imamo daleč najboljše
               sodnike in tožilce. Še enkrat, nikakor, nikakor ne posplošujem, vendar dejstvo je, da
               notranji kontrolni mehanizmi za zagotavljanje odgovornosti v sodstvu in tožilstvu ne
               funkcionirajo. Kasneje se lahko vrnemo na kakšen način, ni jih pa za popravljati z
               ognjem in mečem od zunaj preko visoko letečih ali grmečih političnih izjav, bodisi
               poslank, poslancev ali ministra za pravosodje. Marsikaj je mogoče narediti. Mogoče je
               narediti to, da je nedopustno, da v državnem tožilstvu disciplinski postopek zastara,
               da je nedopustno, da… No, saj, to so stvari, ki se jih da urejati, na to se bom
               kasneje še vrnil.</p>
               <p>Drugi del nabora, če sem prej govoril o nekih prečnih temah, je vprašanje procesne
               zakonodaje, in zato pač, ker izhaja iz tega <q>"foha"</q>, pa tudi zato, ker je ta del
               mogoče v tem trenutku, poleg insolvenčne zakonodaje najbolj na, ne samo najbolj na
               udaru, ampak najmanj reformiran je kaznovalna zakonodaja. Tukaj, kot rečeno, imamo
               izjemno, izjemno zapleten zakon o kazenskem postopku in že pet vlad, ki se je
               deklarativno zavzelo za to, da ga bo v celoti reformiralo in da bo ukinilo sodno
               preiskavo. Osebno, jaz sem za ukinitev sodne preiskave, vendar ne tako ad hoc pa levo
               in desno, spet na brzino nekaj. Ena od prioritet na področju kaznovalne zakonodaje je
               vzpostavitev posebne projektne skupine, ki se bo izključno, izključno osredotočila na
               pripravo celovite reforme novega ZKP-ja. Če mene vprašate, tudi če bom predlagan ali
               izvoljen za ministra za pravosodje, ne vem če bo ta zakon sprejet v štirih letih, ker
               ne vem če je to pametno, da je sprejet v štirih letih, če smo iskreni. Obljubljam pa
               vam, da bo pripravljen, da bo usklajen z deležniki in da bodo tisti organi, ki bodo
               ob spremembi tovrstnega zakona najbolj pod udarom, to pa je recimo državno tožilstvo,
               ki bi moralo sprejeti potem čisto drugačen način dela, na to tudi pripravljeni. Če
               hočete primerjavo, zelo od blizu sem spremljal in v enem majhnem delu tudi sodeloval
               preko Sveta Evrope pri tovrstni reformi avstrijskega kazenskega postopka, ki je bila
               storjena pred leti in je trajala seveda kar nekaj let. Ampak, enkrat je treba začeti,
               danes pa so predali Ministrstva za pravosodje poln nekih nedokončanih draftov na tem
               področju.</p>
               <p>Zakon o odgovornosti pravnih oseb spada tudi v okolje, kjer je treba pogledati
               njegovo implementacijo, nekoliko pozabljen zakon, vrsto let se ni uveljavljal, zdaj
               pa se je začel ful na brzino uveljavljati in stvari, bo še nekaj časa trajalo, preden
               se bo vedelo kakšen je njegov vpliv.</p>
               <p>ZOPNI, Zakon o odvzemu protipravno pridobljene premoženjske koristi. Ena od
               prioritet, na to se lahko vrnemo še kasneje.</p>
               <p>Toliko o kazenski zakonodaji.</p>
               <p>Tretji del so prečni ukrepi, ki so tehnične narave. Ne slišijo se tako zelo <q>"fancy"</q>,
               oprostite izrazu, usmerjeni pa so na celovit pregled in reformo institutov, za katere
               ima Ministrstvo za pravosodje pristojnost, kjer so še velike rezerve, kjer se v
               preteklosti mogoče temu ni posvečalo toliko pozornosti in kjer, sem trdno prepričan,
               lahko pride do velikih izboljšav, če so dobro izpeljane, na delovanje celotnega
               sistema.</p>
               <p>Snemanje obravnav se je odlično prijelo. Vpeljano je bilo že pred leti. Še vedno so
               določene tehnične stvari, se je prijelo, ampak še vedno imate velik del sodnih
               postopkov, kjer se to ne izvaja, ker ni nujno, ker je pač problem prepisovanje in
               tako naprej, ker so problemi včasih banalno normativne narave kaj je zapisnik, kaj ni
               zapisnik, ali je CD lahko zapisnik, ne ni, in zato je treba vse pretipkati in tako
               naprej.</p>
               <p>Stvar o kateri se je v preteklosti premalo govorilo, tako rekoč storilo pa nič.
               Napovedujem celovito, tukaj pa bo z ognjem in mečem, zato ker ne gre za pravosodje.
               Cenilci, izvedenci, tolmači, izvršitelji, upravitelji. Pristojnost pri vseh teh
               elementih za nadzor, za selekcijo in za kontrolo je primarno na  Ministrstvu za pravosodje. Moramo se
               zavedati, da za marsikaj, s čimer se soočamo – prvič, to so ljudje, katerih mnenja so
               ključna pri odločanju v postopkih, katerih kvaliteta dela in neodvisnost,
               integriteta, hitrost ključno vplivajo na to, kako hitro so posamezni postopki
               odločeni. In tu, mimogrede, je izrazito malo bilo storjenega oziroma je to prepuščeno
               posamezni sodnici ali sodniku v smislu ukrepov za omejevanje in sankcioniranje
               nasprotja interesov in tako naprej, disciplinski postopki, številke so minimalne pri
               tem, koliko je v 20 letih teh ljudi tako ali drugače bilo sankcioniranih. Pa da ne bo
               spet narobe razumljeno, tako kot v vsakem drugem sistemu ali podsistemu je tu ogromno
               izjemnih, dobrih, poštenih posameznikov. Ni bilo pa tako rekoč oziroma nadzor je bil
               pomanjkljiv. Dajmo se zavedat, da tudi pri bančnih luknjah, če želite, veste, v vseh
               teh velikih kazenskih ali pa bančnih postopkih, pod vsemi temi listami, krediti in
               tako naprej imate podpise zapriseženih sodnih cenilcev, izvedencev in tako naprej. Ta
               del je treba resno prevetriti.</p>
               <p>Vročanje. Sliši se zopet banalno, vendar je treba vedeti, vročanje, izostanki,
               vabljenja so nekaj, kar na prvi stopnji onemogoča pogosto vodenje in planiranje
               obravnav. Če imaš ti štiri obravnave planirane, potem ti pa dva odpovesta v zadnjem
               trenutku in tako naprej – mi smo to privedli do absurda, tudi v zadnjih tajkunsko ali
               politično odmevnih primerih. Mislim, to, da se sodišče ukvarja s tem, ali je bilo
               neko pisanje vročeno ali ne, da se lahko nekdo izogiba vročanju ali ne, to je v
               današnjem 21. stoletju, kar se mene tiče, absolutno nesprejemljivo. Tu je treba zelo
               hitro sprejeti ukrepe, da se to uredi. Veste, to me spominja na sistem, ko sem bil še
               mulec, pa sem že imel vozniško dovoljenje, včasih ti ni bilo res nobenega prekrška
               treba plačat, vse, kar je bilo, samo pošte nisi dvignil, pa se je to potem uredilo,
               prav, da se je uredilo. Kar se tiče vročanja, gre vse po vrsti. Seveda je to povezano
               s človekovimi pravicami in tu je treba biti pazljiv. V postopkih, kjer pa so vpletene
               pravne osebe ali odvetniki, je treba v najkrajšem času preiti na e-vročanje, ki je
               danes že vpeljano. Sistem obstaja, Vrhovno sodišče ga je razvilo. Sistem obstaja pri
               izvršbi, ni slab sistem. Ampak če imaš odvetnika, odvetniku mora biti vročeno v dveh
               dneh, pika, kar se tega tiče. Če si v gospodarskem sporu, elektronsko vročanje, na
               primer. Zanimivo je to, da, kot rečeno, rešitve že so in bi lahko pomembno prevetrile
               stvari.</p>
               <p>Izostanki in opravičila. Zavzel se bom za to, da kar se tiče zdravniških opravičil,
               se skupaj v sodelovanju s pristojnim ministrstvom oblikuje posebno komisijo, ki bo na
               nek način komisija, na katero se bo lahko sodnik, ki bo dvomil, ali pa stranka, ki bo
               dvomila v korektnost zdravstvenega opravičila, obrnila in v primeru, da se bo
               izkazalo, da opravičilo ni bilo ustrezno in je bilo dano predvsem zato, ker pač nekdo
               nekoga pozna, bodo sankcije, zdaj, kakšne in kako – pač, to področje je treba
               urediti, ker je postalo karikatura.</p>
               <p>Spet mala tehnična zadeva, povezovanje evidenc. Danes se sodstvo pri raznih
               oprostitvah taks, brezplačni pravni pomoči in tako naprej nesorazmerno veliko ukvarja
               s pridobivanjem posameznih podatkov, medtem ko drugi del državnega aparata, centri za
               socialno delo in Ministrstvo za delo, družino in socialne zadeve, ima izjemno zdaj z
               novim sistemom pregled nad določenim socialnim stanjem posameznika. Te evidence
                   je potrebno
               povedati sploh pri izvršbi je to kar pomemben problem.</p>
               <p>Četrti sklop – Ukrepi za odpravljanje korupcijskih tveganj in krepitev odgovornosti
               notranjih kontrol. Prva stvar, ki je, ne bom šel skozi, tukaj imamo na nek način <q>"far
               plan"</q><stage>/?/</stage>, pot, začrtano s strani priporočila GRECA, skupina držav za boj roti
               korupciji pri Svetu Evrope, ki je v zvezi s sodniki ni tožilci Sloveniji predložil
               vrsto, nabor ukrepov, v interesu časa jih zdaj ne bom bral. Absolutno se strinjam z
               njimi, tudi ni vprašanje ali se jaz strinjam z njimi ali ne, Slovenija je članica
               tega odbora na podlagi mednarodne pogodbe in je potrebno in je dolžna te stvari
               uveljaviti ali pa seveda povedati zakaj jih ne bo uveljavila. Jaz ne bi bil rad
               postavljen v situacijo kot pravosodni minister, če bom to postal, da bi iskal tukaj
               izgovore ampak, da se lahko, ne pohvalimo ampak da lahko rečemo, da smo te ukrepe
               izpeljali. spet je žalostno to, na nek način, da bo do premika na temu področju
               prišlo zaradi nekega mednarodnega priporočila.</p>
               <p>Kar se tiče zagotavljanja recimo notranje, če rečemo integritete, tudi kvalitete je
               tukaj še nekaj odprtih možnosti oziroma kar veliko, skozi na eni strani smo rekli
               sodni svet in državno-tožilski svet, skozi odgovornost predsednikov sodišč in vodij
               posameznih okrožnih tožilcev. Zavzemam se pa tudi za vzpostavitev instituta mentorja,
               ki ga ima večina, kolikor mi je znano. Spet, poglejte nisem sodnik, nisem bil sodnik,
               ne poznam v podrobnostih teh primerjalnih zakonodaj pa vendarle sem se s tem
               srečeval, ko sem sodeloval s tujimi mednarodnimi inštitucijami. Tako ob vstopu v
               sodniško službo kot v primeru recimo prvega negativnega mnenja, ki še ne pomeni
               sankcije in tako naprej bi se morala ali pa bi se lahko vpeljal sistem mentorjev, ki
               so na nek način tudi nadzornikov. Možni so tudi občasni strokovni izpit in tako
               naprej, o tem se lahko pogovarjamo.</p>
               <p>V glavnem tukaj med ukinitvijo, v narekovaju, kar je nesprejemljivo, trajnega mandata
               in nadzora nad kvaliteto dela sodišč je še veliko možnosti. Pri čemer pa, še enkrat,
               tukaj ne vidim, da je to naloga oziroma sploh, da je to dopustno delati s sedeža
               ministra za pravosodje ali kjer koli izvršne veje oblasti.</p>
               <p>Ena od ključnih elementov, ki jih vsak pravnik, ki se srečuje v kateri koli fazi ali
               pa vsak posameznik, ki se srečuje v kateri koli fazi s pravosodnim sistemom je
               pomanjkljiva sodna pravnost, zaradi neenotne sodne prakse. Mi imamo danes izrazito
               nepredvidljiv pravni sistem v Republiki Sloveniji, bistveno bolj kot v tujih državah.
               Približno tam – tam smo z drugimi tranzicijskimi državami zato, ker imamo
               nepredvidljive zakone, mislim ne najboljše zakone, zato, ker se srečujemo z novimi
               inštituti in zato, ker imamo situacije kjer o istih stvareh različna višja sodišča
               odločajo različno medtem, ko vrhovne instance včasih relativno dolgo odločajo o
               poenoteni sodni praksi. To ni stvar, ki bi jo bilo mogoče zopet zakonodajno urediti.
               Je nekaj rešitev možnih, možne so rešitve, ki… Spet, veste, mi smo, kako smo mi
               tipično tako normativna družba v, ne vem Avstriji ali Nemčiji imajo tukaj imenovane
               velike senate vrhovnega sodišča kjer lahko civilni ali pa gospodarski oddelek dobi
               seveda podoben ali pa enak problem… Pri nas je na nek način zakonska omejitev, da se
               ta dva senata sestaneta. Imaš samo občo sejo, ne morejo sprejemati, ne morejo o istih
               stvareh odločati, pač takoj ko se gre iz enega na drugega… V glavnem, to so dosti
               tehnične stvari.</p>
               <p>Veliko govora, bom začel krajšati, veliko govora je bilo o časovnicah, da bodo
               časovnice rešile hitrost postopkov.  Treba je priznati, da se sodni zaostanki zmanjšujejo in da se hitrost
               reševanja zadev povečuje. Vsi se bomo strinjali, da ne zadostno, ampak treba je biti
               tudi pošten in reči, da je bil tukaj storjen napredek. Zelo verjetno je, da se bodo
               ti indikatorji spet obrnili zdaj z osebnimi stečaji, ker je tega ogromno in tako
               naprej in to je zgodba zase, vendar časovnice v tem smislu, da mora biti zadeva
               rešena v prvih, ne vem, v 6-ih mesecih na prvi stopnji se meni osebno zdijo povsem
               nerealne in kontra produktivne. Zakaj? Tudi zato, ker imamo relativno urejene te
               stvari na katere sodišča včasih ali pa tožilci nimajo vpliva. Ti napišeš, da moraš v
               6-ih mesecih o nečem lotiti, medtem ko pa ti nekdo pošte ne dviguje dva meseca.
               Karikiram. Drugače pa, po mojem mnenju, in tukaj ne napovedujem dokončne odločitve,
               ampak resen premislek, analizo je na instancah, instančne odločitve bi bile lahko
               vezane na roke iz preprostega razloga, ker je pri njih odločitev vezana samo seveda
               na strokovno zahtevno zadeve, na notranjo organizacijo, ni pa povezana z zunanjimi
               dejavniki. Na instancah se ne zaslišuje, na instancah se ne pridobiva dodatnih
               izvedeniških mnenj in tako naprej, ni vabljena, so izjeme, da se razumemo, sploh ko
               so obravnave in tako naprej, ampak večinoma tukaj je. Se pravi, določeni roki ja, ki
               bi lahko skozi zakonodajni postopek pospešili sojenje. Enako velja za predkazenske in
               kazenske postopke. Ne vem na kakšen način, ker se s tem, ker magične palčice ni,
               vsekakor pa takrat, ko so določena dejanja opravljena, ne smejo stvari biti
               neodločene mesece in leta po vloženi ovadbi, po vloženi – govorim o tistih prehodih
               med posameznimi stadiji, ne govorim o tem koliko časa sama preiskava traja, govorim o
               tem koliko časa traja, ko policija odda ovadbo, da tožilstvo sploh recimo na to
               odreagira ali obratno, pri usmeritvah.</p>
               <p>Tukaj imam jaz en kup enih strani, pa sem že krepko presegel čas, zato bom večinoma
               preskočil, ker verjamem, da se bomo dotaknili posameznih stvari še pri samih
               vprašanjih. Rad bi rekel še dve stvari, ki običajno, mislim, ki spadata pod
               Ministrstvo za pravosodje in v smislu zakonodajne pristojnosti. Eno je Zakon o Sovi.
               Želim sprožiti resno razpravo o noveli Zakona o Sovi v smislu njihovih pristojnosti,
               predvsem pri poseganju v elektronsko zasebnost in tudi nadzorom nad tem organom in
               narediti korak naprej pri spremembi sistema nadzora nad delom represivnih organov v
               povezavi z nadgraditvijo ali določeno spremembo specializiranega oddelka v državnem
               tožilstvu, ki je zdaj zadolžen za pregon kaznivih dejanj, ki jih storijo policisti in
               nekatere druge osebe.</p>
               <p>Glejte, moja na nek način končna beseda je tako. Kot rečeno, Ministrstvo za
               pravosodje danes pokriva, kot del izvršilne oblasti, danes pokriva zelo občutljivo
               področje, ima omejene vzvode vplivanja na sodno vejo oblasti, kar je dobro, ker je to
               temelj demokracije in načela delitve oblasti. Vse kar lahko, kot morebitni pravosodni
               minister storim in bom storil, je da zagotovim, prvič – optimalne pogoje za delovanje
               pravosodja, skozi spremembo tiste zakonodaje, ki je potrebna, skozi vpeljavo
               nekaterih novot, recimo temu, v menedžiranje samega pravosodja, samega Ministrstva za
               pravosodje, z namenom, da se bo lažje odzivalo in suportiralo sodstvo in državno
               tožilstvo, pri čemer pa biti relativno neizprosen do anomalij, ki nastajajo v tem
               sistemu, tako v smislu sodstva, državnega tožilstva in ostalih cehov. In tukaj bi rad še enkrat
               rekel, pod pravosodje, pod neko širšo <q>"marelo"</q> pravosodja sodi en kup cehovskih
               organizacij. Cehi imajo svoje dobre lastnosti in cehi imajo svoje slabe lastnosti,
               stanovske organizacije. Ena od slabih lastnosti, ki jo je treba prebiti, je zaprtost
               cehov in lažna notranja cehovska solidarnost. Mnogo se da narediti, in v to globoko
               verjamem, in na tem področju sem v preteklih službah kaj naredil, je z večjo
               transparentnostjo. Banalen primer vam povem, absolutno, če ne bomo prišli do
               sporazuma s posameznimi cehovskimi organizacijami na tem področju, da bi to sami
               naredili, bom predlagal zakonodajni poseg in to je bistveno večja javnost in
               preglednost različnih disciplinskih, etičnih in pritožbenih postopkov, tako pri
               odvetnikih, kot pri notarjih, kot pri izvršiteljih, kot seveda na državnem tožilstvu
               in v sodstvu.</p>
               <p>In še zadnja stvar, če me vprašate, ob vsem tem kar sem zdaj zelo nepovezano povezal,
               ker je pač, sem mislim, da bom vsaj eno uro govoril, pa vam povem, prva stvar, ki mi
               bo gotovo, kar se tiče prioritet v glavi odzvanjala, če bom šel na; na Zupančičevi,
               ne ali na Beethovnovi, saj ni važno; če bom šel na Ministrstvo za pravosodje, je pa,
               pogledati kaj se da hitro narediti na področju velikih kazenskih postopkov,
               insolvenčne zakonodaje, ki je bila sprejeta pred kratkim, ki je v večini, po moji
               oceni, tudi dober primer, tudi v tem smislu, da je bila dosti široka razprava na to
               temo, da obstaja implementacijska skupina, ki spremlja uveljavitev te zakonodaje, v
               glavnem da pravosodje svoje opravi tudi na tem področju, ki je tesno povezano s
               konkurenčnostjo države in, bomo rekli, spodobnim in spodbudnim gospodarskim okoljem.
               Namreč, v tej združbi, ki je v krizi, in slovenska družba je v krizi, nujno porašča
               število sporov in pravo naj bi bilo namenjeno temu, pravo ni nič drugega, ko olupiš
               vso to čebulo okrog teorije, je sistem namenjen reševanju sporov. In ta sistem je
               dostikrat odpovedal ali je prepočasen in tako naprej. Izboljšave delovanja tega
               sistema imajo dolgoročne posledice na delovanje družbe. In kot rečeno, na tem
               področju je Slovenija v preteklosti v marsičem zamudila vlak in je čas za neke
               korenite, vendar domišljene reforme.</p>
               <p>Opravičujem se, ker sem bil daljši, kot sem rekel.</p>
               <p>Hvala lepa za pozornost in odprt sem za vprašanja.</p>
            </sp>
            <sp xml:id="SDT7-OZP-nujna-1-2014-09-15.sp3">

               <speaker>PREDSEDNICA ANDREJA KATIČ:</speaker>

               <p>Hvala mag. Goranu Klemenčiču za to uvodno predstavitev.</p>
               <p>V nadaljevanju dajem besedo članicam in članom Odbora za pravosodje, da kandidatu za
               ministra postavijo vprašanja. Pri tem bi opozorila, da se vprašanja lahko nanašajo na
               delovno področje Ministrstva za pravosodje in povedala bi še to, da so me sodelavke
               iz strokovne službe obvestile, da nadaljujemo lahko šele ob 9. uri zvečer, tako da
               resno prosim, da smo kratki in jedrnati.</p>
               <p>K besedi so se že prijavili, gospa Marjana Kotnik Poropat, izvolite.</p>
            </sp>
            <sp xml:id="SDT7-OZP-nujna-1-2014-09-15.sp4">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, spoštovana predsednica. Spoštovani in spoštovane, predvsem pa
               spoštovani kandidat za ministra za pravosodje gospod Klemenčič.</p>
               <p>Dve vprašanji bi želela postaviti. In sicer, prvo se nanaša na nadzor oziroma
               sankcije nad delom sodnikov. Koalicijski partnerji ocenjujemo, da je trajni mandat
               sodnikov vrednota, ki se ji zaradi zagotavljanja neodvisnosti sodstva ne moremo
               odpovedati. Strinjamo se tudi, da je smiselno uvesti daljše preizkusno obdobje, za
               izvolitev sodnika v trajno sodniško funkcijo. Glede stanja v sodstvu oziroma v
               pravosodju, je v Državnem zboru bilo opravljenih že mnogo razprav in tudi izrednih
               sej.  Prav tako smo v
               prejšnjem mandatu sprejeli nekaj zakonov na pravosodnem področju, ki bodo po oceni
               Poslanske skupine DeSUS vsaj nekoliko pripomogli k reševanju ključnega problema v
               našem sodnem sistemu, to so sodni zaostanki. V Poslanski skupini DeSUS se zavedamo,
               da določene pomanjkljivosti in napake v slovenskem pravosodju, kar se tiče dela
               sodnikov in sodnega osebja, ne glede na vprašanje primernosti ureditve zakonskih
               določil posameznih materialnih in procesnih zakonov, so. Nekatere med njimi so tudi
               nedopustne in zahtevajo takojšnje ukrepanje. Zato v povezavi s prvo temo, to je
               trajni sodniški mandat in sodni zaostanki, v DeSUS menimo, da bi bilo treba
               prevetriti ustreznost nadzornih mehanizmov nad delom sodnikov. Nadzor nad sodniki naj
               bo učinkovit, zato menimo, da bi bilo treba uvesti ostre sankcije proti sodnikom, ki
               dela ne opravljajo v skladu z zakonskimi določbami in časovnimi okviri. Zanima me,
               spoštovani gospod Klemenčič, vaše stališče do te problematike.</p>
               <p>Če dovolite, še eno vprašanje. Koalicijski partnerji smo v koalicijski pogodbi na
               področju pravosodja glede vrednotenja institucij pravne države zapisali: <q>"Prav tako
               je treba delovati v smeri večje in ustreznejše odzivnosti pravosodja na negativno
               kampanjo proti sodstvu v smislu poskusov njegovega razvrednotenja. Strokovna in
               laična kritika sodstva in drugih pravosodnih institucij mora ostati ne le v okviru
               ustavnih in zakonsko dopustnih meja, pač pa tudi v mejah kulturnega izražanja.
               Spoštovanje institucij pravne države in vladavine prava mora voditi v dosledno
               spoštovanje temeljnega pravnega načela, da je pravnomočne sodbe ob dejstvu sočasnega
               obstoja možnosti izrednih pravnih sredstev dolžna spoštovati vsaka fizična in pravna
               oseba. Odločitve sodišč ne smejo biti predmet političnih napadov ali manipulacij."</q>
               Sprašujem vas, spoštovani gospod Goran Klemenčič, kako se boste spopadli s tem
               problemom, torej problemom negativnega vrednotenja institucij pravne države in
               vladavine prava, ki postaja, žal, že kar stalnica v naši državi. Hvala lepa za
               odgovore.</p>
            </sp>
            <sp xml:id="SDT7-OZP-nujna-1-2014-09-15.sp5">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Predlagam, da oddelamo en sklop vprašanj in potem damo kandidatu za ministra besedo
               za odgovore. Besedo ima dr. Vinko Gorenak.</p>
            </sp>
            <sp xml:id="SDT7-OZP-nujna-1-2014-09-15.sp6">

               <speaker>DR. VINKO GORENAK (PS SDS):</speaker>

               <p>Hvala lepa. Predsednica, prvič komunicirava, ampak to, da bomo do devetih zvečer
               čakali na nadaljevanje, je meni prav, saj v opoziciji znamo delati tudi do sedmih
               zjutraj. In upam, da bo to zmogla tudi koalicija, zato se mi zdi neumestno, da bi
               omejevali zadeve, ker tega ne predvideva niti poslovnik. Ampak, dobro.</p>
               <p>Kar se tiče nastopa kandidata mag. Klemenčiča za ministra za pravosodje bom rekel
               takole. Glejte, gospod Klemenčič, če bi iz <q>"lufta"</q> padel, bi začel zdajle kot
               opozicijski poslanec ploskat po vašem nastopu. Ker pa nisem iz <q>"lufta"</q> padel, pa
               nisem začel ploskat. Jaz moram pozdravit to, kar ste v uvodu napovedali, da so v
               pravosodju potrebne korenite reforme. Moram reči tudi to, da se z veliko stvarmi, pa
               jih bom tudi naštel, z vami zelo strinjam, kar je mogoče nenavadno za opozicijskega
               poslanca; jih bom naštel v nadaljevanju, z nekaterimi se pač seveda tudi ne. Glejte,
               problem, ki ga vidim pri vsem tem, kar ste vi našteli, zlasti pri ZKP-ju, ki že od
               leta 2008 čaka v predalu na Ministrstvu za pravosodje, izdelan na 75, 80%, je čas, v
               katerem delamo. Namreč, na eni strani je problem v tem, da koalicija, vsaj po mojem
               globokem prepričanju, nima roka trajanja dveh let. In drug problem, ki ga vidim pri
               tem, je to, da vi nobenega od preteklih mandatov niste končali, ampak ste ga
               zapustili na sredi poti. Zato se mi zdi, da ne bo možno tega, kar ste napovedali,
               uresničiti. Če grem po vrstnem redu. Sodni svet. Jaz izjemno pozdravljam to, kar ste
               rekli oziroma to, kar ste napovedali, Sodni svet je danes neka institucija, ki je
               sicer ustavna kategorija, ne pozabite pa tega, da nima niti zakona, ki bi
               opredeljeval  delo
               torej sodnega sveta. In sodni svet danes deluje v okviru tistega ustavnega člena, ki
               ga imamo, neodvisen tudi od Boga. Tudi Bog in plavo nebo je sicer nad njim ampak
               tisti sicer nad njim ampak tisti ne ukrepajo. Zadnji takšen primer dela sodnega sveta
               je 4. 9. letošnje leto, ko vse inštitucije v tej državi in pravosodni minister in vsi
               po vrsti rečejo, da je v Celju, ne vem, primeren kandidat za predsednika sodišča
               gospod Jazbinšek. Potem ta sodni svet reče, ni res, ne upošteva niti enega mnenja in
               določi nekega drugega kandidata. Tako da, če boste posegli v sodni svet se mi zdi res
               korektno in prav in da boste iz sodnega sveta naredili več kot, bom rekel, lonec za
               kuhanje mineštre, ker drugega danes v bistvu ni. In, če bo iz tega nastala neka
               inštitucija, ki bo dobra, jaz to lahko samo pozdravim.</p>
               <p>Čisto enako velja za državno-tožilski svet, ki je od leta 2011 zaradi novele gospoda
               Zalarja popolnoma politična inštitucija. Jaz, kot minister, pristojen tudi za
               tožilstvo sem takrat ponudil tožilski organizaciji, spremenimo zakon in naredimo si
               seveda, naredimo državno tožilski svet, ki bo izključno strokovna inštitucija,
               sestavljena samo iz tožilcev. In odgovor je bil ne, ker gospodu Fišerju ustreza to
               kar je trenutno stanje.</p>
               <p>O trajnem mandatu je bilo tudi veliko govora, tudi gospa Poropat je o tem govorila…
               Jaz ne vem zakaj se toliko s tem ukvarjate, niti kot kandidat za ministra niti kot
               poslanci in tako dalje… Ja, kdo pa ogroža trajni mandat? A obstaja v Sloveniji ena
               politična stranka, ki ima v programu zapisano, da bo ukinila trajni mandat? Takšne
               stranke ni. Če kdo pogleda naš program, ker sem bil sam odgovoren, je popolnoma
               identičen kar ste vi povedali. Zdaj, jaz nisem vas kopiral ali ste vi nas, to pa zdaj
               ne vem. Mi smo točno rekli, da je potrebno narediti bistveno daljše časovno obdobje
               za prehod v trajni mandat in nikoli nismo rekli, da je potrebno trajni mandat
               ukiniti, ker to bi bila pač neka norma, ki bi sodila nekam dol v Afriko ali pa v
               Azijo.</p>
               <p>Ni pa normalno, to kar je danes, da sodnik dobi pri tridesetih letih trajni mandat in
               ga ima do smrti, odnosno do upokojitve. To pa res ni normalno in prav je, da se to
               uredi na drugačen način, skratka, s prehodnim obdobjem. Gospod Klemenčič oba veva,
               kaj pomeni priti do izrednega profesorja in če boste naredili nekaj podobnega,da bodo
               sodniki dobili trajni mandat, tako kot izredni profesorji na fakultetah, potem mislim
               da ste na pravi poti, samo če boste to uspeli. Toliko o trajnem mandatu.</p>
               <p>Kar se tiče supervizorjev v pravosodju, jaz nimam prave predstave kaj ste si
               zamislili ampak, sliši se dobro in jaz vam želim, da boste pri tem uspešni, zlasti
               pri tem, da bi ti postopki bili bolj pod vplivom, bolj pod drobnogledom recimo
               javnosti.</p>
               <p>Zdaj, center za izobraževanje, ki ste ga omenili, jaz mislim da je dobra inštitucija,
               ustanovil jo je dr. Šturm. Jaz verjamem, da vi veste, da jo je ustanovil on, saj
               konec koncev ste tam kar predavali nekaj kot tudi sedanji predsednik Vlade, ki
               nastaja.</p>
               <p>Zdaj, jaz bom šel z nekaj vprašanji in se bom najprej lotil vprašanja ugleda
               pravosodja, s katerim se tudi gospa Poropat tako ukvarja. Seveda mislite, tisti ki
               ste nastopali, vidva ki sta do zdaj nastopala in tisti, ki še verjetno boste, ki
               govorite o rušenju pravosodju, o vplivanju na pravosodje in ne vem kaj še vse.
               Verjamem, da mislite dogajanje pred slovenskimi sodišči in da to ruši ugled
               pravosodja. Ne, gospe in gospodje, jaz ne bom govoril o ugledu slovenskega pravosodja
               v mojem imenu ampak bom citiral nekaj določil, ki so jih povedali strokovnjaki na
               temu področju. Poglejte: <q>"Slovensko sodstvo ostaja bolj učinkovito pri reševanju manj
               pomembnih zadev, medtem ko je pa stanje na področju obravnavanega gospodarskega
               kriminala in korupcije porazno."</q> Avtor Boštjan M. Zupančič. Isti avtor pravi takole o
               predsedniku Vrhovnega sodišča: <q>"Ko predsednik Vrhovega sodišča, Branko Masleša,
               razlaga da je sodstvo v dobri kondiciji se vzpostavlja vprašanje na katerem planetu
               živi."</q> Dalje pravi, isti avtor: <q>"Pri nas je vir problema pravna fakulteta, vem za
               konkretne primere ljudi, ki so bili retardirani in so naredili pravno fakulteto, ker
               jih nihče ni vprašal koliko je dva in dva"</q>.  To so torej problemi. Recimo, Boštjan M. Župančič
               pravi še naslednje: <q>"Predvsem je slovensko pravosodje dedič komunističnega bremena…"</q>
               in tako dalje in tako dalje.</p>
               <p>Vidite, to so problemi ampak to ni ugotovitev opozicije ali mene, ki se s pravosodjem
               ukvarjam pač šest ali pa sedem let tukaj v parlamentu ampak je to ugotovitev ljudi,
               ki so člani evropsko pomembnih inštitucij kot je Evropsko sodišče za človekove
               pravice. Jaz ne bi rad v nadaljevanju citiral veliko ampak samo še nekaj, na kratko.
               Ne bom dr. Klemna Jakliča, ki na ljubljanski pravni fakulteti ni primeren za
               asistenta je pa primeren za to, da poučuje bodoče ameriške sodnike, to je pa
               primeren. Toliko o pravni fakulteti, da smo si na jasnem.</p>
               <p>Samo še dva citata na kratko, poglejte ustavni sodnik Jan Zobec je na ameriškem
               pravniškem združenju, leta 2013 povedal naslednje: <q>"Problem slovenskega sodstva ni
               toliko o vplivu ali posameznih vplivih nanj v podrejanju s strani drugih vej oblasti,
               glavna težava ni v prodiranju politike v sodstvo"</q> to ni težava pravi. <q>"Kardinalni
               problem slovenskega sodstva je sodstvo samo in seveda politika v njem."</q> Ker se je kot
               dediščina totalitarnega obdobja ohranila v zakrknjenih staro režimskih miselnih
               vzorcih in tako dalje in tako dalje. On torej pove, da je problem slovenskega
               pravosodja politika v pravosodju in to je leva politična opcija. Saj mi nimamo
               nobenega vpliva na pravosodje ampak se sodniki sami torej ravnajo po tem kar pač
               proizvaja, misli in dela leva politična opcija. Toliko o tem.</p>
               <p>Nekaj konkretnih vprašanj zdaj gospod Klemenčič, jaz bi prosil, če mi skušate
               odgovoriti na vprašanje ali vi vidite poleg potrebe spreminjanja zakonodaje tudi
               potrebo po spreminjanju Ustave? To bi bilo konkretno vprašanje.</p>
               <p>Pozdravljam tisto, kar ste govorili o tem ,da je potrebno zaostriti odgovornost
               vendar si ne znam predstavljati, kako boste to dosegli, neposrednega vpliva kot
               minister ne boste imeli razen skozi zakonodajo, ki pa je gospodje na Tavčarjevi ne
               bodo hoteli izvajati, to je problem. Sprašujem vas, kakšen je vas odnos do tega, do
               raziskovalne naloge dr. Šturma, ki je bil tudi vaš predlagatelj, ki je ugotovil, da v
               štiristo štiridesetih primerih je šlo za kršitev človekovih pravic in kršitev Ustave,
               ki so jo storili sodniki in sicer tisoč dvesto sodnikov, na različnih instancah.
               Mnogi boste rekli, saj sodnikov je samo devetsto, to je sicer res ampak eni so lahko
               odločali v več senatih, torej v več primerih. Kaj boste tukaj naredili? Kaj je
               potrebno tukaj narediti? Če sodniki kršijo ustavo. In vi imate tam gospoda Maslešo,
               ki je predsednik in je ne vem koliko deset in tolikokrat kršil Ustavo. Z vidika
               varovanja človekovih pravic. To je ugotovilo Ustavno sodišče, ne jaz.</p>
               <p>Gremo naprej; zdaj malo ste zavili in zato vas nisem razumel, ali je po vašem mnenju
               dovoljeno, da se komentirajo sodne odločitve, da se kritizirajo, da se o njih
               razpravlja o strokovni laični javnosti. Ali je po vašem dovoljeno, da se demonstrira
               pred sodiščem? Vas bi vprašal za vaš pogled na to.</p>
               <p>Kar se tiče, vi niste nič govorili o denarju, seveda za to koalicijo, ne vem kako je
               z denarjem. Veste, pri denarju se vse konča, tam boste tudi razpadli, prej kot slej,
               če ne boste razmišljali o denarju. Jaz vam želim uspešno delo, kar sem vam rekel že
               na plenarni seji.</p>
               <p>Poglejte 86,9 evrov za delovanje pravosodnega sistema plača vsak državljan Slovenije,
               povprečje EU Je več kot enkrat manjše, 41 evrov. Na sto tisoč prebivalcev imamo
               enainsedemdeset sodnikov, EU petinštirideset sodnikov. V Sloveniji povprečno
               pravosodju zaupa, tukaj imate tabelo, 24 % državljanov. In Slovenija je tukaj zadnja.
               Pa ni problem, ne boste mi rekli, da je problem v demonstriranju pred sodiščem, to ni
               problem, po mojem mnenju, problem je Branko Maček, ki ga je Vrhovno sodišče oprostilo
               pa ga dalo v ponovno sojenje, ker so se tisti spodaj zmotili pa je ubil tri ljudi na
               avtocesti. Problem je Balkanski bojevnik, problem je <stage>/ nerazumljivo/</stage>, če želite,
               problem je to, da nimamo v primeru Ljubljanske banke odnosno bančnega sistema ene
               sodbe, niti  na prvi
               stopnji ne. Imamo pa sodbo Lužar v zadevi Orion, ki je oproščen, to pa imajo ja.
               Vidite, to so problemi zaupanja v pravosodje in ne kaj drugega. In še nekaj. Lansko
               leto je vaš predhodnik podpisal zavezo državljanu, in sta minister in gospod Masleša
               podpisala zavezo, minister se je zavezal, da bo dal 1,5 plus 2,3 milijona in jih je
               tudi zagotovil, gospod Masleša pa se je zavezal, da bo imel 1. 7. letos 927 sodnikov
               ali da bo znižal število sodnikov. No, gospod Masleša je denar pobral za sodišče,
               sodišče pa ima 962 sodnikov, seveda torej ni znižal števila zaposlenih, je pa celo
               presegel zaposlitev strokovnih sodelavcev.</p>
               <p>Vprašanje še za vas: Ali boste kaj posegli v to, da bomo imeli enako stanje, kot je
               na Hrvaškem ali v Italiji, recimo, ko so sodili Sanaderju ste lahko videli sodnike,
               ki so v kamero brali sodbo. Sodnik je celo stal iz spoštovanja do državljanov.
               Sodnice v Italiji, ki so sodile Berlusconiju, tri gospe so sedele in jih je kamera
               snemala. Pri nas pa neka spletna stran objavi sliko sodnika, potem pa dobi prepoved
               objave in grožnjo s kaznijo. Zakaj ne bi bilo pri nas tako, kot je tam.</p>
               <p>Ker moram pohiteti, se zavedam predsednica, zelo telegrafsko: Kako gledate na
               tožilsko organizacijo, gospod Klemenčič, namreč jaz ne vem koliko ste spremljali,
               zadnja tri leta verjetno ste, vendar vaš predhodnik gospod Zalar je naredil tožilsko
               organizacijo, nad katero ni nobene kontrole. Tisti, ki poznate ali pa ne poznate, bom
               dal samo en primer. Poglejte. Če se tožilec odloči, da v tem spisu, ki ga je dobil s
               strani policije, ne gre za umor, pač ne gre za umor. Zadeva je ad acta in nad njim
               nima nihče kontrole, niti šef tožilstva, niti gospod Fišer, nihče, nihče in nihče.
               Poenostavljeno sem povedal, ampak tako je tudi točno. Nihče. Če se sodnik zmoti ima
               instanco, če pa se tožilec zmoti, ga pa ni boga je samo bog in plavo nebo, ki ne
               izreka sankcij. Vsi tožilci in sodniki, kot veste, vam lahko odidejo jutri ali danes
               ob polnoči med odvetnike. Ali boste to kaj spremenili? Jaz vam lahko naštejem, pa ne
               želim naštevati, ker je predolgo, vem gospa predsednica, zato bom rekel samo tako.
               Nemški sodnik lahko v primeru, ko je ugotovljeno, da je kršil zakonodajo, da je
               napačno uporabil zakon, mu tudi v pokoju vzamejo 30% pokojnine, zato, da se plačujejo
               odškodnine. Naši sodniki ne odgovarjajo za nič, noben sodnik ni odgovoren za nič. In
               noben sodnik praktično ne leti na cesto, enako velja za tožilce. Številke v Nemčiji,
               Italiji, jaz vam lahko verjamem, da boste kmalu poslušali te stvari še enkrat na
               kakšni plenarni seji, zato bom skrajšal, pri nas se ne zgodi nič. Ali boste ukrepali
               na tem področju?</p>
               <p>Čisto na kratko, insolvenčna zakonodaja, ste jo malo celo pohvalili, jaz ne vidim
               hvale insolvenčni zakonodaji, ker insolvenčna zakonodaja ščiti barabe in tiste, ki
               odnašajo iz firm, delavec pa ne dobi nič. Samo primer vam bom rekel. V Vidmu Krško je
               sodnik dosodil nagrado stečajnemu upravitelju v višini 400 in nekaj tisoč evrov,
               recimo, Videm Krško je to bil, pri čemer pa se je zmotil ali veste. Pozabil je, da mu
               je tri leta nazaj že 150 tisoč evrov dal, no in to potrdi Višje sodišče v Ljubljani
               in potem rečejo, ja, bog pomagaj, v žep je dal. Poslanec Gorenak ga pozove, da naj
               javno vrne tisti denar, on pa pravi: Ne bom, in se potem nič ne zgodi. Tako, da jaz
               verjamem, da boste tudi tukaj kaj lahko naredili. Namreč, problemi, ki jih jaz vidim
               ta so dodeljevanje zadev, ker sodniki ne spoštujejo zakonodaje o abecednem vrstnem
               redu dodeljevanja, ne spoštujejo, x primerov vam lahko dokažem.  Druga zadeva, problem je v denarnih
               nagradah, kjer sodniki ne spoštujejo uredbe s tega področja in dodeljujejo tudi višje
               nagrade, primer je gospa Jelka Rozman, je gospodu Branetu Goršetu, kot stečajnemu
               upravitelju 5-krat dosodila previsoko nagrado. 5-krat, res, resnično, in za nagrado
               je napredovala, to pa je problem.</p>
               <p>Še eno resno vprašanje. Recimo naše zastopanje pred Evropskim sodiščem za človekove
               pravice in pred drugimi institucijami. Jaz trdim, da tako v primeru Ljubljanska banka
               in plačevanje kreditov, torej tožba, ki smo jo izgubili, kot tudi v primeru
               izbrisanih je razlog v nekvalitetnem zastopanju države Republike Slovenije. Če sodnik
               za prekrške, bivši, ali sodnica za prekrške, brez da bi jo specializirali, pošljemo v
               Strasbourg in zagovarja izbrisane, oprostite, je uspeh izbrisanih vnaprej
               zagotovljen. Tu je treba kaj narediti.</p>
               <p>Zdaj čisto za zaključek. Mene zelo skrbi pisanje Mladine in o tem, da boste ukinili
               to skupino za preiskovanje kaznivih dejanj policistov. Ker, če tisto drži, če je
               izvedba tisto, kar piše Mladina, pa nisem koalicijskega sporazuma tako razumel, jaz
               sem razumel, da ga boste nadgradili, in če ga boste nadgradili bi prosil, da mi
               poveste kako ste si zamislili to zadevo, ker če bi bilo tako, kot je tam napisano, da
               boste samo ukinjali in da bo šlo nazaj v Policijo, potem bi bil to korak nazaj, vsaj
               po moje. Ampak, novinar Petrovčič vas seveda veselo hvali, ker boste baje nazaj dali
               v Policijo zadevo, kar se meni osebno zdi nesprejemljivo.</p>
               <p>Zakon o integriteti in preprečevanju korupcije, sprašujem vas kaj boste naredili, če
               bo Ustavno sodišče to razveljavilo. Namreč če Ustavno sodišče to razveljavi, pade
               vaše poročilo o zadevi predsedniki strank, potem tisto poročilo nima več nog. Kaj
               boste naredili, če bo prišlo do tega.</p>
               <p>Spoštovanje pravne države imate v koalicijski, tukaj bom končal gospa predsednica,
               spoštovanje pravne države imate v koalicijski pogodbi napisano ne vem kolikokrat, ne
               samo da se pravna država, v vseh tistih sklonih in je to, pravzaprav je to tudi zmaga
               stranke Mira Cerarja na tem. Zdaj pa vas sprašujem eno stvar, kako vi gledate, in to
               boste odgovorili, pa ne, lahko tudi rečete to vaša stvar poslanska tukaj, ampak
               glejte. Predsednik stranke Cerar pravi: Spoštovanje pravne države. Ja, fino.
               Bratuškova sebe predlaga, da bo šla v Bruselj, pa še kar spoštujemo pravno državo. 4
               ministri so za, 6 jih je proti, pa je sklep sprejet, po nekem čudnem poslovniku. To
               je zame, za moje pojme nesprejemljivo. Hkrati pa v primeru Janeza Janše ta isti
               predsednik pravi: Ja, ni sprejemljivo, da bi bil poslanec. Ja, kako?! Naj gospod reče
               en člen zakona, ne pa da formira neko skupino, jaz upam, da bodo vaše delovne skupine
               kvalitetnejše in bistveno boljše.</p>
               <p>Toliko z moje strani. Hvala lepa.</p>
            </sp>
            <sp xml:id="SDT7-OZP-nujna-1-2014-09-15.sp7">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Gospod Andrej Čuš.</p>
            </sp>
            <sp xml:id="SDT7-OZP-nujna-1-2014-09-15.sp8">

               <speaker>ANDREJ ČUŠ (PS SDS):</speaker>

               <p>Hvala za besedo. Tako gospodu Klemenčiču, kot vsem članom odbora.</p>
               <p>Ja, saj takšnemu nastopu gospoda Gorenaka je težko kaj dodati, ampak vseeno,
               dovolite, da tudi sam povem nekaj svojih misli ter besed.</p>
               <p>Gospod Klemenčič niste ravno politični novinec, v politične vode ste stopili že kar
               nekaj let nazaj, bili ste tudi državni sekretar pri ministrici Katarini Kresal in me
               zanima kako ocenjujete svoje sodelovanje s Katarino Kresal v preteklosti in tudi kdaj
               ste se z njo nazadnje slišali.</p>
               <p>Prav tako me zanima če ste član katere politične stranke. Vseeno sem jaz nekako
               pričakoval, da boste vi kandidat novih obrazov na novih državnozborskih volitvah.</p>
               <p>V petek je v Državnem zboru potekala seja Komisije za peticije, katere se žal niste
               udeležili in mislim, da ste s tem pustili nek grenak priokus ali pečat tej seji in
               upam, da se boste v prihodnje udeleževali teh sej, v kolikor boste na njih
               vabljeni.</p>
               <p>Ker smo na področju pravosodja, zakonodaje in ker veljate, kot oseba v javnosti z
               visoko integriteto ter spoštujete moralno etične standarde, me zanima kdaj boste
               potem k odstopu pozvali mandatarja Mira Cerarja, ki je  prepozno prijavil svoje premoženje Komisiji za
               preprečevanje korupcije in tako kršil veljavno zakonodajo. Po kuloarjih, pa tudi v
               medijih se govori, da ste se pred nekaj dnevi sestali s podpredsednico Vrhovnega
               sodišča, gospo Nino Betteto, v eni izmed ljubljanskih slaščičarn, pa me zanima, ali
               lahko poveste, o čem ste se na tem sestanku pogovarjali. Danes že vseskozi poslušamo,
               kako ena stranka ruši sodstvo, ne vem kaj vse. Spoštovane in spoštovani, najprej je
               treba nekaj zgraditi, da lahko rušiš.</p>
               <p>Bi pa rekel, da pozdravljam to vašo pobudo – sicer ne vem, kako si predstavljate tega
               supervizorja, ampak sam si ga predstavljam, da bi bila javno vidna glasovanja
               sodnikov. In če boste šli v to, v transparentnost, torej, da bomo vedeli, kdo kje
               kako glasuje, potem vam bom za ta ukrep seveda čestital.</p>
               <p>Pred sabo imam enega izmed grafov o zaupanju v sodstvo v posameznih državah članicah
               Evropske unije in v Sloveniji je to zaupanje na 24%, najmanj izmed vseh. Zanima me,
               zakaj je po vašem mnenju to zaupanje na tako nizki stopnji, ko pa je marsikatera
               druga država, s katero smo se radi včasih primerjali, visoko pred nami.</p>
               <p>V procesu približevanja Slovenije Evropski uniji je nemški sodnik Norman Dukoff,
               preden je končal svoj mandat, na novinarski konferenci ugotovil, da ni bilo nikakršne
               spremembe pri mentaliteti slovenskih sodnikov. Ocenil je, da se sodniki pri nas
               ukvarjajo predvsem s ščitenjem svojih privilegijev in plač. Nadalje je povedal, da je
               imela Slovenija takrat 774 sodnikov za okoli 2 milijona prebivalcev, torej 50% več,
               kot jih je bilo takrat v Nemčiji. In današnje stanje je še slabše. Evropska komisija
               je 27. marca lani objavila poročilo Pregled stanja na področju pravosodja. Evropska
               komisija vidi pravosodje kot bistven segment, ki lahko pripomore k odpravi krize. V
               Sloveniji tega še nismo odpravili, zakaj, ne vem, ampak bom vesel kakšnega vašega
               komentarja. V isti sapi pa Evropska komisija ugotavlja izjemno velike razlike med
               državami članicami v trajanju civilnih in gospodarskih pravdnih zadev. Slovenija je
               na 4. mestu, ampak od zadaj naprej, za nami so le še Ciper, Malta in Italija.</p>
               <p>Ker je še kar nekaj aktualnega dogajanja pravosodja tudi zdaj, kljub temu, da je
               Vlada Alenke Bratušek propadla, pa me zanima, ali se vam zdi zakonito in etično, da
               je sedanji minister dal soglasje k novi visoki odvetniški tarifi v času, ko
               opravljajo samo tekoče posle, ker je Vlada padla. In se vam zdi pošteno, da bodo
               morale stranke zdaj spet plačevati visoke odvetniške stroške za vsako opravljeno
               procesno dejanje odvetnika posebej, ker posledično se bodo podaljšali tudi sodni
               postopki. Zanima me tudi, ali si boste prizadevali za znižanje notarskih tarif in če
               si boste, za koliko.</p>
               <p>Morda načrtujete v sodni veji oblasti tudi kakšne varčevalne ukrepe in v kolikšni
               meri? Ali ste mnenja, da bi morali zaostriti vprašanje odgovornosti za procesne
               napake ter druge nepravilnosti v pravosodju – če, prosim, kako. Torej, tu bi prosil
               res za nekaj konkretnih odgovorov.</p>
               <p>Kot zadnje pa me zanima, kdaj bodo ljudje odgovarjali nastalo bančno luknjo, ko je
               par banditov okradlo prihodnost vsem mladim in generacijam, ki šele prihajajo.
               Hvala.</p>
            </sp>
            <sp xml:id="SDT7-OZP-nujna-1-2014-09-15.sp9">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Želite že odgovarjati ali damo besedo še enemu članu? … <stage>/ Oglašanje v ozadju./</stage> Hvala.
               Gospod mag. Branko Grims, izvolite.</p>
            </sp>
            <sp xml:id="SDT7-OZP-nujna-1-2014-09-15.sp10">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem prav lep pozdrav!</p>
               <p>Najprej bi opozoril, da je čas, v katerem tega konkretnega kandidata zaslišujemo,
               izjemno simbolen, tudi zanj osebno, kajti v tem trenutku se končuje  največji politični projekt, pri
               katerem je on imel odločilno vlogo in v katerem je sodeloval v takšni ali drugačni
               funkciji v svojem življenju. Namreč, gospa Alenka Bratušek postaja evropska komisarka
               in brez mag. Gorana Klemenčiča in njegove vloge, gospa mag. Alenka Bratušek ne bi
               nikdar postala evropska komisarka, tako da, upam da ste na to ponosni, večina
               Slovencev z mano vred sicer na to žal ni ponosna.</p>
               <p>Zdaj, ko gre za vprašanje vaše kandidature za ministra bi spomnil, da imate tukaj
               pravzaprav že kar neko zgodovino. Bil ste državni sekretar, torej na politični
               funkciji. Od tam ste šli na neodvisno institucijo, Komisijo za preganjanje korupcije,
               kjer ste bili predsednik in gospod Rok Praprotnik vaš namestnik. Gospod Rok
               Praprotnik je po vašem največjem političnem projektu postal zdaj ena od ključnih
               osebnosti v Novi ljubljanski banki, čeprav kolikor je meni znano ne po izobrazbi, ne
               po izkušnjah ni imel nobene zvez z bančnim sistemom ali ekonomijo, vi pa kandidirate
               iz neodvisne inštitucije za ministra. Pa me samo zanima, če lahko poveste na pamet
               definicijo sistemske korupcije in pa koruptivnega ravnanja in pa poveste, če poznate
               kakšen boljši primer od tega, ki sem ga ravnokar opisal. Pa seveda, če je to tista
               neodvisnost, ki jo lahko pričakujemo od institucij pravosodja v času, ko boste vi
               minister.</p>
               <p>Drugo konkretno vprašanje je pa v zvezi z eno zakonodajo, ki sodi v vaše področje pa
               se ji vsi izogibajo, čeprav bi bila nujno, nujno potrebna spremembe. Namreč, mi imamo
               sodne takse in še marsikaj drugega, praktično zelo primerljive z Evropo, komaj kaj
               nižje od sosednje Avstrije ali pa, če želite Nemčija in sodimo v rimsko germanski,
               ustavno-pravni red. Torej v ta isti prostor. Ampak, ko gre pa za odškodnine, smo pa
               tako zelo daleč stran in nekje še celo v socializmu, da to presega zdrav razum.
               Zlasti, ko gre za vprašanja zdravja, psihičnega, fizičnega zdravja pa tudi, če želite
               vprašanja človeške integritete, človekovih pravic, vsega ostalega.</p>
               <p>Konkreten primer, vsi dobro poznate zgodbo, da je nedavno prišlo do presoje na
               ptujskem sodišču, da je nekdo, ki je res iz skrajne zdravniške malomarnosti izgubil
               nogo dobil dosojeno na prvi stopnji petsto tisoč evrov, kar bi bila prva evropsko
               primerljiva odškodnina za hudo zdravstveno napako, za hudo malomarnost. Žal, kaj se
               je zgodilo? Naslednja instanca je to razveljavila in dosodila, ne boste verjeli,
               dvajset tisoč evrov.</p>
               <p>Ampak, to ni še nič proti primeru s katerim sem bil seznanjen tik pred koncem
               prejšnjega mandata s strani dr. Strobeje<stage>/?/</stage>, znane odvetnice, ki zastopa predvsem
               tiste, ki so socialno ogroženi. In seznanila me je z naslednjim primerom in priimek
               bom seveda spustil, tudi ona mi ga ni takrat zaupala sem pa preveril in so podatki
               več kot pravilni, bom uporabil vse njene besede prosim, citiram po spominu <q>"Gre za
               mladoletno deklico, ki jo je na poročno noč, ko je poročil njeno mamo posilil očim in
               jo posiljeval deset let, vse do njene polnoletnosti. Pri tem jo je tako grobo ranil,
               da nikdar ne bo mogla imeti otrok. Deklici se je omračil um in danes je psihiatrično
               zdravljena. Njen očim je bil zelo premožna oseba in je. Sodišče ji je dosodilo za
               deset let takšnega trpljenja, za popolnoma uničeno človeško življenje, verjeli ali
               ne, sedem tisoč evrov."</q> Če to ni nacionalna sramota potem ne vem kaj je. To je
               zanikanje vseh temeljnih vrednot, ki jih ščiti slovenska Ustava, vrednote človeškega
               življenja, vrednote zdravja, vrednote spoštovanja človeške integritete in če želite
               vse tisto, kar ščitijo mednarodne konvencije o varovanju otrokovih pravic, še
               posebej. Ki smo jih mi že zdavnaj ratificirali in se torej lahko uporabljajo tudi
               neposredno.</p>
               <p>Ob tem poslušam, da je celo pravosodje, ki bi lahko samo, če bi želelo šlo v evropski
               smeri, zadnje čase spet pod sedanjim vodstvom storilo nasprotne korake, da dajejo signale in bodo
               odškodnine čim nižje. In po tem se oddaljujemo od Evrope svetlobna leta. In zato
               marsikateri del slovenskega družbenega življenja ne funkcionira tako, kot bi bilo
               potrebno.</p>
               <p>Vsi govorijo o kazenskih postopkih, o odškodninah in o vsem tistem pa se molči. Kaj
               bi bilo potrebno spremeniti glede na to, da očitno pravosodje naklepno znižuje
               odškodnine in se o temu delu še bolj oddaljuje od evropskih norm, takšnih, kot jih
               razume moderna, razvita, združena Evropa. Potrebno bi bilo spremeniti zakonodajo
               tako, da bi se o njej zelo jasno zapisala tudi penalna funkcija odškodnine. To ni
               nekaj novega, o tem obstajajo že tudi učbeniki, tudi nekaterih doktorjev znanosti,
               tudi nekaterih najbolj znanih in uglednih slovenskih odvetnikov ampak ne spremeni pa
               se ničesar. In zato želim jasen odgovor ali boste končno ugriznili v to kislo jabolko
               in poleg tega, da smo že zdavnaj po višini tistega, kar človeka bremeni, ko gre po
               pravico na sodišče, recimo po višini sodnih taks, po višini odvetniških storitev,
               primerljivi z Evropo, povsem primerljivi, marsikdaj celo nad povprečjem ali boste
               naredili primerljive tudi odškodnine?</p>
            </sp>
            <sp xml:id="SDT7-OZP-nujna-1-2014-09-15.sp11">

               <speaker>PREDSEDNICA ANDREJA KATIČ:</speaker>

               <p>Hvala. </p>
               <p>Besedo dajem še gospe Ksenji Korenjak Kramar, potem pa bi zaključili prvi sklop.</p>
            </sp>
            <sp xml:id="SDT7-OZP-nujna-1-2014-09-15.sp12">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa, za besedo. Spoštovani kandidat, spoštovane poslanke in poslanci.</p>
               <p>Veseli me torej to izvajanje, ki sem ga slišala, predvsem v smeri ureditve razmerja
               med posameznimi gradniki znotraj pravosodnega sistema, nadgradnja informatizacije,
               torej v smislu nadaljnje izgradnje in pa pospešitve in pa projekt Supervizor, vse
               verjetno, prepričana sem v temu smislu, za zagotavljanje nadaljnje pravne varnosti in
               pa temelje pravne države.</p>
               <p>Bi pa postavila vprašanje v bistvu v smeri samega izvajanja lobistične zakonodaje.
               Tukaj je bilo danes, tudi veliko govora v sami predstaviti o tem, da je potrebno
               zagotavljati transparentnost samega delovanja znotraj pravosodnega sistema in
               zmanjševanje koruptivnih tveganj in v tej luči seveda je tudi potrebno obravnavati
               torej to lobistično zakonodajo, nadzor nad lobiranjem v samem državnem zboru in pa
               potem tudi zagotavljanje tega na lokalnih nivojih in tudi dosledno poročati o takšnih
               lobističnih stikih. In zato bi torej želela odgovor na vprašanje, kako boste v bistvu
               vzpostavljali ta nadzor, da se bo lobistična zakonodaja izvajala v teh okvirih in
               torej tudi kako si to čisto konkretno predstavljate? Hvala lepa.</p>
            </sp>
            <sp xml:id="SDT7-OZP-nujna-1-2014-09-15.sp13">

               <speaker>PREDSEDNICA ANDREJA KATIČ:</speaker>

               <p>Hvala. Izvolite, odgovore.</p>
            </sp>
            <sp xml:id="SDT7-OZP-nujna-1-2014-09-15.sp14">

               <speaker>MAG. GORAN KLEMENČIČ:</speaker>

               <p>Hvala vsem poslankam in poslancem za vprašanja. Nekatera se malce prekrivajo, če na
               kaj ne bom odgovoril me boste pač opozorili.</p>
               <p>Najprej na splošno glede sistema nadzora in sankcioniranja znotraj pravosodja;
               odgovarjam vam pa tudi seveda dajem mali komentar na to… Jaz se ne morem strinjati,
               da pavšalno rečemo, nihče za nič ne odgovarja. To se ne strinjam. Ta sistem, jaz pač
               predstavljam svoje mnenje. Sem pošteno rekel, da menim, da sistem odgovornosti
               znotraj pravosodnih gradnikov ni ustrezen, ni dovolj učinkovit. Tako kot to mimogrede
               velja za sistem politične odgovornosti, kazenske odgovornosti, civilne odgovornosti,
               vseh podsistemov. Ta država ima na splošno problem z odgovornostjo.</p>
               <p>Eden od razlogov, po mojem, zakaj in to je pač odgovor da, mislim da kar se tiče
               pravosodja in tožilstva je v tem, da, poglejte, mi imamo postavljen sistem, ki
               omogoča vse tudi najvišje sankcije. tudi, veste cel nabor od opomina do seveda
               zapustitve. Še pred leti takšnih primerov ni bilo, zdaj se že pojavljajo. Se
               pojavljajo. Zanimivo, pojavljajo se v pravosodju medtem, ko tožilstvo po primerjalnih
               statistikah ima bistveno manj teh postopkov, kar mislim da je svojevrsten problem.
               Ker je pač  dejstvo,
               da se verjetno na sodstvu več pritiskalo od zdaj na nek način stališča javnosti kot
               pa na tožilstvo, ne pa z vidika politike seveda. Tako da, tukaj… Potem je še celoten
               sistem notranjih kontrol in sankcioniranja, bi bilo po mojem potrebno prevetriti,
               zato ker danes imate strašansko veliko akterjev, ki lahko deloma izvaja nek nadzor,
               predlaga nadzor, itn., potem se pa to prelaga. Veste, eden izvrši nadzor pa potem
               nekaj lahko delajo višji sodniki, mislim nadrejeni sodniki, nekaj predsedniki, nekaj
               gre na sodni svet, nekaj lahko sproži pravosodna uprava, potem pravosodna uprava,
               govorim o Ministrstvu za pravosodje, lahko pod včasih celo, v narekovaju, pretvezo
               preverjanja sodnih taks gleda v konkretne spise kar je nedopustno, tako da, na tem
               področju po pravici povedano, se absolutno zavedam problema, poznam kakšen je sedanji
               sistem. Mislim, da je nepregleden, ne transparenten, deloma obremenjen z lažno
               notranjo solidarnostjo, tako kot vsi podsistemi, deloma onemogoča celo ljudem, poznam
               primere, kjer v bistvu so se, so bile iskrene želje recimo predsednic ali
               predsednikov sodišč, da bi nekaj storili proti sodnikom ali sodnicam, za katere so
               menili, da bi morali biti deležni ali nadzora ali obravnav, pa so zaradi
               zakompliciranosti postopkov, itn., <stage>/ nerazumljivo/</stage>. Tako da, to je eden od elementov,
               ki ga mimogrede zahtevajo tako priporočila GRECO, kot verjamem, da bomo tukaj našli
               skupni jezik tudi s sodstvom. Mislim, da so se te stvari v taki meri vendarle
               premaknile, da so se vsi podsistemi začeli zavedati, da manj ko pometeš pred svojim
               pragom, če sem plastičen, večja je nevarnost, da bo prišel nekdo od zunaj in ne bo
               samo pometel pred tvojim pragom, ampak bo začel rušiti, tudi na podlagi posplošenih
               sodb in populizmov. Jaz mislim, da ta sistem mora ostati in lahko ostane samo znotraj
               pravosodja in tožilstva, ne more biti ven, seveda mora biti pa bistveno bolj
               transparenten. O tem verjamem, da se bomo, če bom imenovan, velikokrat še
               pogovarjali.</p>
               <p>Kritika sodstva in politični napadi. S tem bom poskušal na več vprašanj odgovoriti.
               Pa zelo previdno izbirati besede. Jaz mislim, da je danes… Bom začel drugje. Pri enem
               drugem vprašanju. Slovenija je dolgo časa bila na dveh skrajnostih. Ena skrajnost je
               bila, da se recimo sodnih odločitev ne sme niti komentirati kaj šele kritizirati. Da
               se jih ne sme tako rekoč skoraj ne citirati, razen v nekih izjemnih primerih. Druga
               skrajnost je bila, da seveda lahko delamo kar že hočemo s temi odločitvami. Jih ne
               samo ne spoštujemo niti jih ne upoštevamo, jih izrecno in personalno napademo. Nikoli
               nismo bili sposobni najti ene srednje poti in danes smo se premaknili na to drugo
               raven. Danes se večinoma debata o sodnih odločitvah, odločitvah Ustavnega sodišča,
               odločitev največjih sodnih instanc, odločitev tudi preiskovalnih sodnikov ali
               tožilcev v odmevnih kazenskih ali civilnih zadevah velikokrat ali pa prevečkrat vodi
               izrazito osebno, politično in velikokrat nedostojno. Na drugi strani imate sodstvo in
               tožilstvo, ki se zoper to dejansko ne more upirati. Jaz sicer menim, celo pri
               poročilih GRECO tudi to piše, da bo moralo pač sodišče in tožilstvo vzpostaviti
                   neko bolj
               proaktivno piar politiko, po domače povedano, več komunikacije z javnostjo. Ampak tu,
               veste, proti poslancem in poslankam, medijem, se sodstvo ne more upirati. Ne rečem,
               da so vse kritike neupravičene, mislim pa, da je veliko takih, ki so prešle vse meje
               dostojnega. Mislim, da je ta meja v zadnjih letih šla, mislim, zbrisali smo jo, da se
               razumemo. Vsa absurdnost in paradoks tega, mislim, je dosti jasen s tem, da v isti
               sapi, če gre za <q>"naše"</q>, se odločitve nekega sodišča hvalijo in se jih citira, če gre
               za <q>"njihove"</q>, pod narekovaji, saj vemo, v principu govorim, se pač kritizira. To
               velja za vse institucije pravne države, naj gre za Ustavno sodišče, naj gre za sodne
               odločitve, vsi sodniki so bog pomagaj, razen tistih, ki so, ne vem, se postavili na
               to mnenje. Kot minister za pravosodje, po pravici povedano, prav veliko tu ne morem
               narediti, razen da ne padem v isti diskurz, ga zavračam in to je to, to je prva
               stvar.</p>
               <p>Druga stvar, ki je s tem povezana. Glejte, to je pa odgovornost politike, vas, ki ste
               tukaj, seveda tudi mene, če bom v politiki kot minister za pravosodje, ampak pač zdaj
               rečem, da se teh zgodb ne bom šel, ker mislim, da morijo, da dejansko – veste, so
               kontraproduktivne, ne samo z vidika politične in pravne kulturne. Kontra učinke imajo
               na ljudi, ki so zaposleni v pravosodju. Ljudje se začnejo defenzivno obnašati.
               Pravosodni sistem je začel zidove graditi okrog sebe. Nekdo, ki je ves čas napadan,
               si misli, ne bom priznaval tudi tistih napak ne, ki bi jih drugače priznal, zato ker
               se s tem ranljivega narediš. Veste, ko gledam nazaj, v enem segmentu, se spomnim, je
               sodstvo začelo biti bistveno bolj proaktivno v priznavanju svojih napak. Tam pred
               leti, spomnim se predsednika sodišča, takrat gospoda Testena, ki je imel več teh
               dosti samokritičnih izjav. Potem je prišla pa plačna reforma, kjer je, če se
               spomnite, v bistvu prišlo do zelo velikega konflikta sodstva in politike. In takrat
               so se nazaj potegnili, to je pač človeško povsem normalno. Tu ne pristajam, kot
               rečeno, na posplošene napade na sodstvo, sploh ne, kadar so individualizirani. Mislim
               pa, da več kot to, da to rečem, ne morem storiti, da vas pozovem, ker te izjave daje
               politika, in da upam, da bodo tudi druge institucije slovenskega političnega sistema,
               od neodvisnih institucij do drugih vej oblasti, kdaj poskušale to žogico umiriti s
               kakšno odmerjeno izjavo, da lahko nismo najbolj zadovoljni z vsem, kar je v sodstvu,
               vendar, veste, ljudje niso zadovoljni ali pa nismo zadovoljni z vsem, kar je v
               politiki in kar je v vseh drugih podsistemih in kar je v zdravstvu. Pa to ne pomeni,
               da lahko po vsem kar počez pljuvamo.</p>
               <p>Kar se tiče konkretnega vprašanja, demonstracije. Osebno, tudi če gre za sodstvo,
               menim, da ima vsakdo pravico demonstrirati na vsaki javni površini in pred vsako
               javno zgradbo, demonstrirati tudi naglas, dokler so take demonstracije nenasilne. To
               je prva stvar. Druga stvar, glede… In, mimogrede, take demonstracije zoper sodstvo
               ali posamezne sodne odločitve niso nekaj neobičajnega. To moram tudi priznati, pa mi
               noben ne more reči, da sem mogoče pristaš demonstracij, ki se zdaj dogajajo, vendar
               to ni nekaj neobičajnega tudi v demokratičnih drugih državah. Je pa ena pomembna
               razlika. Take demonstracije, dogajale so se v Ameriki, dogajale so se v Nemčiji,
               dogajale so se v Angliji, tudi pred časom v Marseillu v Franciji, vendar so bile
               dejansko vodene s strani neke civilne družbe, medtem ko je politika bila relativno
               zadržana pri njih. Danes pa, lahko je ta kritika ali pa moje mišljenje upravičeno ali
               ne, je pač, razumete, ena stvar je, čisto iskreno, vedno z veseljem poslušam, pa se
               lahko z njim ne strinjam, dr. Jakiča,  dr. Avbla, dr. Šturma, dejansko prisluhnem, ker
               rečem, če so ti ljudje pripravljeni priti pred sodišče in nekaj reči, nekaj mora biti
               na tem, kakorkoli že. Težko me prepriča, čisto iskreno, če ne vem. Odbor je za
               varstvo človekovih pravic. Vodi jo, razumete, ljudje, ki so prej deset let delovali v
               tajnih službah. Ali pa, ko se v bistvu sedaj ena stvar zelo problematizira, ampak da
               skrajšam zgodbo tukaj, jaz mislim, da prišli smo v tako stanje, demonstracije so
               legitimne, ne smejo pa biti nasilne in to je to kar se tega tiče.</p>
               <p>Sedaj vprašanje, bom probal biti, nekaj sem že odgovoril, kar se tiče spremembe
               Ustave, bi jaz iskreno rečeno, nisem temu naklonjen, ne zaradi tiste stare variante
               okrog, pač s tresočo roko, ampak zato, ker mislim, da se Ustavo da v veliki meri
               interpretirati, in da je to izjemen, da je to postopek, ki je izjemno zahteven in
               odvrne pozornost od drugih stvari, ki so nujne, ker je opravičeno zelo zahteven.
               Razen, če govorimo seveda o spremembi trajnega mandata pri začetku vstopa v sodni
               sistem, nisem pa temu naklonjen.</p>
               <p>Mislim, da je bilo vprašanje glede prenosov obravnav, itn. Jaz temu nisem naklonjen.
               To ne bo moja prioriteta, ne vidim potrebe, da bi se šli vojerstvo v sodne dvorane,
               poleg tega je tukaj en kup problemov potem povezanih z varovanjem posameznih
               postopkov, itn., ampak poglejte, nimam pa niti kakšnega trdega stališča, da bi to
               moralo, mislim, da bi morali zmeraj tako ostati. Sem pa za zelo več transparentnosti
               v smislu vodenja spisov in tako naprej, ker poglejte, sojenje je javno. Ta javnost
               sojenja ima svoj temelj v demokratičnem nadzoru nad delom sodstva. Mi se vsi zaradi
               tega, ker je takrat dogodek, fokusiramo na to, da mora biti javni narok. Ampak
               celoten postopek razdeljevanja pravice, če hočete, na ta način je seveda v veliki
               meri se dogaja izven tistega naroka, ki je samo glavna obravnava. In tukaj bi morala
               biti večja sledljivost spisov, itn., predvsem pa je na nek način nekaj intrizično
               narobe s tem, če bi pristali na to, da se vse glavne obravnave sedaj prenašajo preko
               recimo interneta, pri čemer nismo pa prišli niti tako daleč, da se bi vse glavne
               obravnave snemale za spise, da ne bi bilo treba nareka imeti, ki še vedno je po nekod
               v postopkih. To je nekaj kar bi lahko prišlo, saj pravim, ne vidim pa tega kot
               prioritete.</p>
               <p>Govorili ste o prehodih tožilcev, odvetnikov, itn. Veste, da je tukaj že bila
               odločitev, mislim da je bil lex Penko se je imenoval celo, ki je doživel ustavni
               padec. Se opravi, z enim zakonom se je poskušalo to omejiti. Mislim, da je bil ta
               zakon na Ustavnem sodišču razveljavljen, če se ne motim. Moram pa reči, lahko se
               motim, ampak moram pa reči, da je med izrecnimi priporočili GRECO tudi to, da se
               morebiten konflikt interesov pri takih zadevah, prehodov iz pravosodja v odvetništvo
               omeji. Ne bo to najlažje glede na našo velikost, ampak jaz sem temu tudi zelo
               naklonjen.</p>
               <p>Potem zastopanjem pred Evropskim sodiščem za človekove pravice. Ne morete
               pričakovati, ker se tudi ne strinjam z vami, da bom posebej komentiral zastopanje v
               primerih izbrisanih pa Ljubljanske banke. Mimogrede, kolikor mi je jasno, pri
               Ljubljanski banki ni bil štos v tem, da je država imela najeto zunanjo pravno
               pisarno. Predpostavljam celo, da ker je šlo vmes več vlad skozi, da tukaj je, in to
               neko tujo, angleško, kakorkoli že, ne vem, ne poznam podrobnosti, mislim pa, da je
               tukaj več vlad zapored, se pač s tem strinjala. Se pa strinjam načelom, da bi na tem
               področju zastopanje pred Evropskim sodiščem za človekove pravice bilo potrebno mogoče
               še večja specializacije, čeprav ne bi rad pavšalno  kritiziral ljudi, ki na tem področju nastopajo kot
               agenti Slovenije, to so običajno ljudje s pravobranilstva. Saj pravim, premalo
               poznam, da bi lahko rekel, da so izgubljene tožbe pred Evropskim sodiščem za
               človekove pravice, da bi tako samozavestno, kot ste vi rekli, da je to posledica
               slabega zastopanja oziroma prepričan sem, da ne more biti samo to, ne rečem pa, da ni
               možnosti za spremembe.</p>
               <p>Zakon o integriteti in preprečevanju korupcije, nisem ga omenil zato, ker ne spada
               pod pristojnost Ministrstva za pravosodje. Bomo videli, to je v bistvu stvar dogovora
               v koaliciji in vladi, glede na to, da prihaja do razdelitve med MNZ in MJU ter
               Ministrstvom za pravosodje, kaj zdaj od tega pride na Ministrstva za pravosodje.
               Kakorkoli pa, tudi če ne bom imel neposrednih pristojnosti na tem področju, se bom
               zavzemal, da se vendarle večino tistih rešitev, ki jih je odhajajoči senat nakazal,
               izpelje. Se je pa treba seveda dobiti z novo komisijo, če je sploh še enakega
               mnenja.</p>
               <p>Omenili ste koalicijsko pogodbo. Jaz iskreno povem, jaz s koalicijsko pogodbo nisem
               nič imel. To ne pomeni, da ne menim, da je dobra. Jaz nisem član stranke, nisem
               sodeloval ne v programu ne v koalicijski pogodbi. Se pa z njo strinjam v tistih
               delih, ki se tičejo pravosodja, drugače ne bi pristal, ne bi sprejel vabila dr.
               Cerarja, da kandidiram za to mesto.</p>
               <p>Raziskovalna naloga prof. Šturma. Glejte, res sem sodeloval z njim, v marsičem prof.
               dr. Šturma dejansko cenim. To raziskovalno nalogo oziroma to raziskavo sem si tudi
               pogledal že takrat, ko je prišla, ne glede na to, ker me je nekoliko šokirala. Z vsem
               dolžnim spoštovanjem, ne bi rad, da ste vi zdaj tu njegov zagovornik, ni ga tukaj.
               Resnično moram reči, da me je metodologija te naloge in način razmišljanja v bistvu
               šokiralo. Po tej logiki, spoštovani, je potem dr. Šturm velik kršitelj človekovih
               pravic. Zakaj? Zato, ker je več zakonov, ki so nastali v njegovem času, ključnih
               zakonov, ki so nastali v njegovem času na Ministrstvu za pravosodje, ko je bil
               minister za pravosodje, bilo razveljavljenih na Ustavnem sodišču. Nazadnje zelo velik
               – zakaj sem se spomnil na to, ker sem se takrat, ko je bil še minister, prepiral z
               njim javno, da naj vendar takega zakona ne sprejme, in to je zakon o retenciji
               prometnih podatkov. To je zakon, ki določa, na podlagi evropske direktive, da se
               shranjujejo do 48, takrat je bilo tako določeno, mesecev vsi prometni podatki,
               telekomunikacijski podatki. Slovenija je bila ena izmed treh držav, ki je takrat
               uvedla najstrožjo varianto, poleg Poljske in Romunije. Danes, pred nekaj meseci, je
               Ustavno sodišče ta zakon razveljavilo, še pred tem ga je Evropsko sodišče za
               človekove pravice v Luksemburgu. Potem, ključni členi zakona o pravdnem postopku so
               bili pred časom razveljavljeni iz tistega časa. Ampak, poglejte, to ni zdaj kritika
               dr. Šturma, da se razumemo, vsi tukaj, ki ste že bili poslanci, ste sprejemali
               zakone, ki so bili kasneje razveljavljeni s strani Ustavnega sodišča. Jaz si ne želim
               živeti v državi, kjer Ustavno sodišče ne bi razveljavilo nobene sodne odločitve ali
               pa nobenega zakona. Rusija zelo malo zakonov razveljavi, verjemite. Tako da reči,
               preprosto, da so sodniki, ki so odločili tako, da je potem instanca, pa najsi bo
               ustavnosodna, kršitelji človekovih pravic, je po moje – mislim, na to logiko ne
               pristanem, če seveda ni bilo tu nekih drugih nepravilnosti, bodisi korupcije, zlorab
               in tako naprej. Ampak običajno gre za različne razlage zakona. S tem se navezuje, kaj
               bom storil, če bo ZINTPK razveljavljen, če bo Zakon o integriteti in preprečevanju
               korupcije razveljavljen. Jezen bom. Jezen bom tudi na vas pa na tiste, ki ste ga
               sprejeli. Jaz ga nisem sprejel. A, gospod Gorenak, vi ste zdaj – še vedno imam SMS od
               vas, ko se je odločalo o noveli ZINTPK  in sem sedel na podiju in ste rekli: Ne bomo vam
               nasprotovali. Res je, niste glasovali za, cel SDS se je takrat izločil, ampak niste
               mu pa nasprotovali. Zakona nisem jaz pisal. Mi smo ga s težavo poskušali
               implementirati, in če bo Ustavno sodišče razveljavilo ta zakon, to ne bo moj poraz,
               če mene vprašate, ker ga nisem jaz pisal. Če pa bo Ustavno sodišče v ustavni pritožbi
               reklo, da je ta senat ravnal protiustavno, potem pa se bomo lahko pogovarjali. In
               imamo ne samo na ustavnem sodišču, če bo pač še to vprašanje padlo, tudi na Vrhovnem
               sodišču čakamo na odločitev. Jaz ne vem kakšna odločitev bo, vem pa nekaj, da preden
               bo ta odločitev sprejeta, že trikrat v vsakem primeru glede Zorana Jankovića in glede
               Janeza Janše, se pravi šestkrat skupaj, so različne nižje instance potrdile to
               zadevo, kaj bo reklo Vrhovno sodišče ne vem. Vem pa to, da če bo razveljavilo to, so
               prejšnje potrditve zgolj dokaz, da nismo zavestno zlorabili zakona, ker se je z nami
               strinjalo očitno, potem še 7 senatov drugih sodišč. Ampak, dobro to je glede
               tega.</p>
               <p>Tožilska organizacija, to ni skrivnost, da je po mojem mnenju od vseh pravosodnih
               sistemov najbolj zaprta organizacija, ki je kljub spremembi zakona doživela mogoče
               najmanj reform v sistemu. Je pa ključna. Seveda, zakaj, zato, ker je kvaliteta
               delovanja tožilske organizacije ključna za delovanje kazenskega postopka, bolj kot
               vsak drug sistem ali podsistem, zato, ker je v sredini, ker ima neposreden vpliva na
               policijo in ker lahko s svojim dobrim delovanjem spreminja tudi sodno prakso. Tukaj
               je bilo veliko zamujenega.</p>
               <p>Ne strinjam se z vami na tem, da so čisto izven nadzora. Ne drži. Zakonski nadzori so
               možni, menim, da so bili včasih narejeni tudi, a veste, kot odziv na neko, da so bili
               tudi zlorabljeni, kot odziv na neko dejansko stanje, kot obračunavanje znotraj
               organizacije. Saj vemo kako se je delal nadzor po SDT-ju, kako… ravno zaradi
               nedorečenosti sistem, v tem kaj minister sme, kakšna je dolžnost državnega tožilca,
               generalnega državnega tožilca in tako naprej.</p>
               <p>Tukaj lahko pričakujete precej aktivnosti z moje strani, da bi državna tožilska
               organizacija v tem delu postala precej bolj, bomo rekli, na nek način odgovorna. In
               še enkrat, to je zelo lahko govoriti s tega stola, noter je veliko ljudi, ki delajo
               in delajo dobro, z vidika postavljanja prioritet pa menim, da se da še marsikaj
               narediti. Lahko tudi rečem tukaj, da jaz, v Sloveniji obstajata dve šoli pojmovanja
               tožilstva, ena je, da je tožilstvo nedotakljivi del pravosodja, del magistrature,
               moje pojmovanje je bližje tožilstvu, je bližje, je del izvršilne veje oblasti z
               določenimi varovalkami. So tudi sodne odločbe Ustavnega sodišča tukaj, ampak to je
               pomembno, Slovenija nima koncepta magistratute in tukaj mislim, da se bo tožilstvo
               moralo bolj odpreti, dobiti pa seveda tudi več podpore. Jaz sem vesel, da zdaj zadnje
               dneve so se, mislim zadnje mesece je bilo razpisanih več tožilskih mest, da se je
               specializirano državno tožilstvo okrepilo z novimi ljudmi. Tukaj je, prej nisem
               omenil, potrebna malenkostna sprememba zakona, upam, da boste vsi podprli
               specializirano državno tožilstvo rabi možnost zaposlovanja zunanjih strokovnjakov,
               zdaj sploh, ko imajo civilne tožbe na postopkih odvzema protipravne premoženjske
               koristi, tukaj je, možno je možno kaj prenesti iz državnega pravobranilstva, ampak to
               so tehnikalije.</p>
               <p>Specializiran oddelek v državnem tožilstvu. Jaz sem bil te dni izjemno veliko
               odsoten, tako da nisem bral tega, kar ste mi, ne vem, ali to, saj niti ni važno, v
               Mladini, si pa lahko predstavljam kaj je bilo. Specializiran oddelek v državnem tožilstvu glede
               preiskovanja teh dejanj, zlorab, kršitev človekovih pravic s strani policije in
               nekaterih drugih represivnih organov.</p>
               <p>Dobro je bilo, da se je takrat pristopilo po tem, ko smo dobili na nek način klofuto
               iz Strasbourga za Matkota in Reboka, da se je k temu pristopilo. Implementacija
               kakršna je bila, je bila pa po prevladujočem mnenju stroke takrat zelo slaba. En kup
               stvari je bilo nedorečenih, potem pa se je zgodilo še nekaj. Ta oddelek je bil tako
               ali drugače, ker je spet relativno, kot celo tožilstvo, ta oddelek pa še bolj, zelo
               netransparentno deloval, je postal, veste, celo tožilstvo ima problem s
               transparentnostjo, ta oddelek, ki je pa znotraj pa še bolj, zato, ker je še en korak
               noter zakopan. Moje osebno mnenje je, dokler ne najdemo druge rešitve, ki mora biti
               sistemska in ki mora zajeti bistveno širši nabor organov z represivnimi pooblastili
               in rešiti nekatere stvari glede dodeljevanja preiskovalcev, dostopa do evidenc in
               tako naprej, recimo temu <q>"under my watch"</q> ne bo to ukinjeno, brez da ne bi bilo
               nadomeščeno z nekim bolj izdelanim sistemom. Glede tega to. Ni pa to, če sem čisto
               iskren, v tem trenutku moja največja prioriteta.</p>
               <p>Nato od poslanca Andreja Čuša, dobro vi ste šli, vi ste precej osebnih vprašanj
               vprašali, na katere ne bom komentiral sodelovanja z bivšo ministrico. Mislim, da jo,
               ne vem če sem jo v življenju kdaj po tistem, ko sem šel iz ministrstva še srečal,
               mogoče sem jo, ne bom trdil, gotovo pa je nisem srečal, ne vem, zadnje tri leta je po
               moje nisem srečal. Pa to je tudi irelevantno, ampak če sem vas s tem kaj pomiril,
               super.</p>
               <p>Ali sem član kakšne stranke? Ne, nisem član nobene stranke, nikoli nisem bil član
               nobene stranke, še član mladinske organizacije nisem bil, ker sem bil, ker ravno
               tisto leto, ko smo v 7. razredu, ko so nas sprejemali, so to že prenehali delati,
               tako da pionir sem bil nazadnje.</p>
               <p>Udeležba na petkovi seji. Jaz se strinjam, gospa Irglova, nedopustno je, če
               predstavnik izvršilne veje oblasti ne spoštuje odborov. Enako nedopustno, po moje,
               ker ste vi izrazili svoje mnenje javno, ne tukaj, ampak javno, ga bom tudi jaz, enako
               nedopustno je po mojem pa če predstavnik pravosodne veje oblasti počne podobno. Jaz
               sem poslal opravičilo. Jaz bom rekel tako, jaz se tej seji nimam za kaj izogibati,
               ker če bom minister, vem da mi ne bo ušlo, še kakšna druga, tako da ni problema. Ne
               vem, če sem po poslovniku to dolžan storiti, ampak to ni moja stvar. To ni moja
               stvar. Jaz se bom udeležil tega, te pa zbode, jaz sem bil cel teden v tujini, za to
               sejo sem izvedel, ko so me popoldne novinarji začeli spraševati preko SMS-a če pridem
               na sejo. Na kakšno sejo, sem se že ustrašil, Kristus, ali so Odbor za pravosodje
               prestavili. No, to je to. In dejansko, jaz sem do časa poslal opravičilo, in ni bilo
               nobenega, in vem, kot rečeno, po nepotrebnem. In če ste to dojeli res kot izogibanje,
               mi je žal, ker temu ni bilo, ampak zdaj mi pa ni več žal, zato, ker mislim, da se
               niste čisto korektno odzvali na moje opravičilo.</p>
               <p>Zaupanje. Več vas je uporabilo, veste zanimivo mi je nekaj, čeprav sem jaz zdaj tudi
               del te politike. Vsi ste nabijali, se opravičujem, tisti, ki ste govorili o tem kako
               je sodstvo na psu z zaupanjem. Veste komu ljudje še manj zaupajo po vseh teh,
               politiki, Vladi, Državnemu zboru. Res je, sodstvo ima, govorimo o mednarodnih
               primerjavah. Sodstvo ima izrazito nizko zaupanje, res, veste kaj je grozno, da v
               bistvu v zadnji raziskavi celo bankam ljudje bolj zaupajo, potem ena raziskava je
               bila opravljena kmalu 
               po tistem, ko smo pet milijard vrgli notri v bančno luknjo in so ljudje rekli, da
               bankam vendarle lih da malo več zaupajo potem je pa sodstvo pa so politične stranke
               pa Vlada in tako naprej. To je pomemben indikator, absolutno, je pa seveda odraz
               stanja, ne samo v samem sodstvu ampak stanja v tistem, ki sodstvo komentirajo,
               politika, mediji in tako naprej, to se je potrebno zavedati. Virtualna realnost se
               ustvarja v družbi tudi skozi to. Da se razumemo, vladavina prava temelji na
               verodostojnosti in na verodostojnosti nosilcev institucij in to je eden ključnih
               problemov, vendar ga ne more samo sodstvo rešiti. Veliko lahko k temu pripomore, je
               pa seveda ta zadeva razdeljena.</p>
               <p>Veliko konkretnih vprašanj ste še imeli, recimo lestvice, ja, po teh rangiranjih, te
               primerjave so pomembne, nočem jih zrelativizirati je pa potrebno vedeti, ker sem
               veliko let sodeloval pri mednarodnih inštitucijah, točno pri takem, te lestvice niso
               namenjene rangiranju ampak so namenjene iskanju možnosti primerjav. Mi imamo veliko
               sodnikov, mi imamo mogoče, ne vem ali jih imamo preveč ali ne, iz tega se ne… Ni pa
               potrebno reči, da pač v bistvu, veste to je zato, ker pri nas se točno ve kdo je
               sodnik. Tukaj je gospod Marinko iz Vrhovnega sodišča enkrat en dober članek napisal
               okoli meriti oziroma izmeriti sodstvo. Veste, pri nas se pač ve kdo je sodnik, recimo
               ko preberete v tej lestvici koliko imajo Angleži sodnikov se pravi <q>"vav"</q> pa poglej
               kako je manjša številka pa notri niso vključeni različni organi odločanja, ki
               opravljajo zelo podobno funkcijo. Isto v Avstriji, v Nemčiji imate posebna
               potrošniška sodišča, posebne arbitraže, ki opravljajo zelo podobno funkcijo,
               mladoletniška sodišča, ki pa vendarle so neprofesionalni in tako naprej. Pri nas je
               pač sistem zelo rigiden in to j etudi ena od stvari o kateri si bo potrebno, ko sem
               govoril o tistih gradnikih, pogovoriti. Ker pri nas v bistvu isto sodišče pride nek
               banalen, pa za ljudi seveda to ni banalno, mejni spor pa sojenje predsedniku uprave
               nekega velikega državnega podjetja. Všeč mi je, da ste gospoda Dukaffa omenili,
               zakaj? Zato, ker ste mi dali, se opravičujem <q>"zicer"</q> za to, da eno zgodbico povem, ki
               kaže na to kako malo se je spremenilo. Leta, mislim da je bilo 2001 je gospod Dukoff
               zaključil z delom v Republiki Sloveniji in takrat je bila zaključna konferenca na
               Brdu, kjer so bile predstavitve zaključnih priporočil za približevanje Evropski
               uniji. Takratni minister za pravosodje, gospod Marušič, mislim da je bil, no saj ni
               važno, jaz sem bil takrat v službi na Svetu Evrope in so me klicali in so rekli,
               poglejte, tako s skregane posamezne veje oblasti glede njegovih priporočil ali lahko
               prideš dol da boš moderiral to razpravo, ker se drugače med seboj pojedli. In nič
               veliko se ni spremenilo glede tega, ljudje med seboj ne komunicirajo, zakoni se
               pišejo v skrivnostnih časih ne zato, ker bi nekdo hotel neke zlorabe ali pa ker se
               noče da se… Tako se je pisal KZ1, če hočete, tudi, zato ker ni, tako so se pisali
               seveda pa tudi na levici kakšni zakoni. No to sem hotel reči, da tukaj bo potrebno
               veliko, veliko več pogovora. In mogoče res, res zmanjšati ton teh direktnih
               napadov.</p>
               <p>Odvetniška tarifa, ne poznam je, na Ustavnem sodišču mislim da je ta nova odvetniška
               tarifa na Ustavnem sodišču, prejšnja, da je bila razveljavljena in da je zato bil
               tisti pristop, tukaj sigurno je odločba Ustavnega sodišča zadaj, potem pa ne vem
               koliko let ni bila podpisna. Ne vem, kaj je gospod minister, sedanji minister še
               podpisal, če mi dovolite biti malo bolj odprt, ko sem to videl, ker sploh nisem vedel
               da to obstaja sem rekel, <q>"O, Senko, to ti pa ful hvala"</q>. Zakaj? Zato, ker nisem
               hotel, da bo prva seja, ki bo sklicana v bistvu da jaz ženi podpisujem novo
               odvetniško tarifo, saj veste da bo tudi do tega prišlo. Toliko se pa poznamo.</p>
               <p>Upam da, če sem kaj spustil se opravičujem… Gospod Grims, vaše zelo na kratko.  Vi ste bolj retorična
               vprašanja postavili, kot pa svoje mnenje dali, do česar imate pravico. Na konkretno
               vprašanje pa rečem, da se zelo strinjam z vami. Penalna funkcija odškodnine je nekaj,
               kar, recimo, zelo dobro funkcionira v sistemih, kjer jih imajo. Prihaja iz Amerike in
               Anglije, nekateri so jo uveljavili. Glejte, to je nekaj, o čemer velja razmišljati,
               je pa za to potrebna sprememba zakonodaje, ja. Osebno sem temu izjemno naklonjen, ni
               pa med prioritetami, to pa priznam, ker ste me vi zdajle spomnili na to, po pravici
               povedano, da je to pač ena od stvari.</p>
               <p>In še lobistična zakonodaja. Problem, kot sem že prej omenil, je, ZINTPK ne spada pod
               Ministrstvo za pravosodje. Bi pa nekaj omenil, česar prej nisem. Eden od pilotnih
               projektov, ki jih želim v prvih vsaj 6 mesecih vpeljati na Ministrstvu za pravosodje,
               je tako imenovani – spet nimam dobrega slovenskega prevoda, ampak v bistvu
               protikorupcijski preglede zakonodaje, <q>"anti-corruption proofing"</q>, <q>"legislation
               proofing"</q>. Za to je pripravljena metodologija, ki jo bo zelo verjetno letos novembra
               sprejemala delovna skupina v okviru Evropske unije, in bi jo lahko uporabili tudi v
               Sloveniji. Ukvarja se pa točno s tem, da preden gre zakonodaja naprej, da se jo
               pregleda tudi s tega vidika, kakšni lobistični in nedopustni zunanji interesi so
               posegali v to. Moja želja bi bila, vsekakor bo moj interes in moja zaveza, da bi to
               poskušali narediti projektno na tistih zakonih, ki so v Ministrstvu za pravosodje. Če
               bi se to izkazalo kot dobra ideja, bi potem to poskušali implementirati, se bom na
               Vladi vsekakor zavzel, da se to implementira širše. Je pa to spet določena
               metodologija, ki omogoča, ki vsaj deloma reši problem teh načrtnih hroščev, ki so
               včasih vgrajeni v slovensko zakonodajo zaradi lobističnih posegov. Hvala.</p>
            </sp>
            <sp xml:id="SDT7-OZP-nujna-1-2014-09-15.sp15">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Prehajamo na drugi sklop vprašanj. Gospa Iva Dimic, izvolite.</p>
            </sp>
            <sp xml:id="SDT7-OZP-nujna-1-2014-09-15.sp16">

               <speaker>IVA DIMIC (PS NSi):</speaker>

               <p>Hvala za besedo, spoštovana predsednica. Spoštovani kandidat za ministra mag. Goran
               Klemenčič, kolegice in kolegi!</p>
               <p>Za uvod rečem, da ste v svoji predstavitvi dejansko stanje dobro ugotovili, stanje v
               pravosodju, vendar sem pogrešala, kakšne konkretne ukrepe za krepitev pravne države
               imate v mislih. Zato sem si pripravila nekaj vprašanj, ki se pojavljajo že ves
               pretekli mandat. Kar nekaj nas, poslancev, sedi v tej dvorani, bivših tudi, ki smo
               dobro poslušali tudi predstavitev takratnega ministra, vašega predhodnika, gospoda
               Pličaniča, ki je zelo dobro nakazal, kakšne spremembe se bodo dogodile v pravosodnem
               sistemu, pa moram reči, kljub temu, da je bil minister dveh vlad, kaj več od tistih
               besed, žal, nismo, tudi na Odboru za pravosodje ne, obravnavali.</p>
               <p>Če se kar navežem tudi na vašo koalicijsko pogodbo, Krščanski demokrati v koalicijski
               pogodbi pogrešamo zapis konkretnih ukrepov na področju izvajanja Zakona o odvzemu
               premoženja nezakonitega izvora, kjer smo, lahko rečem, popolnoma neučinkoviti. Ne
               vem, zakaj. Ne vem, zakaj še niti ene pravnomočne sodbe o odvzemu premoženja
               nezakonitega izvora še ni bilo, čeprav je zakon, kot smo že velikokrat povedali, pa
               verjetno bomo še govorili, velja že več kot dve leti. Tudi vloženih tožb je bilo
               izredno malo, bistveno premalo, kot smo pričakovali. Hitrost postopkov, tudi tu bi
               lahko rekli, še bolj pa postopki začasnega zavarovanja tega premoženja, dejansko je
               zelo velik zaostanek. Pa mislim, da po našem mnenju bistvenega za učinkovitejše
               postopke na tem področju, saj vemo, da premoženje nezakonitega izvora zelo hitro
               menja lastnike, pa tudi lokacije države, da bi bilo treba tukaj veliko več narediti.
               Če primerjamo Slovenijo z drugimi državami, vidimo, da smo bistveno manj uspešni kot
               številne druge tuje države. Lahko pogledamo države bivše Jugoslavije, Srbijo,
               Hrvaško, lahko pogledamo tudi Italijo, kjer so veliko bolj učinkoviti. Zanima me, v
               čem je po vašem mnenju razlog za tako stanje na tem področju in kaj boste kot
               minister za pravosodje ukrenili za zagotovitev učinkovitejšega izvajanja tega zakona.
               Jaz sem prepričana, da imamo v Sloveniji dobre zakone.  Velikokrat sem že to ponovila, vendar šepa
               njihovo izvajanje in pa tudi nadzor.</p>
               <p>Drugi problem na katerega pa je opozorila tudi Varuhinja človekovih pravic, pa so
               dolgotrajni sodni postopki in tudi kakovost sodnih odločb. Na to nas opozarja tudi
               varuhinja v poročilu za lansko leto. Čeprav se statistično v letih poročilih sodišč
               prikazuje skrajševanje povprečnega časa reševanja zadev na sodiščih, varuhinja
               ugotavlja, da prihaja do številnih sodnih postopkih do neutemeljeno dolgih sodnih
               postopkov tudi po več let zaradi ne dela, prepočasnega dela sodnikov ali zaradi
               neprimernih procesnih odločitev sodnika. Posledično se iz proračuna plačujejo visoke
               odškodnine strankam. Kljub temu, da je iz mnogih primerov jasno, da je do
               dolgotrajnega postopka prišlo po krivdi sodnika, ta praktično za tako delo nikoli ni
               sankcioniran in tudi ne nosi materialnih posledic. O tem je bilo danes že govora,
               tudi kolega Gorenak je omenil. Menimo, da davkoplačevalci ne moremo nositi posledic
               ne pravočasnega ali nepravilnega dela sodnikov. Zato vas tudi tukaj sprašujem ali
               boste kot minister za pravosodje zahtevali povrnitev izplačanih odškodnin iz naslova
               kršitve pravice do sojenja brez nepotrebnega odlašanja od sodnikov oziroma sodnikov,
               ki so povzročili takšno kršitev.</p>
               <p>In še tretje vprašanje. Kaj boste kot minister za pravosodje naredili za hitrejše in
               dosledno ukrepanje proti tistim, ki so nam izkopali nekaj milijardno bančno luknjo? V
               vašem preteklem delu ste se seznanili z obsežnostjo tega problema. Kot minister za
               pravosodje boste imeli številne vzvode zato, da se odgovorni za bančno luknjo
               odkrijejo in da se jih pokliče na odgovornost in zahteva od njih povračilo materialne
               škode. O tem ste tudi v vaši predstavitvi se dotaknili, vendar jaz kaj konkretnega
               nisem zasledila. In zaključila bom s tem starim pregovorom, ki sem ga povedala tudi
               ob zaslišanju ministra Pličaniča, da ljudje, stari ljudje pravijo: <q>"Gorje mu je, ki
               na sodišču pravice išče"</q>. Še posebej, ker lahko sodnik razsodi po črki zakoni ali pa
               po sodni praksi, tukaj pa lahko gre v dve različni smeri. Hvala.</p>
            </sp>
            <sp xml:id="SDT7-OZP-nujna-1-2014-09-15.sp17">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Gospod Matej Vatovec.</p>
            </sp>
            <sp xml:id="SDT7-OZP-nujna-1-2014-09-15.sp18">

               <speaker>DR. MATEJ T. VATOVEC (PS ZL):</speaker>

               <p>Hvala za besedo.</p>
               <p>Imel sem prvo vprašanje, ki je bilo že na nek način pokrito z vaše strani, bi pa vsaj
               eno poanto tega vprašanja in sicer v zvezi z vplivi oziroma pritiski na delo
               slovenskih sodišč. Tukaj ciljam predvsem na politični pritisk iz tujine, kot je bilo
               v nedavnem primeru vmešavanje Evropske ljudske stranke v delo slovenskega sodstva,
               tako da, kako komentirate to stvar. Čisto na hitro.</p>
               <p>Naslednje vprašanje bi bilo povezano z našim sodstvom. In sicer: Kako boste sodiščem
               zagotovili nujna sredstva za izvajanje stečajnih postopkov? Tukaj namigujem na 233.
               člen Zakona o finančnem poslovanju, ki predvideva, da v primerih, ko stečaj podjetja
               sprožijo upniki, pravzaprav stroške stečajnega postopka plača sodišče. vemo, da
               problem financiranja sodstva in pravosodja je na nek način tudi visoko na prioritetni
               lestvici programa bodoče Vlade, tako da me zanima kako boste postopali v tem primeru
               oziroma kako zagotavljati to neko osnovno pravico, ki jo določa ta zakon delavcem in
               upnikom za realizacijo takšnih stečajnih postopkov.</p>
               <p>Naslednje vprašanje je vezano na vlogo tožilstva in sodstva v zadevi TEŠ 6. V
               koalicijskem sporazumu je spet navedena ta izvedba neodvisne revizije gradnje šestega
               bloka. Potem vmes nekje je pač izpadla ta določba, ki bi lahko ukinila oziroma
               ustavila to gradnjo, tako da, elektrarna bo obratovala na vsak način, samo to
               revizijo bomo imeli. Sedaj mene tukaj na tej točki zanima, čeprav ni to neposreden
               stvar pravosodje, kako boste oziroma kaj boste storili, da bo slovensko pravosodje
               kljub temu opravilo svojo osnovno pravico in to je to, da bo preiskalo primer TEŠ 6
               in seveda posledično kaznovalo krivce. Tukaj bi bilo mogoče zelo preprosto v 20. člen
               Zakona o računskem sodišču dodati preprosto določbo, da dobi možnost revizije tudi
               nad hčerinskimi 
               družbami med državnimi podjetji.</p>
               <p>Zadnja točka, tudi mogoče ne neposredno povezana z delom pravosodja ampak v določenih
               primerih je, kako bi izboljšali položaj izbrisanih pa tudi drugih ranljivih skupin
               kot so azilanti. Gre namreč za vprašanje človekovih pravic in na nek način zaščite
               teh človekovih pravic s strani našega sodstva, tudi v primerih, ko je že evropsko
               sodišče za človekove pravice na nek način razsodilo v teh primerih. Tukaj konkretno
               glede problematike izbrisanih so stvari, ki so povezane s sodstvom, predvsem
               pridobivanje dovoljenj za stalno prebivanje tistim, ki bi se želeli vrniti ampak
               nimajo listinskih dokazov, zato da bi lahko to dosegli. Druga točka je poštena
               odškodnina, tisto kar je bilo že ponujeno in kar je padlo na evropskem sodišču za
               človekove pravice predvsem pa kako bi lahko izvedli reintegracijo izbrisanih nazaj v
               družbo, kar bi pravzaprav moral biti glavni cilj vse te dvajsetletne zgodbe. Se pravi
               reintegracija je tista stvar, ki bi rešila to situacijo odškodnine so manjši del tega
               in glede na to da ni za integracijo oziroma v smeri za integracijo ni bilo v vseh
               postopkih storjeno nič, kako komentirate to stvar oziroma, kako vidite vlogo
               pravosodja v temu primeru? Hvala.</p>
            </sp>
            <sp xml:id="SDT7-OZP-nujna-1-2014-09-15.sp19">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Naslednja je gospa dr. Jasna Murgel, izvolite.</p>
            </sp>
            <sp xml:id="SDT7-OZP-nujna-1-2014-09-15.sp20">

               <speaker>JASNA MURGEL (PS SMC):</speaker>

               <p>Hvala lepa za besedo.</p>
               <p>Gospod spoštovani kandidat za ministra za pravosodje, po mojem mnenju ste zelo visoko
               usposobljen kader za ministra za pravosodje, saj ste v svoji praksi že pokazali, da
               ste se sposobni prizadevati si za dejansko spoštovanje predpisov in sicer na podlagi
               moči argumenta, predvsem, kadar gre za korupcijska tveganja in kadar gre tudi za
               vodilne osebe v političnih strankah. Zdaj, tukaj govorimo o pravosodju, ministrstvu,
               ki ga boste vodili. Vsi si želimo učinkovitega pravosodja in učinkovitega sodstva
               ampak menim in upam, da boste to upoštevali tudi vi, kot bodoči minister, da bi
               morala politika zagotoviti podporo sodni veji oblasti in ne zgolj kratkoročno in
               kratkovidno pridobivati politične točke na izpodbijanju ugleda sodstva in pravosodja
               nasploh.</p>
               <p>Zato pričakujem od vas, kot bodočega ministra za pravosodje, da boste pomagali nekako
               sodstvu predstaviti tudi tiste pozitivne stvari v sodstvu. Recimo sami ste tudi
               omenjali, da raste število rešenih zadev, pomembno je tudi predstaviti razmerje med
               potrjenimi sodnimi odločbami na drugi stopnji in potem zavrnjenimi revizijami in
               zahtevami za varstvo zakonitosti. Torej, sodstvo ni zgolj eden ali nekaj primerov, ki
               se izpostavljajo, negativnih ko nam pač ena sodba ni všeč in potem se tisto
               izpostavlja, kot da je v sodstvu vse negativno. Menim, da je tukaj potem prisotno
               nekaj kar se nam bo vrnilo kot bumerang, ker si bomo sami izpodkopali eno vejo
               oblasti na kateri temelji država. Seveda, to je sistem pravosodje in sodstvo je
               sistem, ki, kot ugotavljamo vsi, kjer obstajajo še, je še nekaj prostora za
               izboljšave, za reformo. Vendar tukaj pričakujem, da bo šlo, in to ste vi tudi lepo
               nakazali in to me veseli, da bo to ena strateška reforma, ki se je ne bomo lotili
               stihijsko, pač glede na dnevno politične razmere. To prakso imamo, recimo prejšnji
               minister Pličanič je predlagal nekatere zakonske rešitve kar tako, ker se je pač
               nekaj v dnevno politični situaciji zgodilo in zelo veliko teh rešitev je na Ustavnem
               sodišču razveljavljenih.</p>
               <p>Nimamo časa in tudi ne tega toliko opevanega davkoplačevalskega denarja, da sprejmemo
               na brzino nekatere rešitve še posebej ne v pravosodju, ki je zelo občutljiv sistem,
               da posegamo stihijsko v njega in potem te stvari razveljavljamo, potem to razveljavi
               Ustavno sodišče.</p>
               <p>Torej, potrebno se je lotiti teh reform na en premišljen način, strateško dolgoročno
               in  strinjam se z
               vsemi vašimi ugotovitvami kje so potrebne reforme in tukaj bi vam na tej točki
               zastavila še dve vprašanji. In sicer, glede reforme, predvsem vloge sodnega sveta.
               Zanima me koga boste povabili v to razpravo, diskusijo o tem v načrtovanje, k
               oblikovanju te strategije razvoja slovenskega pravosodja ali bo to sodni svet ali bo
               to tudi Vrhovno sodišče, ki ima zelo veliko argumentov na tem področju in kdo še, ali
               bo to še tudi strokovna javnost. In potem en drugi sklop, zelo konkretno vprašanje,
               ki zadeva pravosodje in tudi plačilno disciplino. Ali se boste lotili sprememb na
               področju zakona o izvršbi in zavarovanju? Ta je že nekje tam pri črki J novela.
               Počasi bomo imeli ZIZ 1. To je zelo pomemben segment, ki ga ima pravosodje, pa me
               zanima, če se boste tukaj lotevali reform. In seveda, nekajkrat je bil že omenjen
               insolventni postopek za katerega se strinjam, ni dobro urejen, ampak pač sodišče dobi
               zakon, ki ga sprejme Državni zbor in ga mora izvajati. In tudi pravilnik, ki ga
               sprejme ministrstvo. In torej: Ali se boste lotili še sprememb na področju
               insolventne zakonodaje in podrejenih predpisov? Hvala.</p>
            </sp>
            <sp xml:id="SDT7-OZP-nujna-1-2014-09-15.sp21">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Gospa mag. Lilijana Kozlovič, izvolite.</p>
            </sp>
            <sp xml:id="SDT7-OZP-nujna-1-2014-09-15.sp22">

               <speaker>MAG. LILIJANA KOZLOVIČ (PS SMC):</speaker>

               <p>Spoštovana predsedujoča, hvala za besedo.</p>
               <p>Dr. Klemenčič, kandidat za ministra, lepo pozdravljeni. Tudi jaz sem spremljala vašo
               predstavitev in tako kot predhodnica in pa tudi nekateri že pred menoj ugotavljam, da
               se zavedate problematike v pravosodju, ne samo torej v sodstvu, tožilstvu, ampak tudi
               v drugih elementih kot so izvedenci, izvršitelji, tolmači in podobno. Predvsem moram
               pohvaliti vaše razmišljanje, da bodo te spremembe premišljene in seveda tehtne.
               Posebej pa želim poudariti in pohvaliti predvsem to, da razmišljate, da se zakonodajo
               ne spreminja hitro, torej tako kot je bilo rečeno, na dnevno politiko, ampak da si
               boste s spremembo zakona o kazenskem postopku vzeli najmanj štiri leta časa, da bo
               torej zakon dovolj abstrakten in dovolj splošen, in da bomo dopustili možnosti tudi
               interpretaciji ne pa vedno seveda stvari določali na konkreten primer.</p>
               <p>V vašem izvajanjusem tudi zaznala, da se zavedate problematike o učinkovitosti
               tožilstva in tukaj je bilo tudi moje vprašanje, predvsem v smislu, namreč tožilstvo
               je eno njihovih temeljnih nalog je sodelovanje s policijo v predhodnem postopku,
               kajti izrednega pomena je, da se vsi dokazi pravočasno zberejo in pa tudi, da se
               pravilno izberejo, in da se jim ne odreče na sodišču procesne vrednosti. Pa me tukaj
               zanima, ker ste tudi sami ugotovili, da se tožilstvo včasih pozno odziva na ta
               segment, torej ko prejmejo kazensko ovadbo: Torej s kakšnimi ukrepi nameravate
               zagotoviti, da se bodo seveda ti dokazi pravočasni zbirali, da bodo torej tudi
               pravilni, in da bo seveda od tega dokaznega sklepa potem tudi odvisen oziroma, da bo
               zagotovljen uspeh na sodišču.</p>
               <p>In drugo vprašanje, ki vam ga želim zastaviti je, govorili ste tudi o povezljivosti
               evidenc. Torej zavedate se izrednega pomena, da imajo torej organi med seboj dostop,
               in da dostopajo do teh evidenc, kar pomeni večja učinkovitost delovanja organov.
               Vemo, da v fazi implementacije zakona o davku na nepremičnine, ki je sicer bil
               kasneje na podlagi odločbe Ustavnega sodišča razveljavljen, je med drugim bilo v
               praksi tudi ugotovljeno, da je bil tudi eden od razlogov neusklajenost evidenc. Glede
               na to, da je zemljiška knjiga v pristojnosti sodišča in že imamo elektronsko
               zemljiško knjigo, me tukaj zanima kako razmišljate o povezanosti s katastrom, ki sta
               nekje dve temeljni evidenci o nepremičninah. Res, da je tukaj precej podatkov bilo
               neusklajenih zaradi neusklajenosti oziroma neaktivnosti samih občanov, mislim pa, da
               bi se z vsebinsko povezanostjo teh evidenc lahko še veliko naredilo in pa seveda
               olajšalo tako delo med organi kot pa tudi olajšalo samo dostopnost za občane, predvsem pa tudi zato,
               ker bo verjetno zakon o davku na nepremičnine prej ali slej potrebno sprejeti.
               Hvala.</p>
            </sp>
            <sp xml:id="SDT7-OZP-nujna-1-2014-09-15.sp23">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Gospa Eva Irgl, izvolite.</p>
            </sp>
            <sp xml:id="SDT7-OZP-nujna-1-2014-09-15.sp24">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovane poslanke, spoštovani poslanci, spoštovani
               kandidat za ministra za pravosodje.</p>
               <p>Najprej naj povem, da sicer v temu mandatu nisem članica Odbora za pravosodje ampak
               po temu, kar je bilo prej rečeno v zvezi s Komisijo za človekove pravice naj rečem,
               da če gora ne pride k Muhamedu mora pač Mohamed h gori in izdaj sem tukaj. Jaz sem
               vesela, spoštovani kandidat za ministra, mag. Goran Klemenčič, da danes lahko
               izmenjamo stališča v zvezi s stanjem v pravosodju. Ne bom se spuščala v vprašanja, ki
               so vezana na človekove pravice in kršitve znotraj tega kajti lahko vam sporočim, da
               bo seja komisije namreč v sredo ob 14.00 uri, sklic seje je že bil pripravljen, tako
               da se boste lahko udeležili tudi tega zaslišanja, glede na to, da ste povedali da
               boste sodelovali na sejah komisije in delovnih teles potem verjamem, da ni
               nikakršnega vprašanja, da se v sredo tudi srečamo in vas povprašamo tudi iz druge
               plati, se pravi kot zainteresirano delovno telo.</p>
               <p>Tukaj naj tudi pojasnim, da je zasliševanje ministra oziroma kandidata za ministra s
               strani zainteresiranega delovnega telesa povsem v skladu s poslovnikom. Tako da, to
               ni nič nenavadnega, je pa res, da se vedno ni to uporabljalo v praksi ampak, moram pa
               reči, da je pa zagotovo v skladu s Poslovnikom. RES je, vi ste meni poslali
               opravičilo in ste tudi pojasnili, da imate neodložljive obveznosti vendar tukaj moram
               reči, da vsi ministri za kandidata, ki morajo biti pripravljeni, da v tednu, ko
               potekajo zaslišanja kandidatov, da se lahko zgodi, da jih zasliši tudi zainteresirano
               delovno telo. Tako da v sredo bomo lahko kaj več rekli tudi na to temo</p>
               <p>Zdaj pa, že prej ej bilo rečeno s strani poslanskih kolegov, poznamo vas preko
               različnih funkcij, če omenim samo nekatere, bili ste državni sekretar na ministrstvu
               za notranje zadeve, s te funkcije ste odstopili. Potem ste postali predsednik
               Komisije za preprečevanje korupcije, tudi ste funkcije ste odtopili. Iz te funkcije
               ste odtopili, kot ste sami dejali, zaradi tega, ker naj ne bi bilo dovolj politične
               svoje, da bi se v resnici borili proti korupciji. Se pravi, to je bilo v času, ko je
               Vlado vodila Alenka Bratušek. Se pravi, v času Vlade Janeza Janše ste se lahko z
               vsemi sredstvi borili proti korupciji, potem pa, ko se je spremenila oziroma
               nastopila sprememba te oblasti, kar naenkrat ni bilo več te politične svoje za borbo
               proti korupciji.</p>
               <p>Potem, kolikor je meni znano po informacijah, mi smo imeli tudi sejo na to temo, naj
               bi vam bila potem ponujena služba v Novi ljubljanski banki pa se za to niste
               odločili, če so to pravilne informacije. Se je pa za to odločil vaš namestnik na
               Komisiji za preprečevanje korupcije, gospod Rok Praprotnik. Zakaj je to bistveno?
               Zato, ker gre za vprašanje ne nazadnje tudi vaše integritete. Vsa ta dogovarjanja za
               službo v Novi ljubljanski banki so namreč potekala še v času, ko naj bi Komisija za
               preprečevanje korupcije, vsaj tako smo zasledili večkrat v javnosti, morala
               preiskovati sporno podeljevanje kreditov. Gre torej za to veliko bančno luknjo o
               kateri veliko govorimo, bistveno manj pa je narejenega na temu področju.</p>
               <p>Takrat smo na seji Državnega zbora, kot smo to zadevo obravnavali, jasno povedali, da
               gre za sistemsko korupcijo, saj je predsednik Nove ljubljanske banke ponudil službo
               takrat vašemu namestniku na Komisiji za preprečevanje korupcije prej, preden je bil
               izveden kakršni koli razpis. In se pravi, v času, ko je obenem na Komisiji za
               preprečevanje korupcije ki ste jo vodili potekal ali vsaj naj bi, mogoče je bilo to
               samo za javnost, tako da izgleda, potekali postopki v zvezi s preiskavami v Novi
               ljubljanski banki pa tudi v drugih bankah.</p>
               <p>Zdaj, tukaj imam konkretno vprašanje, kako komentirate zaposlitev  vašega namestnika gospoda
               Praprotnika v Novo ljubljansko banko? Ali, glede na to, da ste bili oseba takrat na
               najvišjem položaju, ki se je ukvarjala s področjem preprečevanja korupcije ali gre v
               temu primeru za sistemsko korupcijo? Želela bi res natančen odgovor. Ali je prišlo v
               temu primeru do konflikta interesov že zaradi pojasnjenih zadev. To sta prvi dve
               vprašanji.</p>
               <p>Potem me zanima naslednje, v koalicijski pogodbi, katere niste za področje
               pravosodja, kot ste povedali, niste sodelovali zraven, moram vas opozoriti, da
               znotraj koalicijske pogodbe, kjer govorimo o pravosodju se nikjer ne omenja
               odgovornost sodnikov, to je zanimivo. Sami ste sicer izpostavili to vprašanje in se
               mi zdi to dobro in pohvalno. Verjamem, da boste delali v tej smeri in me tudi zanima
               konkretno na kakšen način. Še enkrat pa poudarjam, v koalicijski pogodbi glede
               odgovornosti ni niti ene same besede. Tako da, ko govorimo o etičnih standardih, to
               je zelo prepleteno, navadno z odgovornostjo, z integriteto in bi seveda pričakovala,
               da v koalicijskih pogodbi bi to vendarle zapisali.</p>
               <p>Potem, v koalicijskih pogodbi je zapisano, da boste zmanjševali pretirane politične
               pristojnosti Ministrstva za pravosodje zaradi zagotavljanja samostojnosti in
               neodvisnosti sodstva. Tukaj me konkretno zanima katere so te pretirane politične
               pristojnosti, natančno, to je pač zapisano v koalicijski pogodbi, pa ne bi želela da
               to obstane kar tako v zraku ampak da vi, kot kandidat za ministra nam to
               pojasnite.</p>
               <p>Potem govorili ste o ukinitvi oddelka za preiskovanje in pregon uradnih oseb s
               posebnimi pooblastili pri specializiranem državnem tožilstvu. Konkretno me zanima kaj
               je namen te ukinitve, na kakšen način boste reorganizirali ta oddelek in v kakšnem
               času? To se mi zdi bistvenega pomena, ta <q>"tajming"</q>, če lahko tako rečeva, v kolikšnem
               času boste to storili, če lahko opredelite? In ne nazadnje, ostalo bomo rekli več na
               Komisiji za peticije ter za človekove pravice in enake možnosti.</p>
               <p>Prej ste povedali, da ne pokrivate, dan e boste kot minister za pravosodje pokrivali
               oziroma ne spada pod vaše področje Zakon o integriteti in preprečevanju korupcije, pa
               vendarle lahko rečeva, da gre za izjemno pomembno vsebinsko materijo, ki pa je zelo
               tesno povezana tudi z zakonodajo, ki sodi v pristojnost ministra za pravosodje. Zakaj
               to govorim? Že prej je bilo rečeno, da sta tako Zakon o integriteti in preprečevanju
               korupcije kot tudi Poslovnik Komisije za preprečevanje korupcije v presoji pred
               Ustavnim sodiščem. Zakon o integriteti in preprečevanju korupcije je v tej presoji na
               Ustavnem sodišču zaradi več razlogov, najpomembnejši razlog pa je ta, ker ne
               zagotavlja možnosti pritožbe oziroma učinkovitega pravnega sredstva zoper odločitve
               Komisije za preprečevanje korupcije v vseh primerih. To je problem, ki nedvomno
               obstaja in oba veva, da je velik. In da je zaradi tega se marsikaj dogajalo v temu
               družbeno političnem prostoru in ima velike posledice za to. </p>
               <p>Poslovnik pa je pred Ustavnim sodiščem oziroma v presoji zaradi tega, ker je prvič v
               nasprotju z Zakonom o integriteti in preprečevanju korupcije, ker je izključil pač
               uporabo zakona o splošnem pravnem postopku. Tukaj moram povedati, da je zanimivo
               predvsem to, da je bil ta Poslovnik, o tem nismo nič rekli in verjetno se tudi v
               javnosti ta zadeva ni pojavljala, takšen poslovnik je bil namreč sprejet 21. marca
               2012, torej le nekaj dni po nastopu Vlade Janeza Janše.  Seveda, to je zelo pomembna konsekvenca –
               zakaj? – zaradi tega, ker potem so se določene stvari začele zelo hitro odvijati. In
               zdaj sem pri bistvu problema. Imamo v tej državi dva primera, na eni strani imamo
               primer gospoda Janeza Janše, na drugi strani imamo aktualni primer gospe Alenke
               Bratušek. Pri gospodu Janezu Janši je komisija poslala potem oziroma ni poslala v
               razjasnitev po ugotovitvah poročila Janezu Janši, šli ste takoj v javnost, imeli
               novinarsko konferenco, vse povedali. Tisti, ki pa je prejel to poročilo, ni imel
               možnosti, da se lahko izjasni glede tega poročila. Pri gospe Alenki Bratušek je
               Komisija za preprečevanje korupcije to storila in po mojem mnenju tudi edino
               pravilno, da je tako storila, ampak zanima me, konkretno, zakaj je vaš naslednik
               ravnal v skladu s 13. členom Zakona o integriteti in preprečevanju korupcije, vi pa
               ne v primeru Janeza Janše. To me res konkretno zanima, pa ne zato, ker bi bila to
               tema kandidata za ministra za pravosodje, ampak predvsem zato, ker gre za vprašanje
               integritete posameznega kandidata. Da bomo vedeli, s kom imamo opravka, in da bomo
               vedeli, kako lahko komisija v podobnih primerih ravna tako diametralno nasprotno, ali
               samo zato, ker je to pač politična zadeva. Se pravi, tu gre konkretno za vprašanje
               vaše integritete. Ne nazadnje v povezavi s tem, zanima me, če bo Komisija za
               preprečevanje korupcije povedala, da je gospa Alenka Bratušek zlorabila položaj in
               ravnala v nasprotju z integriteto, ali boste predsednika Vlade, gospoda Mira Cerarja,
               nemudoma oziroma od njega nemudoma zahtevali, da pošlje novega kandidata za Evropsko
               komisijo. To se mi zdi izjemno pomembno, sploh glede na to, da poznamo že znana
               visoka nova etična merila, ki jih postavlja Stranka Mira Cerarja in kar velja
               verjetno, vsaj tako predvidevam, tudi za vlado in tudi za vas konkretno. Torej, čisto
               direktno vas sprašujem, ali boste storili vse, kar je v vaši moči, in to tudi javno
               povedali, da je treba poslati novega kandidata, glede na to, da je prvi kandidat, če
               bo Komisija za preprečevanje korupcije to ugotovila, zlorabil položaj. Hvala.</p>
            </sp>
            <sp xml:id="SDT7-OZP-nujna-1-2014-09-15.sp25">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Zdaj smo v bistvu izčrpali ta prvi krog. Gospod dr. Vinko Gorenak je prijavljen za
               drugega, ali bi želel še kdo ponovno postaviti vprašanje? Če ne, predlagam, da še dr.
               Gorenak dobi besedo, pa potem odgovore lahko zaključimo.</p>
            </sp>
            <sp xml:id="SDT7-OZP-nujna-1-2014-09-15.sp26">

               <speaker>DR. VINKO GORENAK (PS SDS):</speaker>

               <p>Hvala lepa. Zelo telegrafsko, da ne bom predolg.</p>
               <p>Občutljiv sistem je pravosodje, ste rekli. Mislim, da ste bili sodnica, kajne, tako
               je. Glejte, občutljiv sistem je tudi zdravstvo, izjemno občutljiv sistem. In nekomu
               se nekaj zgodi, neki kamni, trije zdravniki sprejmejo odločitev in rečejo, operacija.
               To operacijo izvedejo in so za njo odgovorni, tudi kazensko. Kako je pa na sodiščih?
               … <stage>/ Oglašanje v ozadju./</stage> Moment. Kako je pa na sodiščih? Ko sodnik sprejme neko
               odločitev po enoletnem sojenju, jo sprejme in reče, kriv je. Pridejo višji sodniki in
               rečejo, kriv je. Pridejo vrhovni in rečejo, ja, vse je bilo zakonito. Potem pa
               Ustavno sodišče našteje, kršili so ta člen ustave, tisti člen ustave, oni člen
               ustave, tisti člen ustave in tako dalje. Mislim, da je s tega vidika zdravstvo bolj
               občutljiva zadeva, ker tu ni nobene odgovornosti. Toliko o občutljivosti. In ELS ne
               more vplivati na delo sodišča, vsaj jaz mislim, da nima nobenega vpliva, ELS lahko
               izraža svoja mnenja in stališča.</p>
               <p>Odvetniška tarifa. Kaj naj rečem? Res je, da se ni 5 let spremenila, to drži, in
                   zamerim sedanjemu
               ministru, ki je toliko govoril o teh stvareh in je zadnji trenutek naredil kar je
               naredil. Kar se tiče tega specializiranega oddelka, ki danes preiskuje policiste in
               še nekatere druge kategorije, jaz sem sam na to temo v Londonu izdal. Letos sem imel
               znanstveno monografijo in imam občutek, da razmišljate, gospod Klemenčič v enaki
               smeri, če razmišljate namreč v tisti smeri, da je treba tudi oddati še one druge
               preiskovalne službe ala inšpekcije in tako dalje in tako dalje potem bom zelo vesel,
               če bo šlo v taki smeri in ne v tisti smeri kot pišejo novinarji mladine, ki so očitno
               narobe zadevo razumeli. Nadzor nad tožilstvom in nadzor nad sodišču, nad delovanjem
               sodnikov in se lahko strinjam z vami ali veste, da je treba nadzor pustiti na
               sodišču, odnosno na tožilski organizaciji in, da zelo težko minister izvaja tak
               nadzor. Jaz se s tem lahko strinjam v, na načelni ravni ampak poglejte. Jaz sem
               globoko prepričan, da dokler bo tam sedel, gospod Masleša in, gospod Fišar tega ne
               bo. Gospod Fišar sam zlorabi zakon. Glejte Upravno sodišče je jasno ugotovilo, da je
               zlorabil zakon pri imenovanju, gospoda, torej politika, če bomo rekli bivšega
               državnega sekretarja namesto generalnega direktorja. On je zlorabil zakon, tako je
               odločilo sodišče. In kaj se je zgodilo, nič se ni zgodilo, nič se ni zgodilo. In
               enaka zgodba je potem pri sodišču. Vi pravite, da se boste prizadevali, da bi prišlo
               do sporazuma in tako dalje, jaz se bojim, da boste tukaj mogli uporabiti meč. Zdaj,
               če ga boste, ga boste, če ga ne boste, ga ne boste ampak se boste pač vpisali v
               zgodovino kot prejšnji minister s katerim sva bila. Skupaj sediva na sejah Vlade in
               vse kar je ta minister povedal v času, ko je bil v naši Vladi in, ko je bil v njihovi
               Vladi, torej Vladi Alenke Bratušek sem se jaz takole 90% strinjal z njim, 90%. Samo
               naredil ni nič, to je problem. Naredil ni pa prav nič, ne prej ne zdaj v tej Vladi.
               Vse je bilo narobe pošinfal je sodišče, rekel kako bo zakone spremenil vendar jaz na
               mizo nismo dobili pa nič. To je problematična zadeva in se mi zdi, da boste tukaj
               mogli pokazati bistveno večjo stopnjo odločnosti, če boste hoteli kaj doseči.
               Šturmova raziskava glejte on ni naredil nič posebnega, on je samo rekel v koliko
               primerih, on je seštel številke, metodološko tudi nič narobe. Dobro, da sekretar
               sodišča govori o metodologiji znanstvenega raziskovanja me moti. Mislim na tega
               gospoda, kako se že piše, ki je sekretar sodišča. Toda vi govorite je že tako ste se
               le ukvarjali s temi zadevami ampak on dr. Šturm je samo seštel in je rekel. Vzel je
               roke sodbe ustavnega sodišča in ESČP-ja in je rekel kaj, kje so bile kršitve Ustave
               narejene. Samo seštel jih je in nič drugega ni naredil. In za mene zadeva sedi.
               Zdravniki gredo zato v zapor, vsaj ena je že šla. Sodniki glejte pa se opravičujem,
               ker ne vem, če bom znal citirati tisti člen zakona. En člen zakona je v kazenskem
               zakoniku, ki govori o krivem sojenju ali nekaj takega. Ali veste zakaj ga imamo, za
               okrasek. Tako kot lepa frizura neke dame. To je lepa frizura dame, nihče tega člena v
               pravosodju nikoli ni uporabil, pa bi ga mogel. Gospa Jelka Rozman bi že zdavnaj mogla
               biti sojena. Zaradi stvari v sodnih, v stečajnih postopkih. Saj vam bom enkrat v
               priliki naštel še veliko več, ker imam tega materiala kolikor hočete. Nima pa smisla,
               da ostale morim s tem. Se pravi to je sigurno ta zadeva. Kar se tiče mojega sms,
               odnosno Zakona o integriteti preprečevanja korupcije. Gospod Klemenčič jaz moram
               reči, ker ste šli od, gospe Kresalove je bilo nekaj vaših izjav, ki so bile izjemno
               dobro in so nakazovale na to, da to ne bo repriza, gospoda Kosa. Nakazovale so res na
               to, da to ne bo repriza, gospoda Kosa ampak na koncu je bil pa Kos na potencu, tretji
               kaj takega. Veste to je problematična zgodba in zato mi nismo zakona, mi nismo zakonu
               nasprotovali, nismo ga pa tudi podprli ne, to pa tudi drži. Zato tista zadeva. Ko
               govorim o teh zadevah imam dosti argumentov  in ni težav jih tudi našteti. <q>"Lex Penko"</q> ne drži,
               <q>"lex Penko"</q> ne obstaja na Ustavnem sodišču razveljavljen, bil je poskus sprejetja
               takega zakona v Državnem zboru dvakrat, vendar nikoli zakon ni bil sprejet. Tisto,
               kar ste vi mislili, je najverjetneje odvetniška tarifa, tista je pa bila res enkrat
               razveljavljena na Ustavnem sodišču.</p>
               <p>Pozdravljam to, kar ste rekli, da so demonstracije legitimne. Vaša predhodnica
               oziroma sodelavka takratna, gospa Kresalova, je kričala v mikrofon, kako je treba, da
               jaz kot poslanec odstopim, naj vrnem doktorat in ne vem kaj vse, ker sem ob neki
               priliki samo kritiziral neko odločitev Ustavnega sodišča. Evo, zdaj pa kandidat za
               ministra reče, da je dovoljeno demonstrirati pred sodišči, kar pozdravljam, ker je to
               tudi normalno. Če ljudje demonstrirajo pred vlado, pred parlamentom, ni nobenega
               razloga, zakaj ne bi pred tretjo vejo oblasti, torej tudi pred sodišči. Torej, to je
               v redu.</p>
               <p>Pravite, da ne pristajate na napade na pravosodje. Niste definirali, kaj je napad na
               pravosodje. Zdaj, če sem jaz kdaj napadel pravosodje, potem mi dajte to enkrat
               povedat, kje je meja. Jaz nimam teh mej, jaz teh meja ne znam postavljati, a veste. …
               <stage>/ oglašanje v ozadju/</stage> … <stage>/ smeh/</stage> Ne, ne, ne, ne znam jaz teh meja postavljat, jaz
               vedno z argumenti povem stvari, ki držijo, in težko me boste tu prepričali. Pravite,
               da poslancem in medijem sodstvo ne more kaj dosti narediti. Vam bom primer povedal.
               O, pa kako dobri so, veste! Glejte, ko sem jaz vložil zasebno tožbo zoper neko osebo,
               ki ji ne bom delal reklame, zaradi njenega bloga, ki mu ne bom delal reklame, leta
               2012 februarja je to bilo, še vse visi na tistem blogu gor, začasna odredba ne pride
               v poštev, sojenja še ni, dve leti in pol. Ko sem pa tule sedel in sem o gospodu
               Hanziju, to je pa tisti mož, ki ga je Služba državne varnosti angažirala za
               obveščevalno dejavnost, domnevno tudi umore, domnevno, mene tožil, e, vidite, jaz sem
               pa na vrsti – sojenje bo kmalu. O, pa kako učinkovito imajo orožja! In ne mi reči, da
               obstajajo kakšni vrstni redi in podobne zadeve, <q>"ništa"</q>! Zadeve so relativno jasne.
               Če je treba nekoga, ki jih pokritiziraš, obsoditi, bodo to tudi naredili, tako da smo
               si na jasnem. Pravite, da je šlo iz tiste skrajnosti, ko nisi smel ničesar reči o
               pravosodju, v drugo skrajnost, kjer gre pa preko meja. Jaz ne vem, kdaj je šlo preko
               meja. Nihče ni bil nasilen. Vse, kar se dogaja pred sodiščem, in upam, da se bo še
               dogajalo, da bodo sodniki kaj slišali, ker zdaj zaenkrat gospod Masleša <q>"ne čuje
               dobro ne jedno uho"</q>, potem, dokler smo v mejah nenasilnosti, je to tudi logično in je
               to tudi prav. Ne vem pa, kje so meje, o katerih ste govorili.</p>
               <p>Pa še eno stvar bi zelo rad poudaril, to je zadnja stvar in se ne bom več oglašal –
               Sodni svet. Z vami je prišla neka zgodba, ki se ji reče, glejte, policist ne more
               biti član politične stranke. Bog ne daj, da bo šel na volitve, tu ni šans. V bistvu
               bi lahko, ampak je tu težava. Policist, ki lepi listke po Ljubljani, ne more biti
               član politične stranke, sodnik je lahko. Imamo tu dober sistem? Jaz mislim, da ne. In
               druga zadeva znotraj tega, Sodni svet bo moral jasno odgovoriti, in ta odgovor želim
               pridobiti in ga bom preko poslanskega vprašanja ali na kakršenkoli način, na
               naslednjo zadevo: Ali je sodniku dovoljeno sodelovati v volilni kampanji in biti
               izvoljen? Ali je dovoljeno sodelovanje s politično stranko? In ali se sodnik lahko
               vrne na prejšnje delovno mesto? Nič ne leti na vas, ampak mi moramo dobiti odgovor na
               to vprašanje, ki bo za večno veljal za vse sodnike. To, mislim, je treba dobiti.
               Dosedanje stališče Sodnega sveta, ki ga jaz poznam, je, da ni dovoljena kakršnakoli
               komunikacija in sodelovanje s politično stranko in grožnja sodnici, da bo izgubila
               službo. To je dosedanja praksa, vam bom povedal, kdo, dosedanja praksa Sodnega sveta.
               Kako bo pa zdaj Sodni svet povedal, pa je meni tudi prav, vendar naj velja za vse
               enako. Za tiste sodnike, ki sodelujejo z enimi, in tiste, ki sodelujejo z drugimi. To
               je pa treba razjasniti, in to čim prej. Hvala lepa.</p>
            </sp>
            <sp xml:id="SDT7-OZP-nujna-1-2014-09-15.sp27">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Mag. Klemenčič, izvolite.</p>
            </sp>
            <sp xml:id="SDT7-OZP-nujna-1-2014-09-15.sp28">

               <speaker>MAG. GORAN KLEMENČIČ:</speaker>

               <p>Hvala lepa. Zdaj bom pa res poskušal biti krajši, čeprav je več vprašanj. Večinoma so
               bila mnenja izražena, 
               mogoče več mnenj, kot direktnih vprašanj.</p>
               <p>Najprej, ZOPNI – Zakon o odvzemu protipravne premoženjske koristi. Drži kar ste
               rekli, da v bistvu v svojih zob v praksi še ni pokazal, s tem se strinjam. Res je, če
               imam pravilno informacijo, prejšnji teden prva sodba na prvi stopnji. To po dveh
               letih, žal, niti ni tako slabo. Mi smo rabili skoraj 10 let, preden je bila izrečena,
               če ne celo več, preden je bila izrečena prva sodba v primeru odgovornosti pravnih
               oseb za kazniva dejanja, da ne govorim kdaj je bila izrečena prva pravnomočna sodba v
               primeru, ne vem, pranja denarja, ko smo imeli zakon že, ko je bilo kaznivo dejanje.
               No, tako bom rekel. ZOPNI je nov zakon in daleč od tega, da bi bil popoln zakon, tudi
               ko ga sam berem, pa se na to področje malo spoznam, posebej pa govorim s kolegi in
               tudi na svoji prejšnji funkciji in v KPK-ju smo velikokrat govorili o tem s
               tožilstvom, s tožilstvi bili vključeni tudi v posamezne finančne preiskave, je
               zakompliciran zakon, je zakon, ki bo brez dvoma, to moramo vsi vedeti, doživel enkrat
               še ustavno presojo, kakšno bo odločanje v vseh državah kjer so uvedli tovrstne posege
               v pravice <stage>/ nerazumljivo/</stage>, kar je moja zamera, ki jo pa ne morem, ki sem jo večkrat
               javno izjavil, mimogrede, pa ne bo zdaj nič spremenila, je to, da je žalostno to, da
               smo ga dobili tako pozno. Je pa pohvala tisti vladi, kakorkoli že, da smo ga vsaj
               takrat dobili. Smo pa ena zadnjih držav, ki je to področje uredila, to pa brez dvoma
               in zato bomo tacali, tudi po praksi za tem.</p>
               <p>Kaj lahko kot minister za pravosodje na tem področju naredim? Prvič – to, kar se
               deloma že počne na pravosodju, ker je tukaj splošen pritisk, tudi stroke znotraj tako
               močan, da se res, res spremlja njegovo izvajanje, in da se čim prej odreagira na
               vsakršne potrebe po spremembi. Enkrat je že bil noveliran, mislim da zdaj pred
               kratkim.</p>
               <p>Naslednja stvar, ki je, ZOPNI uvaja povsem nove institute, kot so v bistvu civilna
               tožba za odvzem, ki jo vodi tožilstvo. Tožilstvo samo tega ne more voditi, celo v
               vlogi predsednika komisije za preprečevanje korupcije smo dali določene predloge, da
               bi tukaj deloma več angažirali državno pravobranilstvo, v to še vedno verjamem. Zdaj
               se je okrepilo specializirano državno tožilstvo na tem področju, vložene so prve
               tožbe. S tega vidika, se pravi civilni zaseg, potrebna je kakšna sprememba in to je
               to recimo, da bi direktno v specializirano državno tožilstvo lahko zaposlovali
               civiliste po domače povedano, ker to so civilni postopki. Tukaj gre za tožbo na
               odvzem premoženja v civilnem postopku ne v kazenskem postopku, ampak se pravi,
               skratka lahko vam zagotovim samo to, da to je področje s katerim sem se kar nekaj
               ukvarjal, drugič pa, ki vem, da je absolutna prioriteta, da se da še kaj storiti,
               predvsem pa je treba vedeti kje so problemi v praksi. Je pa tukaj v bistvu mešanica
               vprašanja kadrov, znanja, ker gre za čisto nove stvari, pa najbrž tudi kakšnih
               zakonodajnih popravkov. To je ena stvar.</p>
               <p>Dolgotrajni sodni postopki, se strinjam, no, mislim treba je vendarle reči, ne glede
               na to kako smo kritični do sodstva ali pa ste kritični do sodstva, tukaj so napredki
               bili storjeni. Seveda, kazati statistike, četudi so resnične, seveda, v tem primeru
               so resnične, ljudem, ki so še vedno ali pa gospodarstvu, ki je še vedno soočeno z
               dolgotrajnimi postopki, ti nič ne pomaga. Ampak, vsaj trend je pravi in to priznava
               tudi Evropska unija, ki je v zadnjem poročilu o pravosodnem sistemu v Republiki
               Sloveniji napisala, da se je trend hitrejšega reševanja ohranil. Ne skačejo sicer od
               veselja v zrak, pa rečejo, glejte, problem sva rešila, ampak trend je recimo na pravi
               poti, kar je začetek posledice Lukende in potem reorganizacije, pa večjih
               pristojnosti predsednikom in predsednicam sodišč in tako naprej. Kaj je še možno
               narediti? Gotovo je možno na področju procesne zakonodaje še marsikaj postoriti. Mi
               smo, po mojem skromnem mnenju, ki priznam, je lahko tudi napačno, ker vseh podatkov
               nimam, je veliko teh posegov zdaj v pravosodje v smislu zmanjševanja zaostankov je
               bilo usmerjeno v, če grobo rečem, v prestavljanje spisov in sodnikov. prek kot pa v
               poenostavljanje procesne zakonodaje. In tukaj je mogoče najbrž še kar nekaj prostega
               manevrskega prostora za izboljšanje, res se opravičujem, govorim nekoliko na pamet,
               ampak ob tem kar vem zdaj, v smislu <q>"case managementa"</q>, v smislu upravljanja, gotovo
               pa bo tukaj moralo svoje narediti v bistvu Ministrstvo za pravosodje, ob sodelovanju
               strokovne javnosti in ob pridobitvi pravih podatkov za reformo procesne zakonodaje,
               zmanjšati določene pritožbene postopke na ustavno dopusten minimum, vpeljati recimo
               to, kar se je v ZPP-ju – Zakonu o pravdnem postopku glede revizije že vpeljalo, pa
               daje neke rezultate in bi se dalo prenesti tudi v kazensko pravo, se pravi posebej
               dopuščena revizija ali posebej dopuščeno izredno pravno sredstvo. V glavnem, tukaj so
               še stvari, ki jih je smiselno premisliti. Predvidevam, da kakšna od teh je bila tudi
               že izpostavljena kot možnost in da kaj obstaja, pa samo ni bila v javnosti
               predstavljena, kakšna analiza. Gre za malenkosti. Mi imamo relativno veliko sodišč,
               sodniška mreža, sodna mreža je pri nas zelo široka, s spremembami zakonodaje se je
               omogočilo, kar je bilo dobro, da recimo okrožni sodniki lahko hodijo soditi na
               okrajna sodišča in pomagajo pri reševanju spisov, ne more biti, zakon dopušča
               obrnjeno, samo je pa napaka, ni mogoče. V glavnem, mi imamo različno obremenjena
               sodišča, mi pa imamo še dovolj v pravosodni upravi zakonskih podlag, da predsedniki
               sodišč dejansko upravljali s temi sodišči, na način, da bi, predvsem ko govorimo o
               okrajnih, okrožnih, ker okrožna, okrajna sodišča so nekoliko bolj razbremenjena,
               razbremenjena zdaj od okrožnih, če odmislimo dve največji, Maribor in Ljubljana, in
               tukaj je še prostor in je v bistvu treba to mobilnost povečati.</p>
               <p>Naprej se bom vrnil potem še na nekatera vaša vprašanja. Vplivi od zunaj, kar se
               tiče, razna pisma raznih političnih grupacij dajem v tisto kategorijo, kot sem prej,
               to ni bistveno zame, drugače kot slovenska politična folkloro, pa je lahko iz levice,
               desnice, te stvari se najprej ven izvozijo, potem pa se noter uvozijo. Gledati pa je
               treba z vso resnostjo, seveda ocene ki jih dajejo mednarodne institucije na področju
               sodstva, dela jih OECD, dela jih Svet Evrope, dela jih tudi Evropska unija, prav na
               področju insolvenčnosti smo bili kar dostikrat deležnih direktnih vpogledov.</p>
               <p>Stečaji. Po pravici povedano, to je področje za katerega se globoko zavedam, da je
               problematično iz več razlogov. Prvič zato, ker kar se tiče osebnih stečajev, gre za
               novo ureditev, ki že kaže znake resnih zlorab in ne želimo, da bi se o tem spraševali
               čez par let, kot smo se o zemljiškem dolgu, po tem ko so že vsi, celo osumljenci v
               postopkih zemljiške dolge <q>"raztalali"</q>, pa se nisi imel na kaj usesti, no, kakorkoli.
               To je treba spremljati, več vam ne morem reči. Pogledati je treba kako se izvaja.</p>
               <p>Stroški stečajev, vem, da so izjemno obremenili sodišča, zaradi česar jim je zdaj
               tudi skoraj denarja zmanjkalo sredi leta. Nimam odgovora na to, zato, ker nisem
               strokovnjak na tem področju, lahko vam zagotovim samo, da se zavedam da je to ena
               najvišjih prioritet, ne samo zaradi denarja, ampak preprosto zato, ker so stečaji in
               izvršbe nekaj kar ima neposreden in takojšnje vpliv na gospodarstvo, na plačilno
               disciplino, v bistvu to za seboj potegne malo morje stvari. In kaj drugega kot to, da
               se, saj dajo se majhne stvari o katerih sem že razmišljal, so mi drugi svetovali in
               tako naprej, od pač… Ne bom šel zdaj v podrobnosti, ker čisto po pravici povedano,
               mislim da se je treba stvari resno lotiti. Jaz lahko zahtevam, da se resno lotimo, ne
               morem pa kot kazenski pravnik, evo, pošten sem, vam zdaj dati odločitve, ker vsaj
               toliko pa se znam v jezik ugrizniti, da ne pametujem tam kjer  nisem čisto doma. TEŠ 6, zdaj šli ste
               malo dlje, Ministrstvo za pravosodje neposredno s tem nima veliko je pa ena zadeva;
               je še stvar razprave seveda ampak ena od mojih želja je, da bi Slovenija dobila
               pravno podlago za oblikovanje interdiscipliniranih preiskovalnih skupin, ki bi bili
               na nek način to, kar so parlamentarne preiskovalne skupine. Vendar, bomo rekli z
               nekoliko manj ali pa s povsem, brez političnega vpliva. Po vzoru tovrstne zakonodaje,
               kot jo imajo bolj ali manj anglosaksonski sistemi, Irci, Angleži in pa Američani in
               kjer ne gre toliko za ugotavljanja individualne kazenske odgovornosti, to je stvar
               tožilstva, zagovarjanje politične odgovornosti, to je stvar parlamentarnih
               preiskovalnih komisij ampak gre za to, da v bistvu odgovorijo na vprašanje kaj za
               vraga je šlo narobe in kaj storiti, da se to ne bo ponovilo. In Slovenija ima vsaj
               par takšnih, to je bančna luknja in TEŠ. Vsekakor, veste samo kot primer, no spet se
               bom… Predolg bom drugače… To je ena od idej, ki je možna.</p>
               <p>Kar se tiče izbrisanih, poglejte, vse kar ste me skoraj vprašali je v pristojnosti
               Ministrstva za notranje zadeve, od integracije in tako naprej, od dela upravnih enot.
               Moje stališče, tako vrednostno kot pravno do tega vprašanja upam, da poznate, kakor…
               Zdaj sem pogledal tukaj, veste kdaj smo se že pogovarjali o tem, tudi v temu
               parlamentu tako da mogoče ne bi šel še dlje v to, bom pa kot član vlade na temu
               področju vsekakor želel biti pozitiven v smislu varovanja človekovih pravic, predvsem
               pa izpolnjevanja odločitev, tako Ustavnega sodišča, kot sodišča za človekove pravice
               v Strasbourgu.</p>
               <p>Vendarle bi rad, pa ne da bi se, jaz sem absolutno rekel, da demonstracije so
               legitimne vendar ne pozabljati, da sem se zelo obregnil ob to, da imam velik problem
               s tem, da so izrazito politično vodene. Ampak, to ne more pomeniti, da demonstracij
               ne sme biti, to se pa strinjam, vsak bo moral pač enkrat stopiti pod sodnika v
               narekovaju, nekomu drugemu odgovarjati za svoja dejanja. Ni pa prav, da se kakor koli
               to omejuje z neko represijo ali prepovedjo.</p>
               <p>Podpora sodstvu, jaz se strinjam, vidite, tukaj biti kandidat za ministra za
               pravosodje ali pa biti minister za pravosodje, to je kavelj 22. Če zdaj v bistvu
               želim biti všečen vsem tistim, ki bodo poročali o temu dogodku, glede na stanje v
               slovenskem pravosodju oziroma z nizko stopnjo zaupanja v slovensko pravosodje bi
               moral biti bistveno bolj kritičen do slovenskega pravosodja, jutri bi moral pa z
               njimi sedeti. Se pravi, enemu ali drugemu se zameriš vendar jaz vendarle verjamem v
               to, vidite, slovensko pravosodje, slovenska pravna država, s tem se lahko vsi
               strinjamo ima resne probleme vendar imajo vsi podsistemi tukaj resne probleme. In na
               nek način je zelo paradoksalno, ko tukaj slišimo ta je kriv, oni je kriv, ta je zanič
               odgovarjal, Masleša je to, Fišer je to… Jaz nisem osebni prijatelj z njimi, veste,
               ampak so pa predstojniki posameznih inštitucij, predstojniki tretje veje oblasti, ki
               vam ne morejo parirati v teh razgovorih in bom jaz res očitno kot minister za
               pravosodje včasih… <stage>/ oglašanje iz klopi/</stage> Ja, samo veste, oni se ne morejo spustiti na
               isti nivo debate. Ne mislim, veste, to je… No saj, da se ne bova zdaj tudi midva.</p>
               <p>Tako da, reforme morajo biti premišljene vendar to ne more biti razlog za izgovor da
               jih ni, ker je to je pa precej pogosto pri nas, se opravičujem. To pa vem, iz javne
               uprave vem da ko se za nekaj postaviš dobiš najprej odgovor zakaj se nekaj ne da, ne
               pa zakaj se nekaj da. In jaz globoko verjamem, da je mogoče, pri čemer pa je pa tukaj ni sogovornik
               samo… Vprašali ste konkretno za sodni svet absolutno, tukaj moja želja je oziroma moj
               predlog bo sprejem posebne zakonodaje o sodnem svetu in v to bo moral biti vključen
               čisto vsak ključni deležnik, ker tukaj je ogromno različnih interesov, zelo
               legitimnih, brez vrhovnega sodišča tukaj ne bo šlo, v končni fazi tudi brez drugih
               podsistemov. Na splošno sem ne naklonjen, sam sem bil, poglejte, še preden sem
               vstopil v kakršno koli funkcijo velikokrat povabljen v različne delovne skupine za
               pripravo zakonodaje, s strani takšnih ali drugačnih ministrov ali ministric, z levice
               ali desnice, saj ni važno. Kar je moteče je to, da je pravna stroka relativno
               skregana v Sloveniji, mi to vemo in potem to rata v bistvu neko skrivanje.</p>
               <p>Kakor koli, tukaj je moja zaveza, da se bodo zakoni bistveno bolj transparentno
               pripravljali v smislu strokovne javnosti in da se bo vse, kar se tiče sodstva in
               tožilstva, kar se mene tiče, da tukaj pa bom imel vpliv, prosili za mnenja ljudi iz
               proizvodnje se reče, po domače povedano. Absolutno je pomembno dobiti input
               generalnega državnega tožilstva Vrhovnega sodišča, ker so pač zadolženi za enotno
               sodno prakso izkušenejši ljudje in tako naprej. Treba je večkrat vprašati, sodnico ki
               sodi vsak dan ne obravnava, kje imaš ti problem s tem zakonom… Se opravičujem ker sem
               tako plastičen, tega je premalo. Vendar tudi ni tako preprosto, ampak to je ena od
               zavez. Ljudi iz proizvodnje naj se ne sliši.</p>
               <p>Insolventna zakonodaja; insolventna zakonodaja je bila sprejeta lansko leto, če se ne
               motim, potem je bila pa spremenjena tik pred kratkim. Je pa zelo, zelo po smernicah,
               če prav razumem EU-ja. In trenutno je, kar se tiče insolventne zakonodaje Slovenija
               delno pod nadzorom EU-ja, gledajo kaj se dogaja tukaj na temu področju. Druga stvar
               pa je, to je eden od redkih implementiranih zakonov kjer so celo ustanovili, kolikor
               sem se uspel pozanimati, tako imenovano implementacijsko skupino kjer so predstavniki
               Banke Slovenije, pravosodja, gospodarske zbornice, zato, ker gre za zelo, zelo
               pomembno stvar, kako se bo to v praksi izvajalo. Tako da, to je zaenkrat to.</p>
               <p>Sodelovanje s tožilstvom, mislim sodelovanje tožilstva in policije, se strijam, to je
               ena takšna, v bistvu to je zimzeleni del, zimzelena melodija, katerega koli
               predkazenskega ali pa kazenskega postopka. Vedno se o tem pogovarjamo, daleč od tega,
               da bi bilo popolno je pa neprimerno boljše kot je bilo v preteklosti. To se strinjam,
               mislim da so se tukaj neki utečeni, neke stare paradigme so se počasi razbijale, gre
               pa izredno, počasi.</p>
               <p>Tukaj še vedno velja velikokrat je bilo rečeno, tudi brez veze v zakon napisati, ta
               uredba o sodelovanju je nepomembna, zakaj bi jo sprejemali. Izkazalo se je, da se
               stvari premikajo. Ali se premikajo dovolj hitro? Ne, se ne premikajo dovolj hitro.
               Jaz sem prvi, ki sem bil velikokrat zafrustriran, da je tako, kot je. Bil sem eden od
               pobudnikov spremembe v Zakonu o kazenskem postopku, ustanovitev specializiranih
               preiskovalnih skupin. Skoraj dve leti, če ne več, je trajalo preden je bila prva
               ustanovljena, danes rastejo kot gobe po dežju. Ker ljudje ugotavljajo, da to je dober
               pristop. Manjka nam, veste mi smo na temu področju, to je spet moje mnenje, na
               slovensko kazensko pravosodje je absolutno nadpovprečno pri pregonu organiziranega in
               klasičnega kriminala. Odpovedalo je pri teh velikih <q>"case-ih"</q> iz sto razlogov. Tako
               po materialni zakonodaji, organiziranost pa še kaj drugega najbrž ampak o tem se je
               na nek način nesmiselno pogovarjati. Stvari se popravljajo se pa prepočasi opravljajo
               ampak tukaj magičnega odgovora več ni. Tukaj je stvar izobraževanja, zaveze in
               vodenja in prioritet. Slovenija, to velja za kazensko pravosodje pa sploh, mislim da
               je bila odlična ideja Zakona o tožilstvu, novele Zakona o tožilstvu, ki je bil
               sprejet, če se ne motim pod ministrom Zalarjem. Marsikakšne dobre ideje so bile
               notri, ideja o kriminaliteti politiki je pa sploh odlična, zato, ker moraš fokusirati
               tiste resurse, ki jih imaš. Vendar kaj ti potem pomaga, če je pa kriminalitetna
               politika potem zelo splošna. Kaj ti pomaga, če… Tu se vidi, da se bo treba bistveno
               več pogovarjat.</p>
               <p>Tudi skupne preiskovalne skupine, kot rečeno, imajo še precej, to pa iz lastnih
               izkušenj vem, ker je KPK v mnogih sodelovala, imajo še precej, precej prostora za
               izboljšanje. Je pa že tu bil velik korak naprej narejen.</p>
               <p>Zemljiška knjiga in kataster. Odličen primer. Jaz mislim sicer, pa veste, da to ni
               moje področje in moram reči, da se bom moral pustiti malo podučiti na tem primer,
               kataster bolje poznam zaradi KPK. Veliko delo je bilo opravljeno, da se je vse to
               digitaliziralo. Veliko delo. Zdaj pustimo, kakšni so bili tisti začetni problemi pri
               vpeljevanju in če ni bilo tu ravno malo preveč zunanjega svetovanja, pa če ni… a
               veste, to so druge stvari, tudi pomembne, vendar so za nami. Ja, to dvoje je treba
               čim bolj povezati. Če me pa sprašujete, ali sem za to, ker mislim, da je bila v nekem
               trenutku ideja, da zemljiška knjiga gre ven iz sodstva in da to postane skoraj
               privat, po domače povedano, oziroma pod upravo – nisem. Pika, nisem. Mislim, da
               določene registrske stvari morajo ostati v sodstvu in jih je treba v sodstvu celo
               okrepiti, kar pa ne sme pomeniti nujno, da te stvari bodo tako kot sodstvo relativno
               rigidne. Informatika je lahko izjemno dobra tam. In ko smo že pri tem, nisem omenil
               prej, sodni register, Zakon o sodnem registru ima nekaj določb, ki onemogočajo
               določeno transparentnost za nazaj, ki so povsem neživljenjske v današnjem svetu.
               Recimo, ne moreš sodnega registra, ki ga potem vodi AJPES, ne moreš za nazaj iskati,
               recimo, lastnikov družbenikov posameznih družb in tako naprej poimensko, kar je v
               bistvu v današnjem času informatizacije in brez pretiranih posegov v osebnostne
               pravice ali varstvo osebnih podatkov, nedopustno in mogoče samo prikrivanje, recimo,
               premoženja.</p>
               <p>Še predsednici Komisije za peticije in človekove pravice. Večkrat ste opozorili, <q>"s
               te funkcije ste odstopili"</q>. Glejte, saj to se vseskozi ponavlja. Jaz sicer gledam
               tako, nikoli ne rečete, <q>"na tej funkciji ste naredili to pa to."</q> … <stage>/ Oglašanje v
               ozadju/</stage> Ne, saj ne gre za to. Kar se tiče kolega Praprotnika. Postopek pred KPK je,
               kolikor razumem, v teku, ne bom ga komentiral naprej, niti ga najbrž ne bom
               komentiral potem, zato ker lahko rečem, da sem osebno vpleten in tega ne bom naredil.
               Razen tega, kar je osebno, ko govorimo o integriteti. Ni nobena skrivnost, da nad
               njegovim ravnanjem nisem bil navdušen, tako kot nekateri drugi njegovi kolegi ne, smo
               ga pa razumeli in če bi menili, da je neposredno kršil zakon, jaz bi mu to povedal,
               to je to, pa tega od mene ni slišal. To je pač dejstvo.</p>
               <p>Kar se tiče ukinitve specializiranega… Tam sva nekaj besed izmenjala že z dr.
               Gorenakom. Vem, vi želite timinge in tako naprej, mislim, da je to, recimo, stvar
               srednje prioritete, se vidimo čez dve leti osorej.</p>
               <p>ZINTPK, glede Zakona o integriteti in preprečevanju korupcije. Izrazili ste veliko
               mnenj z določenimi pojmi, češ, vsi vemo, da je zakon, vsi vemo, da je zakon – jaz ne
               vem, ali je zakon tako protiustaven, sem pa večkrat rekel, da je zakon vse prej kot
               optimalen. Na kratko vam bom odgovoril, ali je na Ustavnem sodišču – jaz sploh ne
               vem, veste, ali je še na Ustavnem sodišču, ker je ustavno presojo vložila skupina
               poslancev – drži? – te skupine poslancev pa več ni. In po stalni praksi Ustavnega
               sodišča, ko ni več predlagatelja, se to zavrže. In to je bilo že v preteklosti tako,
               zdaj pa ne vem. Po praksi Ustavnega sodišča, to sem zdajle pomislil, da se razumemo,
               ker ne spremljam več tega, ampak če ni več pobudnika, preprosto – ne dvomim, da bo
               prišlo to na Ustavno sodišče prej ali slej, ampak razumete, da ni več pobudnika. … <stage>/
               oglašanje v ozadju/</stage> Ja, no, to je pa tisto. Zato ne bom… Odgovorim vam lahko zelo
                   na kratko na to,
               ko pravite, zakaj drugačna obravnava v tem pa v drugem primeru. Jaz tudi verjamem, da
               vi to veste, in smo večkrat to poudarjali. Tudi mi smo pošiljali v razjasnitev, kadar
               smo delali postopke, ki so se tikali bodisi lobiranja bodisi nasprotja interesov
               bodisi korupcije, nismo pa pošiljali v razjasnitev, kadar smo delali po premoženjskem
               stanju. Mogoče se ta odločitev na koncu na Vrhovnem sodišču ne bo izkazala za
               pravilno, zaenkrat je pa to odločitev potrdilo več senatov Upravnega sodišča. Se
               pravi, tako zelo mimo spet nismo mogli ustreliti, no, če sem nekoliko plastičen.</p>
               <p>Ko ste rekli, kaj piše v koalicijski pogodbi glede političnih posegov v sodstvo,
               glede nadzora. Mislim, predpostavljam lahko, kolikor sem se pogovarjal s kolegicami
               in kolegi, ki so sodelovali pri tem, gre za, mislim, da 65.a in 65.b člen, če se ne
               motim, Zakona o sodiščih ali o sodniški službi. Gre za ustanovitev zadnjega
               nadzornega oddelka, neke pravosodne inšpekcije znotraj Ministrstva za pravosodje, ki
               je pa, mimogrede, prazna, zato ker ta oddelek sploh ni zaživel, ker bojda so imeli
               nekaj razpisov, pa se nihče ni prijavil. Sem pa že v uvodu rekel, da nisem naklonjen
               temu, da bi uradniki, mislim, ne naklonjen, ne bom, evo, to se ne bo zgodilo, da bi
               iz mojega ministrstva, če bom minister za pravosodje, uradnik šel gledat sodne spise,
               še manj, da bi šel tožilske spise gledat, zato da bi koga… To je – ne. Je pa nekaj
               drugega, ko smo že pri tem, no, to ste mi pa spet dali priložnost, sem pozabil prej
               povedat, kar je pa zelo pomembno. Ministrstvo za pravosodje, mislim, da še nikoli ni
               imelo načrta nadzorov izdelanega za sodnike, tožilce, za stečajnike in tako naprej.
               To je pa treba letno, tako kot vsaka inšpekcijska služba, načrt, da se ve, da je
               transparentno. Ampak ne govorimo o vpogledu v konkretne zadeve. In tu bi bilo treba
               spremeniti, bodisi s prenosom na Sodni svet bodisi z neko drugo rešitvijo, vmesno, ki
               bo omogočala, da to počnejo tako kot, recimo, to delajo v Nemčiji, kjer delajo to
               lahko samo upokojeni ali pa dodeljeni sodniki, kjer je to poseben element. V glavnem,
               mislim, da je v slovenskem sodstvu marsikaj narobe. Mislim pa, da je nedopustno, da
               bi katerikoli uradnik, čeprav imam visoko mnenje o uradnikih z Ministrstva za
               pravosodje, gledal po sodnih spisih, ki so še odprti, ker so možnosti zlorab
               prevelike.</p>
               <p>Vprašali ste me še, ja, točno, kaj bom storil, če bo KPK dala negativno mnenje glede
               Alenke Bratušek. Najprej hvala, mislim, nekdo je že prej rekel, da sem ji omogočil
               komisarsko mesto. Aja, to ste vi prej rekli… <stage>/ smeh/</stage> Boby Fischer je bil dober
               šahist, ampak jaz sem očitno <q>"ful"</q> boljši, da sem dvema, tremi leti že vse to
               zapeljal. Ampak pustimo to. Ne bom komentiral, resnično, glejte, postopek KPK teče.
               In enako je, kot sem imel, ko sem dobival zelene pike, če je politika komentirala,
               preden je bilo odločeno, kaj se je s KPK zgodilo, še preden je bilo odločeno. Ko pa
               se bo, imam svoje mnenje okrog tega. Hvala bogu, nisem v poziciji, ko bi ga moral
               povedati.</p>
            </sp>
            <sp xml:id="SDT7-OZP-nujna-1-2014-09-15.sp29">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>… <stage>/ oglašanje v ozadju/</stage> Izvolite.</p>
            </sp>
            <sp xml:id="SDT7-OZP-nujna-1-2014-09-15.sp30">

               <speaker>EVA IRGL (PS SDS):</speaker>

               <p>Najlepša hvala.</p>
               <p>Poglejte, mislim, da smo tu zdaj pri nekem zelo bistvenem in ključnem vprašanju, kjer
               se mi zdi, da se pokaže vsa ta integriteta določenega kandidata za ministra. Pa tu ne
               govorim samo o vas, da smo si na jasnem, temveč gre tu tudi za ne nazadnje
               predsednika Vlade, še najbolj, in tako naprej. Ampak res me zanima. Glede na to, da
               ste bili vi najvišja avtoriteta na področju boja proti korupciji, vemo, kako ste
               delovali, in tu ne rečem, marsikatero stvar ste premaknili naprej, zanima me še
               enkrat konkretno - in mislim, da ta odgovor lahko dobimo -, če bo Komisija za
               preprečevanje korupcije povedala, da je gospa Alenka Bratušek zlorabila svoj položaj
               in ravnala v nasprotju z integriteto, me konkretno zanima, ali boste od predsednika
               Vlade zahtevali, da se imenuje novega kandidata za komisarja?  To jaz pač pričakujem od oseb, ki so se
               vedno borile proti takšnim ravnanjem, to nima nobene veze s tem ali sedaj potekajo
               postopki pred Komisijo za preprečevanje korupcije, niti ne želim, da komentirate
               postopek, ker je jasno vemo kakšen je. Ampak me zanima, konkretno, če se bo zgodilo,
               da Komisija za preprečevanje korupcije, kot ste v i rekli, da negativno mnenje, ali
               boste odreagirali in zahtevali, da pač predsednik Vlade imenuje novega kandidata za
               komisarja. mislim, da je to čisto preprosto vprašanje in pove veliko o vseh
               kandidatih, ne nazadnje, ki boste ministri v novi vladi. Hvala.</p>
            </sp>
            <sp xml:id="SDT7-OZP-nujna-1-2014-09-15.sp31">

               <speaker>PREDSEDNICA ANDREJA KATIČ:</speaker>

               <p>Hvala za repliko.</p>
               <p>Jaz bi v bistvu dala… Prijavila se je še ena kandidatka za razpravo, gospa Anja Bah
               Žibert, v bistvu pa že krepko presegamo 15.00 uro tako da predlagam, da smo kratki in
               jedrnati. Izvolite.</p>
            </sp>
            <sp xml:id="SDT7-OZP-nujna-1-2014-09-15.sp32">

               <speaker>MAG. GORAN KLEMENČIČ:</speaker>

               <p>Na kratko.</p>
               <p>Polovično vam lahko pozitivno odgovorim jaz, če bo prišla odločitev KPK-ja je zelo
               odvisno kakšna kršitev bo. Če bo kršitev, ste lahko prepričani, da se bom v okviru
               svojih pristojnosti kot član Vlade in ne samo kot pravosodni minister na to odzval.
               Ali je edina pot odpoklica ali je to, jaz tega ne poznam, ne bom pa tiho okoli tega,
               absolutno, to bi bilo proti mojim načelom.</p>
            </sp>
            <sp xml:id="SDT7-OZP-nujna-1-2014-09-15.sp33">

               <speaker>PREDSEDNICA ANDREJA KATIČ:</speaker>

               <p>Hvala, gospa Anja Bah Žibert, izvolite.</p>
            </sp>
            <sp xml:id="SDT7-OZP-nujna-1-2014-09-15.sp34">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo. Predsedujoča, spoštovane kolegice in kolegi, kandidat za
               ministra.</p>
               <p>V vašem nastopu sem imela na nek način v določenem delu občutek, da nekako menite, da
               stanje v sodstvu ali pa pravosodju pri nas ni tako zaskrbljujoče. No, jaz se s tem ne
               morem strinjati in imam glede tega zelo odklonilno mnenje pa ga bom tudi navedla; o
               tem, da je naše stanje več kot zaskrbljujoče govorijo na eni strani številke na drugi
               strani pa tudi številna opozorila, ne nazadnje tudi različnih mednarodnih
               integracij.</p>
               <p>Naj vam za začetek povem samo konkretni podatek, po evro barometru več kot 75 %
               državljanov ne spoštuje sodstva. Se pravi, če govorimo o tej konkretni številki težko
               rečemo da je v našem sodnem oziroma pravosodnem sistemu vse tako kot bi moralo biti.
               In sploh, če vemo, da naj bi sodišča izrekala sodbe v imenu ljudstva. Tukaj je velik
               problem, namreč 75 % državljanov se nekako ne uvršča v ta del ljudstva.</p>
               <p>Po drugi strani imamo še vedno trajni mandat sodnikov, po drugi strani imamo ne samo
               trajni mandat ampak celo govorimo o problematiki tega ali se lahko sodniki iz se
               pravi neodvisne sodne veje oblasti nekako za nekaj časa preselijo v politično
               delovanje in potem verjetno vrnejo nazaj. Ali pa obratno.</p>
               <p>Prav tako bi mimogrede, to se mi zdi tudi pomembno, mednarodna, svetovno najmočnejša
               politična integracija IDU na svetu je sprejela uradno stališče glede stanja sodstva v
               Slovenji. Izpostavili so problematiko okoli neodvisnega sodstva, dvojna merila.</p>
               <p>No in še nekaj konkretnih številk, govorim o poročilu delovanja sodstva; v
               zahtevnejših primerih smo v letu 2012 rešili sto devetintrideset tisoč štiristo
               enainštirideset primerov, v letu 2013, seveda za 2014 ga še ni, pa sto sedemindvajset
               tisoč štiristo šestnajst primerov. Se pravi, da se stanje še slabša in ne izboljšuje.
               Verjamem, da v nekaterih bolj lažjih primerih gre morda na bolje ampak mi govorimo o
               zahtevnejših primerih in ti zahtevnejši primeri so največkrat povezani s hujšimi
               kršitvami človekovih pravic.</p>
               <p>Zato me zanima osebno in če mi lahko odgovorite na naslednja vprašanja  Namreč… No, da še to dodam
               pri teh številkah – konec leta smo tudi bili kot... Pač je bila Slovenija kaznovana
               na Evropskem sodišču za kršenje človekovih pravic ravno zaradi sodnega zaostanka.
               Tako, da dejstva tukaj govorijo drugače od vaših besed oziroma pač tega, kar vi
               zagovarjate.</p>
               <p>Nekako bi pa rada nekaj konkretnih odgovorov na naslednja vprašanja. Se pravi, prej
               sem izpostavila dvojna merila, zato vas sprašujem: Glede na to, da ste bili visok
               predstavnik v Sloveniji in ste se pač ukvarjali s področjem, ki je zelo občutljivo,
               govorim o KPK, me zanima kakšna merila imate vi, glede na to, da ste enega od
               politikov, ko ni po vaše pravočasno oziroma ni pravilno podal svoja poročila javno in
               jasno, nekako povedali kakšno je vaše mnenje, me zanima kako boste ravnali v nekem
               drugem primeru, ko trenutno predsednik Vlade pa mandatar tega poročila sploh ni
               oddal. Ne govorim o zamudi, govorim o tem, da ga najprej ni oddal. To je dejstvo.
               Prav tako, glede na to, da ste tudi sami bili zapleteni v posameznih problemih glede
               poročila, pustimo ali niste vedeli, ali niste znali izpolniti tega, ampak gre za to,
               da tudi vi niste podali povsem natančne podatke. Se ne spomnite? Govori se o
               premoženju in lastništvu vaše nepremičnine in takrat, ko je bila ta zadeva, je bilo
               tudi povezano z vašim sorodstvenim… Vašo ženo, bom konkretna in o njenem lastništvu
               enih od podjetij, ki jih seveda takrat, pravite, niste vedeli zanje.</p>
               <p>Prav tako me zanima konkretno kaj menite o tem, da si nek preprost državljan verjetno
               tega sploh niti v glavi ne more zamišljati, da lahko eden posameznik pridobi kredit,
               govorimo o visoki številki, skoraj tam 200.000 evrov, za nepremičnino, za katero da
               hipoteko, ta pa ni vpisana v zemljiško knjigo in po formalnih podatkih ne obstaja. To
               me zanima, ker tudi to verjetno zelo dobro poznate.</p>
               <p>Prav tako me zanima kaj boste storili, da se v prihodnje ne bo dogajalo, da ena od
               sodnic, višjih sodnic politično obračuna z ljudmi, ki so se udeležili shoda oziroma
               so nasprotovali sodbi prvostopenjskega sodišča in to ne obračuna kar tako mimogrede v
               neki, bom rekla, oprostite izrazu rumeni reviji ampak v sami pravni praksi, se pravi
               v časopisu, ki naj bi bil strokoven.</p>
               <p>Prav tako pa me zanima kaj menite o konkretnem primeru. Že prej smo nekaj govorili o
               tem. Jaz sem si ga posebej izpostavila, ko govorimo o transparentnosti in urejanju
               razmer, trošenju davkoplačevalskega denarja. Odvetnik, ki je opravil nalogo, seveda
               prisilnega upravitelja Merkurja. Za svoje delo je dobil nagrado 46.000 evrov in še
               nekoliko več, za stroške je dobil 3.700 evrov, pri tem pa si je želel izplačati še
               potne stroške v višini 27.000 evrov, vendar pa je to potem slednje sodišče le
               zavrnilo. Govorim o primeru konkretnem – odvetniška pisarna Cerar-Hafner. Če mogoče
               komu ni poznano, pač gre tudi za sorodstveno razmerje našega predsednika Vlade.</p>
               <p>Tako, da jaz bi želela neke konkretne odgovore, glede na to, da ste pristaš transparentnosti, neki
               etičnih meril v politiki, sploh v pravosodnem sistemu. In še končno kaj menite o tem,
               da naj bi pravica imela seveda že po simbolu zavezane oči. Namreč jaz imam občutek,
               da pravosodni sistem ima pri nas zavezane oči, vendar da si ga niso znali oziroma si
               ga odgovorni ne tolmačijo pravilno. Oči niso zavezane za to, da bi bili nepristranski
               ampak so te oči zavezane za to, da jih ljudstvo nebi prepoznalo. Namreč primer ene od
               prav tako problematičnih, zame, postopkov pred sodiščem ko smo prav tako govorili o
               politično aktivnem državljanu, bila mu je odvzeta pravica, da opravlja nalogo oziroma
               da opravlja funkcijo na katero je bil izvoljen in šele potem ko je zadeva padla je
               bil oproščen in seveda te funkcije ne dobi nazaj. Rekli pa ste, da, ko ste prej v eni
               svoji izjavi oziroma izvajanju izpostavili, da pri nas ni tako, da sodnika ne moremo
               za svoje delo nekako terjati odgovornosti. Odgovorite mi v tem konkretnem primeru kdo
               bo odgovarjal za to, da je državljanu odvzeta temeljna pravica biti voljen, izvoljen
               in opravljati svoje delo, da ne bo kakršnegakoli nesporazuma, govorim o primeru
               Kanglerja. Se pravi govorimo o hudih kršitvah, ki niso povezane samo z osebno
               konkretno in z njegovim kršenjem človekovih pravic ampak tudi so kršene pravice
               tistih, ki so ga tja izvolili. Podobna zadeva poteka sedaj tudi z drugim našim
               kolegom, političnim sopotnikom, Janezom Janšo.</p>
               <p>In še nekaj. Eden do znanih oziroma kar nekoč je bil zelo uveljavljen v pravni veji
               oblasti, nenazadnje je bil generalni tožilec, Anton Drobnič, je jasno povedal v eni
               od svojih izjav, da naš sistem deluje znajo kadar hočejo, ne znajo kadar nočejo. Da
               to utemeljim in se seveda opravičujem vsem tistim, ki se tu notri ne najdejo in
               verjamem, da se tukaj notri vsi ne najdejo. Zahteva za varstvo zakonitosti v zadevi
               Patria, mi boste težko rekli, da je kakršenkoli razlog vsebinski ali pa strokovni, da
               traja tako zelo dolgo, kajti vemo kaj pomeni ugotavljanje zakonitosti. Po drugi
               strani pa vemo, da so v preteklosti v tednu dni poiskali, to je bil celo eden od
               znanih pisateljev, osebo, jo v enem tednu poiskali, našli, obsodili in usmrtili.
               Politični sopotniki teh ljudi danes tudi na nek način delujejo v pravosodnem sistemu.
               Ko ste govorili o tem, da je potrebno narediti korake naprej me resnično zanima kdaj
               bomo v Sloveniji lahko govorili o neodvisnem, poštenem in pa pravičnem sodstvu. Že v
               starem Rimu so rekli, da je prava umetnost dobrega in pravičnega. Naš pravosodni
               sistem žal je daleč od tega. In kot minister, verjamem, da boste danes dobili v tem
               prostoru že prvo zeleno luč, potem pa tudi v Državnem zboru, moram povedati, da žal
               ne z mojim glasom predvsem zato, ker v svojih navedbah se niste konkretno opredelili
               do problemov, ki so v sodstvu. Govorili ste o pomembnih zadevah. Res je, potrebujemo
               spremembe tudi na tistih področjih ampak generalno naš sodni sistem ne deluje. In če
               vi že v tem izvajanju 
               navajate, da ni tako potem, oprostite izrazu, nam bog pomagaj. Kajti, tako kot je
               prej povedal kolega Gorenak med sodniki v naši državi ni nikogar več. In srčno upam,
               da boste tudi to vi čim prej spoznali in spremenili, predvsem pa moram povedati, da
               sem vas v nekem obdobju vašega delovanja zelo spoštovala in cenila. Potem pa, ko sem
               izvedela, da se boste potegovali za stolček ministra in, ko niste odreagirali na
               vašega predlagatelja o konkretnem poročilu in ste seveda imeli različne vatle pri
               zadevah, ki ste jih drugače ocenjevali v preteklosti pa tega ne morem več reči.
               Verjamem, da državljanke in državljani ne morejo zaupati pravosodju in sodnemu
               sistemu, če bomo ravnali na takšen način.</p>
               <p>Vi ste prvi klicani za to, da se boste zavzemali za to, da v državi ne bo dvojnih
               meril in da bo pravica na prvem mestu. Hvala lepa.</p>
            </sp>
            <sp xml:id="SDT7-OZP-nujna-1-2014-09-15.sp35">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Zdaj bi jaz vprašala, če bi se še kdo želel prijaviti k razpravi, zaradi tega, ker
               ura je 15.36 in mi kršimo v bistvu tretji odstavek 48. člena Poslovnika. Ali smo za
               to, da damo zdaj še kandidatu za ministra čas da odgovori na ta vprašanja potem pa
               prekinemo in nadaljujemo potem zvečer ali bomo videli po temu odgovoru, če bodo še
               kakšna vprašanja.</p>
               <p>Dobro, gospod mag. Klemenčič, izvolite.</p>
            </sp>
            <sp xml:id="SDT7-OZP-nujna-1-2014-09-15.sp36">

               <speaker>MAG. GORAN KLEMENČIČ:</speaker>

               <p>Težko je odgovarjati na… Priznam, težko je odgovoriti na vaša vprašanja, čeprav so
               relevantna. Vendar, izhajajo iz neke podmene glede katere se mogoče ne moreva v
               celoti strinjati. Če ste me razumeli, da sem jaz zelo hvalil slovenski sodni sistem
               ste se zmotili. Vendar, ga pa tudi ne želim, ker osebno verjamem da absolutno ni vse
               slabo v njem in da ga z ognjem in mečem ne moremo spremeniti in, da ga imamo takšnega
               kot ga imamo, tako kot imamo takšne druge podsisteme kot jih imamo in v katerih
               deluje ogromno dobrih ljudi. Ne strinjam se, da danes ni več sodnika v Sloveniji,
               absolutno se ne strinjam, ker jih sam poznam takšne častne ženske in može, je bilo
               veliko negativne selekcije skozi leta pa ni bila po mojem toliko politična, pa mi
               lahko pripisujete kar koli ampak tega mi ne morete, da sem jaz neka kontinuiteta. Jaz
               teh kulturnih bojev ne morem gledati, kaj šele da bi v njih sodeloval.</p>
               <p>In ponavljam, kar sem rekel na začetku, celoten problem slovenskega ne pravosodja
               ampak pravne države je izjemno, izjemno resen ampak zato je krivda izjemno, izjemno
               široko razdeljena. In danes iz tega iti bo težko, zato ker so se stvari tako zelo
               spolitizirale, da to kar se je na državnem tožilstvu že več časa na nek način tudi
               javno dogajalo, zato ker so generalni tožilci prihajal iz politike v politiko in tako
               naprej pa je zdaj vprašanje ali je to prav ali ni prav ni važno. Zdaj se je pa to
               začelo delati še na Vrhovnem sodišču.</p>
               <p>Pa se spomnimo nazaj, prve sestave Ustavnega sodišča Republike Slovenije, kjer so
               bili izjemno profilirani ljudje, tudi politično izjemno profilirani ljudje pa je bila
               to ena po mojem, kot študent, najboljša sestava Vrhovnega sodišča. V smislu odločb,
               ki so jih pisali, ne mislim zdaj primerjati s tem, zato ker so se ukvarjali še, ker
               so v primerih, ki se tika res razlage, ustave so skupaj stopili. Tam so bili redno
               podpisani pod isto odločbo, dr. Šturm, prof. dr. Jambrek, dr. Rode pa dr. Zupančič pa
               mag. Krivic, ki danes, se glede barve srajce ne morejo več… A veste. Kam smo prišli
               na temu področju in tukaj  ne pričakujte preveč od mene, ker je to nerealno. Lahko pričakujete
               pač en del ene zmernosti.</p>
               <p>Kanglerja, dobro ste bili konkretni, jaz stvar vidim nekoliko drugače, vidim, da je
               zelo problem ni pa to moj resor, da bomo imeli na teh lokalnih volitvah v veliki
               količini mestnih občin kandidate iz levice in desnice in neodvisne kandidate, ki so
               od dvanajstih do štiridesetih v predkazenskih postopkih. To je drugi problem. In
               potem se bom spet spraševali čez nekaj časa kje smo in kaj smo… Govorim zdaj samo o
               lokalnih volitvah.</p>
               <p>KPK, rekli ste, da ste, mislim to ne prijava predsednika Vlade, drži. Poglejte, nisem
               njegov advokat v tej zadevi, morate to razumeti. Ne želim biti apologetski in ve se,
               kakšno stališče sem približno zastopal na KPK-ju. Moram biti pa tudi pošten, teh
               zamud je bilo ogromno, vedno. S strani poslancev, s strani državnih uradnikov in tako
               naprej… Kadar govorimo o zamudah. In zato v Poslovniku piše, da smo ljudi pozivali,
               ker smo rekli, mi se ne bomo obnašali kot prometna policija ki se postavi nekam zato,
               da cola. Tudi veste, da smo vam pošiljali včasih opomnike. Enkrat je dr. Gorenak še
               pohvalil, češ kakšne so…</p>
               <p>Tako da, tega ne morete primerjati, ni prav, da se mu je to zgodilo, če mene vprašate
               ampak ne morete pa to primerjati s postopki kadar smo vodili preiskovalne postopke in
               smo ugotovili, da je nekdo kredit napačno napisal. Tudi ta zgodba sem jo nekje
               prebral, češ, ne vem Dimičevo ste hujše obravnavali… Ona je bila v postopku pri nas,
               tam je bil očitno <stage>/ Nerazumljivo./</stage> Gibala se je vročanju in tako naprej, no kakor
               koli… To dejansko naj za to sam odgovarja, jaz pa stojim za tem da to pri meni ni
               omajalo odločitve v njegovo integriteto, zato ker to ni možno dajati v iste sisteme,
               v isti koš kot ostale stvari.</p>
               <p>In še to, ko ste rekli, veste, ja saj to je zano, mariskaj tega, kar je pisalo tudi
               seveda ni res in ni nobenih dokazov za to ampak recimo to, da nisva vpisala z ženo ko
               sva zamenjala hišo v GURS… Se strinjam, sem priznal, naredil sem napako. Veste kaj?
               zdaj v zadnjem mesecu sem dobil tudi en prekršek za prehitro vožnjo, nisem svetnik in
               se nikoli za svetnika nisem imel in tudi z gospo Betetovo<stage>/?/</stage> sem se dobil, namestnico
               predsednika sodišča. Pa z eno odvetnico se vsak večer dobim, z ženo.</p>
               <p>No to, drugače pa… Ja, hvala.</p>
            </sp>
            <sp xml:id="SDT7-OZP-nujna-1-2014-09-15.sp37">

               <speaker>PREDSEDNICA ANDREJA KATIČ:</speaker>

               <p>Gospa Anja Bah Žibert je želela repliko.</p>
            </sp>
            <sp xml:id="SDT7-OZP-nujna-1-2014-09-15.sp38">

               <speaker>ANJA BAH ŽIBERT (PS SDS):</speaker>

               <p>Mislim, da že zaradi tega, ker nas redno spremlja tudi javnost moramo biti
               natančni.</p>
               <p>Glede KPK oziroma poročil sem govorila o podobnih zadevah. Eden od politikov je oddal
               poročilo pa je napisal, podatki se niso spremenili pa je bil zato izpostavljen veliki
               kritiki medtem, ko nek drugi politik danes, ki bo postal predsednik vlade poročila ni
               oddal. Zame je to bistvena razlika. In zato se mi zdi, da v prostoru, če se bomo
               zavzemali za enaka merila jih moramo imeti in tudi takrat, tudi če nam nekdo osebno
               bolj leži kot nekdo drugi tudi politično ne moramo imeti drugačnih.</p>
               <p>Prej tudi, oprostite se mogoče tudi nisva razumela in nikakor ne dvomim v to, pač vam
               poskušam verjeti glede tega, kar se je dogajalo okoli vpisa v Zemljiško knjigo.
               Problematizirala sem nekaj drugega, da lahko ob temu, da zadeve niso urejene pridobiš
               kredit v vrednosti dvesto tisoč evrov in da je to za normalnega državljana nemogoče.
               Namreč osebno sem tudi slučajno med tistimi, ki sem morala zato, da lahko z družino
               nekje živim, vzeti kredit in veste kaj, celo pri istih bankah. In natančno vem, kaj
               vse sem morala podpisati, kaj vse sem morala prinesti in kaj vse se je moralo zgoditi
               prej, o tem govorim.</p>
               <p>In še glede zadeve Kangler, tudi tukaj se nisva razumela. Ne govorim o njegovi kandidaturi za župana
               oziroma o njegovih dogajanjih okrog županske funkcije. Nenazadnje je bila to njegova
               osebna odločitev, da je iz te odstopil. Govorim o nečem drugem. Govorim o volitvah in
               odvzemu funkcije, ki jo je opravljal v Državnem svetu. Gospod Kangler je bil tam
               izvoljen s strani na nek način državljank in državljanov, čeprav je sistem volitev
               nekoliko drugačen, pa vendar zastopstva so jasna in zaradi sodbe, ki je potem padla
               na višjem sodišču mu je bil ta mandat odvzet in me zanima na kakšen način bo
               konkretni sodnik ali sodnica odgovarjal. Tukaj je bila povzročena škoda ne samo njemu
               osebno ampak tudi volivkam in volivcem. En podoben primer se kuha sedaj tudi tukaj v
               Državnem zboru, ki traja sicer že od 2008, danes smo 2014 tako da še enkrat povem, da
               naši pravosodni mlini absolutno ne meljejo hitro ali pa se pri nekaterih vrtijo
               nazaj, pri drugih pa pospešeno naprej. In to so bila moja vprašanja. Mislim,da so
               zelo konkretna in dejansko me zanima, če nasprotujete temu, da bomo enkrat državljani
               videli oči in glas sodnikov in sodnic, ki o tem odločajo in odločajo o nas, o usodi
               državljank in državljanov, mi povejte kakšne sankcije bodo lahko doletele te osebe.
               Če nekdo na nekem delovnem mestu naredi nekaj kar ima hude posledice za tudi širšo
               družbo in sicer za to nosijo težke, težke posledice in odgovornost. Zanima me v teh
               konkretnih primerih, ker imam občutek, da pač tako je. Pač tako sem naredil in tako
               je in grem naprej in samo to me je zanimalo. Hvala lepa.</p>
            </sp>
            <sp xml:id="SDT7-OZP-nujna-1-2014-09-15.sp39">

               <speaker>PREDSEDNICA ANDREJA KATIČ:</speaker>

               <p>Hvala.</p>
               <p>Gospod Klemenčič, na kratko.</p>
            </sp>
            <sp xml:id="SDT7-OZP-nujna-1-2014-09-15.sp40">

               <speaker>MAG. GORAN KLEMENČIČ:</speaker>

               <p> Prvič, še enkrat se opravičujem, ne vem ali ste bili v prejšnjem … niste bili … saj
               ni važno. Šlo je za vpis v GURS ne v zemljiško knjigo in za pridobitev tistega
               kredita smo tudi mi rabili pridobiti celega hudiča in dodatne … ne mi grimaz delati,
               če ne poznate case-a pa če niste videli spisa. Res, tega ne maram, posebej če gre za
               mojo družino.</p>
               <p>Naslednja stvar, kar se tiče pa tega. Glejte, mislim Kangler in tako naprej, zato ker
               javnost tukaj gleda instančno sojenje v samo naravo katerikoli pravnih postopkov,
               upravnih, sodnih katerihkoli je urejena instanca. Instanca pomeni, da se včasih
               stvari odločijo drugače, razveljavijo. To ne pomeni, da so nižja sodišča ali uradniki
               to naredili nalašč, iz velike malomarnosti, neznanja in tako naprej to je pa od
               francoske revolucije naprej. Se pa strinjam, povedano drugače, vsaka razveljavljena
               sodba ne pomeni in ne more pomeniti, ker potem lahko zapremo pravosodni sistem, da je
               osebna odgovornost tistega sodnika ali sodnice, vendar je h temu potrebno dodati, da
               so primeri, kjer bi bilo v primeru razveljavitve določene sodbe in tako naprej
               potrebno pogledati ali praviti nadzor kakorkoli, na tem zakaj je bilo tako odločeno.
               Taki primeri so in zato mora vzpostavljen biti mehanizem. Samo dejstvo pa, da je
               nekdo, da je sodba nekoga bila razveljavljena, glejte, sistem, žal mi je ker bom tako
               rekel in boste spet pobrali ampak ja, tako je, drugače pravosodni sistem ne more
               funkcionirati, drugače ne more funkcionirati. Vi imate v šolah ko se piše matura se
               pritožiš na, kaj to pomeni, da tisti, ki te je prvi ocenjeval, da ga je treba
               kaznovati. V veliko sistemih, ki odločajo o pomembnih stvareh imate pritožbeno
               instanco, ki včasih drugače odloči. Včasih odloči drugače tudi zato, ker je bilo na
               prvi stopnji kaj zelo, zelo narobe, ni pa vedno.</p>
            </sp>
            <sp xml:id="SDT7-OZP-nujna-1-2014-09-15.sp41">

               <speaker>PREDSEDNICA ANDREJA KATIČ:</speaker>

               <p>Hvala za vse odgovore na postavljena vprašanja. Mislim, da smo naš niz vprašanj
               izčrpali.  vprašanj
               izčrpali. Če ni več vprašanj, se gospodu Klemenčiču zahvaljujem za njegovo
               predstavitev, podajo vseh odgovorov in ga prosim, da zapusti dvorano za ta čas, da
               lahko mi odločimo.</p>
               <p>Na glasovanje dajem naslednje mnenje: Predstavitev mag. Gorana Klemenčiča kot
               kandidata za ministra za pravosodje je bila ustrezna. Želi kdo izmed članic in članov
               obrazložiti svoj glas? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(4 člani.)</stage></p>
               <p>Ugotavljam, da je mnenje sprejeto.</p>
               <p>Prosim, da pokličemo kandidata, da ga seznanimo z izidom glasovanja, mnenje je bilo
               sprejeto.</p>
               <p>Spoštovani kandidat za ministra za pravosodje mag. Goran Klemenčič, Odbor za
               pravosodje meni, da je bila vaša predstavitev ustrezna. Čestitam!</p>
            </sp>
            <sp xml:id="SDT7-OZP-nujna-1-2014-09-15.sp42">

               <speaker>MAG. GORAN KLEMENČIČ:</speaker>

               <p>Hvala vam in hvala vsem za korektnost.</p>
            </sp>
            <sp xml:id="SDT7-OZP-nujna-1-2014-09-15.sp43">

               <speaker>PREDSEDNICA ANDREJA KATIČ:</speaker>

               <p>Preden zaključimo, bi v skladu z drugim odstavkom 42. člena Poslovnika določili
               poročevalca za predstavitev poročila na seji Državnega zbora. Predlagam, da to kot
               predsednica opravim jaz. Se strinjamo? <stage>(Da.)</stage> Hvala.</p>
               <p>Zaključili smo 1. nujno sejo Odbora za pravosodje. Hvala. <stage type="time">Seja je bila končana
                  15. septembra 2014 ob 15.55.</stage>
               </p>
            </sp>
         </div>
      </body>
   </text>
</TEI>