<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-redna-10-2015-06-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0A5946D5D483D66BC1257E4A002B71F8</idno>
               <idno type="custom" subtype="day">B3D740509FE61C83C1257E5A002ED3A3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B3D740509FE61C83C1257E5A002ED3A3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-redna-10-2015-06-03.OZFIMP" n="10">
               <name>redna seja</name>
               <date when="2015-06-03"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-redna-10-2015-06-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-redna-10-2015-06-03.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">10. seja</stage>
            <stage type="date">(3. junij 2015)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 9.02. </stage>
            


            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice. Prosim, bomo začeli z današnjo sejo Odbora za
               finance.</p>
               <p>Najprej vas vse prisotne lepo pozdravljam in pričenjam 10. sejo odbora.</p>
               <p>Obveščam vas, da se današnje seje ne more udeležiti gospod Roberto Battelli, s
               pooblastili pa na današnji seji sodeluje namesto Marije Antonije Kovačič Benedikt
               Kopmajer in namesto Branka Zormana Vesna Vervega.</p>
               <p>S sklicem seje ste prejeli dnevni red. Obveščam vas, da ste prejeli tudi predlog za
               širitev dnevnega reda z dne 28. 5. 2015 in sicer z 2. točko, ki glasi: Predlog zakona
               o spremembah in dopolnitvah zakona o izvrševanju proračunov Republike Slovenije za
               leti 2014 in 2015, obravnava po nujnem postopku.</p>
               <p>Prehajamo na odločanje o predlogu za širitev. Želi kakšna poslanska skupina
               obrazložiti stališče do širitve? V kolikor ne, prehajamo na odločanje in glasujemo o
               predlogu za širitev dnevnega reda. Glasovanje poteka. Glasujemo. Zaključujem
               glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za širitev dnevnega reda sprejet.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O ENKRATNEM ODPISU DOLGOV.</title>
               </p>
               <p>Predlagatelj tega zakona je skupina poslancev in poslank s prvopodpisanim Lukom
               Mescem.</p>
               <p>K tej točki so bili vabljeni: predlagatelj, Ministrstvo za finance in
               Zakonodajno-pravna služba.</p>
               <p>K tej točki ste prejeli naslednja gradiva: Predlog zakona, mnenje Zakonodajno-pravne
               službe, mnenje Vlade in mnenje Komisije Državnega sveta za gospodarstvo, obrt,
               turizem in finance.</p>
               <p>K predlogu zakona pa so bili vloženi tudi amandmaji Poslanske skupine Združene levice
               k posameznim členom, ki sledijo pripombam oziroma mnenju Zakonodajno-pravne
               službe.</p>
               <p>S tem pričenjam drugo obravnavo predloga zakona in dajem najprej besedo predlagatelju
               gospodu Luku Mescu.</p>
               <p>Izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala za besedo in lep pozdrav vsem skupaj.</p>
               <p>Zdaj, neko izhodišče tega zakona je povsem enostavno.  Namreč, izhajamo iz ugotovitve, da kriza s katero se
               soočamo v Sloveniji ni individualne narave, ampak strukturne in da so številni
               ljudje, ki danes živijo pod pragom revščine, skozi 7 let krize in skozi varčevalne
               ukrepe, ki so jo spremljali zaradi nekih sistemskih dejavnikov prišli do tega stanja
               in da je zato danes čas, da jim država tudi z nekoliko nekonvencionalnimi sredstvi
               poskuša pomagati. Se pravi, sredstva, klasične socialne države tokrat ne zadostujejo
               in po zgledu podobnih držav smo skušali pripraviti zakon, ki bi se soočil z
               vprašanjem možnosti enkratnega odpisa dolga za najrevnejše. Pregledali smo predvsem
               prakse, ki so jih izvedli na Hrvaškem, v Makedoniji, na Madžarskem in na Islandiji in
               v bistvu na podlagi neke primerjave in analize teh modelov skušali izdelati model, ki
               bi bil primeren za Slovenijo.</p>
               <p>Zakon, ki ga imamo pred sabo vsebuje precej enostaven mehanizem, ki bi odpisal
               dolgove najrevnejšim v treh korakih. V prvem koraku bi se vsa zainteresirana podjetja
               javila na FURS, FURS bi izdelal podatkovno bazo, v kateri bi izdal javen seznam vseh
               podjetij, ki so pripravljena to storiti. V drugem koraku bi se tisti najbolj socialno
               ogroženi, ki bodo upravičeni do odpisa dolga, to sta dve skupini, prva so prejemniki
               denarno socialne pomoči in varstvenega dodatka, drugi pa ljudje, ki živijo pod
               statistično določenim pragom revščine. Ti ljudje bi se zglasili na centrih za
               socialno delo, kjer bi v bistvu dobili potrdilo, da so do tega odpisa iz enega ali
               drugega razloga, prej opredeljenega, upravičeni. V tretjem koraku pa bi se srečali
               ti, ki se zanimajo za odpis dolgov in podjetja, podjetja bi odpisala, država pa bi
               podjetjem, ki so pripravljena odpisati najrevnejšim res tiste položnice, ki jih ne
               morejo, ki jih niso mogli poravnati do 1. 1. 2015, se pravi, odpisujemo samo za
               nazaj, da s tem preprečujemo nek moralni hazard. Država bi tem podjetjem omogočila,
               da odpisane račune izbrišejo iz svojih bilanc. Namreč, zdaj smo v situaciji, ko
               podjetje recimo izda račun, zanj ne dobi plačila, mora pa kljub temu za izdan račun
               plačati davek na dodano vrednost in davek na dobiček. Podjetja bi s tem dolgom, v
               bistvu s tem predlogom dobila možnost, da te račune pobrišejo iz svojih bilanc, da na
               ta način očistijo svoje bilance in zato je v bistvu s te strani zakon stimulativen
               tudi za njih. Na koncu v bistvu dobimo neko situacijo, v kateri na nek način dobijo
               vsi ali zmagajo vsi. Podjetja, kot sem rekel, bodo upravičena do, mislim bodo dobila
               možnost da počistijo za leta nazaj te bilance, ko so se jim nabirali neplačani
               računi, ljudje, tisti najrevnejši bodo dobili novo priložnost oziroma vsaj nekaj
               prostora za dihanje, država pa bo praktično brez kakšnih proračunskih odhodkov precej
               pripomogla k razreševanju socialnih problemov, ki so se nakopičili v Sloveniji med
               krizo.</p>
               <p>Če mogoče samo o nadzoru in omejitvah spregovorim. Eno omejitev sem že omenil, namreč
               ta moralni hazard, da bi ljudje zdaj nehali plačevati položnice, ker računajo na
               odpis dolgov, smo preprečili enostavno s tem, da smo postavili mejo, torej, da lahko
               ljudje samo neplačane položnice do 1. 1. 2015 unovčujejo, kot upravičene za odpis. Se
               pravi, odpisuje se za nazaj, ne vnaprej.</p>
               <p>Drugo vprašanje, ki se je pojavilo pa je kdo bo to nadziral. Zdaj, mi smo vse skupaj
               predali FURS in centrom za socialno delo, ki so že sami pod sebi pod inšpekcijskim
               nadzorom, tako da neki dodatni inšpekcijski mehanizmi ne bodo dovoljeni.</p>
               <p>Tretje vprašanje, ki se pojavlja, pa je višina odpisa dolga. Tukaj smo postavili
               mejo, da posamezno podjetje lahko posamezniku ali gospodinjstvu odpiše dolg do zneska
               1500 evrov.</p>
               <p>In kot rečeno, samo še enkrat, da ne bo kakšnih nesporazumov, odpisujejo tukaj
               podjetja in ne država. Se pravi, v bistvu stroške bodo nase prevzela podjetja, v
               zameno pa bodo lahko počistila  bilance za tiste račune, ki jih v preteklih letih niso dobile plačane.
               Predlog smo že včeraj predstavili na Državnem svetu, kjer je ožel soglasno podporo
               vseh prisotnih, se pravi od Trgovinske zbornice, obrtnikov, sindikatov, Gospodarske
               zbornice in tako dalje. Imeli smo v bistvu eno uro zelo konstruktivne razprave o tem
               predlogu in upam, da se lahko take razprave nadejamo tudi danes. hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednjemu dajem besedo ministrici Anji Kopač Mrak. Izvolite.</p>
            </sp>
            <sp who="SDT7:KopačMrakAnja">

               <speaker>DR. ANJA KOPAČ MRAK:</speaker>

               <p> Hvala za besedo spoštovana predsednica.</p>
               <p>Jaz bi v uvodu povedala, da se z namenom, ki ga je izpostavil poslanec in
               prvopodpisani pri Zakonu o enkratnem odpisu dolga Vlada Republike Slovenije strinja.
               Dejstvo pa je, da smo k tej isti problematiki pristopili na drugačen način. Torej od
               februarja dalje potekajo številni dogovori, predvsem smo želeli brez zakonske prisile
               in v širšem družbenem dogovoru z vsemi, torej ne samo podjetji ampak tudi z lokalno
               skupnostjo, torej občinami, državo in bankami celovito pristopiti k enkratnemu
               projektu odpisa dolgov, socialno najranljivejšim. To je prva pomembna stvar. Gre za
               krepitev zaupanja v družbi in predvsem, da smo se vsi skupaj sposobni dogovoriti o
               nečem za dobrobit najranljivejšim.</p>
               <p>Druga stvar o katerem se ločujemo je, da gre za bistveno širši koncept. V dogovoru,
               ki ga snujemo gre predvsem zato, da poleg odpisov dolgov smo na podlagi pogovorov na
               terenu z nevladnimi organizacijami se lotili tudi področja deložacij, problematike,
               ki je na koncu končni rezultat problemov kopičenja dolgov ljudem in po pogovorih bomo
               tudi v ta projekt aktivirali dodatna državna stanovanja zato, da bomo družinam
               omogočili, da ostanejo skupaj, ker na lokalnem nivoju so razlike, med občinami
               posameznimi, kako ravnajo in kakšne so njihove kapacitete za pomoč njihovim občankam
               in občanom, kar je zakonska pristojnost in dolžnost občin zelo različne. In potem
               drugi del zgodbe, ki se že javno govori je predvsem tudi vprašanje bank, vprašanje
               zaračunavanja vpogledov v tekoče račune tistim, ki imajo na tekočem računu zgolj
               prejemke, ki so v Zakonu o izvršbi izvzeti iz možnosti izvršbe, torej poplačila s
               strani upnika. Pred vami je že bil ali bo v kratkem zakon, novela Zakon o izvršbi,
               kjer se to področje rešuje, hkrati pa imate tudi v gradivu, ki ga je vlada včeraj
               sprejela kot informacijo za pomoč, širši paket pomoči socialno ogroženim, tudi
               predstavljen koncept socialne kartice, ki bo predplačniška kartica na katero bodo
               ljudje dobivali socialne transfere. Predvsem pa je tudi del, ker se zavedamo, da ne
               moremo reševati problema, ki so sistemske narave, z enkratnim odpisom. Torej gre samo
               za dobro voljo nas vseh, zato da razumemo in pomagamo vsi skupaj, ker smo na poti iz
               krize, okrevamo in je treba dati ljudem kot možnost za nazaj, da počistijo dolgove,
               ki so se jim nakopičili. Hkrati je pa v tem paketu tudi zelo jasna informacija o tem
               kako naprej. Programi socialne aktivacije, črpanje sredstev iz nove finančne
               perspektive zato, da ljudem damo možnost, da ne nastane in ne pride do te situacije
               oziroma pride redkeje kot se sedaj to dogaja. Pri nas bo pristopila tudi država,
               torej najpomembnejši del je dogovor glede šolske prehrane. O pregledu 4 milijone
               evrov je dolgov staršev družin na tem področju, torej tudi ta del bomo vključili,
               odpisali bomo tudi do 20 evrov terjatev povezanimi s kaznimi, denarnimi kaznimi in
               globami in tudi javne dajatve, kjer je prav, da je v tem paketu ne samo podjetje
               ampak širše, država, občine in pa banke. Tudi od bank, Združenje bank je dalo
               pozitivni feed back, torej so se pozitivno odzvali in pričakujemo z njihove strani
               tudi njihov prispevek v ta skupni širši družbeni dogovor, ki bo podpisan konec junija
               oziroma v začetku julija. Mi smo  poslali vsem podjetjem, vključili smo predvsem
               elektroenergetiko in komunalna podjetja. Torej, startali smo na tiste ključne
               stroške, ki so povezani z bivanjem. Torej, mi nismo vključevali tudi telekomunikacij
               in drugih stroškov, ki niso nujni z vidika bivanjskih stroškov. Tako je tu malce
               širše glede na predlog zakona, hkrati pa ne predvidevamo – to je pomembno – dodatnih
               obremenitev, ne FURS-a ne centrov za socialno delo. Kriterij, kdo bo lahko upravičen
               do odpisa, je zelo jasen, to so prejemniki denarno-socialne pomoči, varstvenega
               dodatka. Poleg tega smo pa želeli na obstoječe odločbe in na družine, zato so
               vključeni prejemniki prvega otroškega dodatka, prvega razreda otroškega dodatka,
               drugega razreda otroškega dodatka in tretjega, če ima družina dodatno odločbo o
               invalidnosti ali za dodatek za pomoč in postrežbo. Ali pa, ker smo želeli vključiti
               tudi nevladne organizacije, ki veliko delajo na terenu in so soočene s problematiko
               na terenu, tudi mnenje nevladnih organizacij, Rdečega križa in Karitasa. Torej, to so
               potencialni upravičenci, ki bodo na podlagi zelo enostavne vloge pristopili k
               podjetju, ki bo podpisnik tega dogovora. Vse informacije bodo dosegljive. In bodo v
               obdobju verjetno med julijem in septembrom lahko odpisali dolgove. Ključni cilj je
               tudi to, da vsi hkrati odpisujemo in zaradi tega dosežemo mnogo večji učinek za
               posameznika.</p>
               <p>Pomembno se mi zdi tudi pri deložacijah, da skupaj z nevladnimi organizacijami, Rdeči
               križ in Karitas, se pogovarjamo o oblikovanju posebnega sklada, kjer bomo tudi s
               pomočjo donacijskih sredstev zagotovili denar za nujna popravila in vse to, da bomo
               lahko čim hitreje aktivirali stanovanja, ki so na voljo. Zakaj – zaradi tega, ker bi
               želeli, da podjetja in širšo družbo aktiviramo za skupni cilj, v skupno dobro ljudi,
               ki so najbolj socialno ogroženi.</p>
               <p>Pomembno se mi zdi tudi to, da smo govorili tudi s predsednikom Računskega sodišča o
               tem, katere dolgove je možno odpisati, da ne bi bilo dvoma o negospodarnem ravnanju s
               strani podjetij, predvsem tistih, ki so v lasti lokalnih skupnosti, da gre za
               terjatve, katerih zapadlost je vsaj eno leto in na katerih so bili začeti postopki
               izvršbe, ki niso bili uspešno končani. Tako dejansko tudi s tega vidika nobenemu
               podjetju ne povzročamo dodatnih stroškov in zaradi tega ne vidimo potrebe po dodatnih
               finančnih spodbudah, danih s strani države tem podjetjem. To je pomembno, zaradi
               tega, ker gre za dogovor. Ta osnutek sporazuma nastaja skupaj z vsemi tistimi, ki
               bodo podpisali. Je daljši proces, traja že več kot tri mesece. Morda bi bilo lažje z
               zakonom, vendar se nam zdi prav, da zaradi krepitve zaupanja v državi pristopimo na
               dogovorni način. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Izvolite, gospod Šircelj.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana predsednica, mislim, da ste vi namenoma dali zdajle besedo
               ministrici za delo, ki nam ni povedala o tem zakonu nič. Mi danes obravnavamo nek
               zakon, ona govori o nekem projektu, ki naj bi nastajal, ki je bil včeraj baje sprejet
               na Vladi, in mi o tem nimamo niti enega gradiva, vi ga niste posredovali. In to je
               pač izraba te seje za neke piar namene Vlade Mira Cerarja. Niti se ni opredelila o
               tem zakonu. <stage>/ oglašanje v ozadju/</stage></p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Se je<gap n="…"/></p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Ali lahko? Besedo imam, gospa<gap n="…"/></p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Prosim, ja.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Glejte, mene zanima, kaj Vlada meni o tem zakonu, ne o nekem projektu, ki se bo
               zgodil nekoč nekje in tako naprej. In vi ste tu izrabili to, jaz mislim, da to
               namenoma. Danes je govora o tem zakonu in prosim, držite se tega dnevnega reda. To je
               moj postopkovni predlog.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa za vaš postopkovni predlog. Gospa Anja Kopač Mrak, ministrica, je bila
               danes vabljena na sejo, dobila je po poslovniku  tudi besedo. Opredelila se je do zakona, povedala je v
               prvem stavku, kaj Vlada meni o tem predlogu zakona. In je tudi povedala, da Vlada
               pripravlja na to isto tematiko drugačno rešitev. Jaz sem njeno obrazložitev razumela,
               tako da gremo naprej po proceduri. In sprašujem še državno sekretarko, gospo Matejo
               Vraničar, ali želi besedo? <stage>(Ne želi.)</stage></p>
               <p>Besedo dajem Zakonodajno-pravni službi, gospa Hrovat Pirnat, izvolite.</p>
            </sp>
            <sp who="SDT7:HrovatPirnatMetoda">

               <speaker>MAG. METODA HROVAT PIRNAT:</speaker>

               <p>Hvala lepa za besedo.</p>
               <p>Prejeli ste pisno mnenje in v njem podrobne pripombe k večini členov predloga zakona.
               S predlaganimi amandmaji, ki jih je pripravila Poslanska skupina Združene levice, so
               mnoge od njih upoštevane, zato v nadaljevanju predstavim le še tiste, ki so po
               vložitvi amandmajev še aktualne, oziroma bom predstavila tista vprašanja, ki so
               nerešena, v zvezi s predlogom zakona.</p>
               <p>Osrednji problem je sledeč. Odpis dolgov po predlogu zakona je prostovoljen in v
               pravnem smislu pomeni odpis dolga po 319. členu Obligacijskega zakonika. Hkrati ima
               tudi javnopravno dimenzijo. To je davčni bonus v obliki zmanjšanja davka za odpis
               terjatve. Osrednji problem predloga zakona pa je, da ne zagotavlja nujno enake
               obravnave dolžnikov, ker ne vsebuje pravil, ki bi upnike zavezovala k odpisu vseh
               terjatev dolžnikov pod enakimi pogoji, če so se za odpis prostovoljno odločili.
               Predlog zakona tudi ne določa kriterijev in pogojev za odpis ter postopka, ki bi ga
               zagotavljal, da ne bo prišlo do arbitrarnega odločanja o odpisu, kot tudi ne sodnega
               varstva zoper tako odločanje. Sklep, ki ga sprejme upnik, namreč ni upravna odločba,
               pač pa zgolj civilnopravna izjava volje upnika, ki jo sporoči dolžniku in ko jo ta
               prejme, je sporazum o odpisu dolga sklenjen.</p>
               <p>V nadaljevanju lahko povem, da je Zakonodajno-pravna služba pripombe podala na 8
               členov. Vseh teh 8 členov je amandmiranih. Seveda, zdaj amandmaji delno ali pa v
               celoti, nekateri tudi v celoti sledijo mnenju Zakonodajno-pravne službe, zato
               izpostavljam samo tisto, kar v tem trenutku še ni rešeno. In sicer, k 2. členu, ta
               člen našteva, na katere terjatve se možnost odpisa dolga po predlogu zakona nanaša.
               Ker je v zvezi z odpisanim dolgom v predlogu zakona predvidena davčna olajšava, mora
               predlog zakona jasno določiti, na katere terjatve se nanaša. Vendar obravnavani členi
               tega nikakor jasno ne določajo, skoraj v vsaki alineji je bilo mogoče navesti
               vprašanja in dileme. Amandma je nekatere dokaj ustrezno rešil, treba je pa
               izpostaviti terjatve iz naslova posojila. Vprašanje je še vedno, za katera posojila
               gre, torej, stanovanjska ali druga. Nadalje, najbolj problematični se pa zdijo drugi
               izdatki, ki jih lahko štejemo med redne življenjske stroške. Ta kategorija je povsem
               nejasna, ali to pomeni le stroške, ki so nujni za ohranjanje življenja, torej stroški
               hrane in vode, ki v določenih razmerjih lahko vodijo do neplačanih terjatev, ali tudi
               drugi stroški, ki redno nastanejo in se jim fizična oseba praktično ne more izogniti,
               eden takšnih primerov je, recimo, vodenje bančnega računa. Drugi dve pripombi sta
               ustrezno upoštevani z amandmajem.</p>
               <p>Glede 3. člena, pripombe k 3. členu, lahko povem, da je večji del upoštevan. Še vedno
               pa je pričakovati težave z uporabo določb Zakona o uveljavljanju pravic iz javnih
               sredstev. Tu predvsem obstaja pomislek, ali bodo centri za socialno delo  zmožni v tem času kot ga
               zakon predvideva izdati vse odločbe oziroma ali bo lahko posameznik oziroma dolžnik
               vložil vlogo pravočasno oziroma z vsemi zahtevanimi dokumenti.</p>
               <p>Glede 4. člena je potrebno povedati, da je z amandmajem delno upoštevan. Je pa v
               pravnem smislu iz povsem nejasnih razlogov arbitrarno razlikuje posameznike, ki
               izpolnjuje pogoje za odpis in katerih terjatve so dospele po 1. 1. 2015 in tiste
               katerih terjatve so dospele pred tem. Prvim dolgovi ne bodo odpisani, drugim bodo,
               pri čemer razlikovanje ni utemeljeno na nobenem razumnem razlogu, ki bi ga v praksi
               ustavnega sodišča glede načela in enakosti pred zakonom, 14. člen Ustave,
               predstavljal dopusten razlogov za razlikovanje dolžnikov.</p>
               <p>6. člen je pravzaprav bistvo, ki je bistvo problema tega zakona in sicer problem
               preglednih kriterijev. Še enkrat je tukaj potrebno izpostaviti, da gre pri
               obravnavanih primerih, v zadevah mnogih primernih za upnike, ki so izvajalci javnih
               služb, zato je treba zagotoviti v predlogu zakona enako obravnavo dolžnikov, tudi
               splošna načela varstva potrošnikov je tukaj potrebno omeniti, ki zahtevajo enako
               obravnavo. Predlog zakona nima pa nobenih določb, ki bi zagotovile enako obravnavo
               dolžnikom in tudi ne mehanizmov za nadzor nad kršitvijo take enake obravnave.</p>
               <p>Pri 6. členu je potrebno izpostaviti še sledeče. Mislim, da ni odveč opomniti, da je
               še na praktično dimenzijo vlaganja vlog za odpis dolga. Predlog zakona v tem členu
               predvideva, da se podatki o odpisu objavijo na domači strani Finančne uprave RS.
               Skupaj z obrazcem vloge in da takrat začne teči rok za vložitev vlog. Ker gre za
               posameznike, ki živijo v slabih življenjskih razmerah torej ni mogoče pričakovati, da
               sploh razpolagajo z ustrezno elektronsko in komunikacijsko podporo ter znanjem za to,
               da bi izvedeli za začetek teka roka in za vložitev vloge in da bi vlogo lahko
               pravočasno vložili. To ostane še odprto.</p>
               <p>Glede 7. člena je treba ponoviti vse pripombe pravzaprav v prejšnjemu členu zlasti to
               pripombo, da ne vsebuje mehanizem za preprečitev arbitrarnega razlikovanja dolžnikov
               in za varstvo njihove pravice enakega obravnavanja. Prav tako se je ravno v tem členu
               jasno izraža dvom, da je na praktično ravni verjetno nemogoče, da bi centri za
               socialno delo te postopke izpeljali pravočasno, da bi lahko dolžniki vložili vloge za
               odpis dolga v dveh mesecih po objavi seznama iz drugega odstavka tega člena, ker
               pravzaprav te odločbe izdajajo z nekim zamikom.</p>
               <p>Glede 8. člena je potrebno povedati, da je z amandmajem praktično v celoti upoštevan
               in sicer se amandma nanaša na vodenje evidenc odpisanih dolgov skladno z določbami
               zakona, ki ureja varstvo osebnih podatkov in je po našem mnenju ustrezen. Prav tako
               je upoštevana pripomba k 9. členu. Tukaj je torej delno upoštevana, je pa
               predlagatelj črtal 2. odstavek predloga zakona. Tukaj je potrebno povedati, da ko se
               je ta odstavek črtal še ni podana rešitev tega problema, ta še vedno obstaja in je v
               tem delu ta člen zagotovo pod normiranim bilo treba še nekaj časa vložiti v
               domišljeno rešitev.</p>
               <p>Prav tako lahko povem, da je 10. člen tudi upoštevan oziroma pripomba k 10. členu
               tudi upoštevana. 
               Samoiniciativno je Poslanska skupina Združene levice podala tudi amandma k 1. členu,
               kar se tiče Zakonodajno-pravne službe nimamo k temu amandmaju pripomb. Hvala lepa za
               besedo.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa tudi vam. Predlog zakona je obravnavala tudi Komisija DS za gospodarstvo,
               obrt, turizem in finance. Gospod Jernej Verbič, želite podati obrazložitev?
               Izvolite.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala lepa. Gospa predsednica. Lep pozdrav vsem prisotnim.</p>
               <p>Komisija DS za gospodarstvo, obrt, turizem in finance je na 20. izredni seji včeraj
               obravnavala Predlog Zakona o enkratnemu odpisu dolgov, ki ga je v obravnavo
               predložila skupina poslancev s prvopodpisanim gospodom Lukom Mesecem. Kot je bilo že
               povedano, smo soglasno podprli ta predlog zakona. Mogoče par stavkov o tej
               zadevi.</p>
               <p>Člani, o besedi podprla, člani komisije so v razpravi omenili, da bi zakon v vsebini
               kot je predlagan lahko koristil tako posameznikom z dolgovi, ki jih ne moremo
               poplačati in jim bo dolg odpisan. Pravnim osebam s terjatvam do dolžnikov, ki bodo za
               odpis dolga tudi stimulirani z davčnimi pobudami in državi, ki bodo tudi na predlagan
               način prispevala k reševanju socialne problematike vzpostavljena pa bo tudi pozitivna
               klima med ljudmi, ki so še vedno nezaupljivi glede napovedanih trendov gospodarske
               rasti kar se kaže v usihajoči potrošnji v Sloveniji. Komisija podpira pozitivno gesto
               ljudem v težavah kot jo ponuja ta zakonska rešitev in meni, da so premiki čeprav
               minimalno potrebni podpore. Komisija tudi predlaga, da naj predlagatelj zakona v
               sodelovanj z vlado, ki sicer zakonskega predloga ne podpira, tako nam je bilo
               pojasnjeno, a katera prizadevanja v tem segmentu delovanja komisija ocenjuje kot
               pozitivna. Poišče take rešitve, ki bodo najugodnejše za vse vpletene v to zakonsko
               materijo, je vprašanje pa koliko je bilo časa za to. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. Sedaj dajem besedo še predlagatelju Luku Mesecu.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala lepa še enkrat za besedo. Se bom samo na kratko odzval na nekatere
               komentarje.</p>
               <p>Najprej glede mnenja Zakonodajno-pravne službe. Če nekako strnem ključne pomisleke bi
               rekel, da sta pomisleka dva. Najprej je arbitrarnost nekaterih določb v zakonu kot je
               recimo postavljena meja 1. 1. 2015, to se pravi, to je datum pred katerim so morali
               zapasti računi, da so opravičeni do odpisa. To mejo smo postavili enostavno zato, kar
               sem pojasnil na začetku torej za preprečitev tega moralnega hazarda oziroma
               špekulacij v naprej, se pravi, da ne pošljemo ljudem sporočila, da lahko sedaj nehajo
               plačevati račune, ker jim bodo v prihodnosti odpisani, ampak da se pač to mejo
               postavi v preteklost in da se odpisuje samo pretekle dolgove, ker s tem v bistvu
               dobimo neko garancijo, da so to zares tisti dolgovi, ki jih ljudje niso mogli
               plačati. Če so zapadli že lansko leto, potem niso bili neplačani iz malomarnosti,
               ampak iz nekih eksistenčnih razlogov.</p>
               <p>Druga zadeva glede enake obravnave dolžnikov in mehanizmov. Tukaj bi rekel, da naš
               zakon v bistvu temelji na dogovoru in prostovoljnosti, zato tudi prepušča temu odnosu
               med upnikom in dolžnikom veliko manevrskega prostora, na kakšen način se bosta
               dogovorila za odpis dolga in ravno zato, ker nočemo nikogar siliti smo ta prostor
               pustili toliko odprt kot je. V kolikor seveda so pomisleki bi želel samo opozoriti,
               da je večina členov še vedno odprtih in da lahko z ustreznimi korekcijami, mi smo
               optimalno tukaj pripravljeni na konsenzualne rešitve, lahko z ustreznimi korekcijami
               amandmirate zakon do naslednje seje oziroma če imate že danes predloge bi bili zelo
               veseli, če  imate že
               danes predloge, bi bili zelo veseli, če vaše predloge predstavite že kar danes.</p>
               <p>Glede ministrice bi imel samo dve pojasnili. Sedaj najprej o zakonski prisili, tukaj
               kot sem rekel, naš zakon je zakon, ampak temelji na prostovoljnosti na vseh ravneh,
               se pravi, ni nobene prisile v zakonu, ampak je zakon, ki odpira možnost, možnost je
               pa prostovoljna in odpira pač možnost za dogovor.</p>
               <p>Drugo. Prej sem se narobe izrazil. Naš zakon ne zadeva samo podjetij, ampak vse
               pravne osebe na podoben način kot to predvideva zakon. Ministrstva, se pravi, vse
               pravne osebe bodo lahko odpisovale dolgove. Želel bi pa poudariti samo to, da kot ste
               v bistvu že ugotovili, predvsem tudi včeraj na Državnem svetu med našim predlogom in
               predlogom ministrstva, ni bistvenih razlik, zato tukaj v bistvu tudi ministrstva še
               enkrat pozivam, da poskušamo najti skupen jezik, ker konec koncev se gre za to, da
               poskušamo pomagati najrevnejšim v stiski.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagam, da po končani razpravi o vseh členih glasujemo v skladu s Poslovnikom o
               vseh predlaganih členih skupaj. Če se strinjate?</p>
               <p>Še prej pa postopkovno, gospod Veber. Izvolite.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo, predsednica.</p>
               <p>V skladu s Poslovnikom bi predlog zakona moral vsebovati tudi oceno finančnih
               posledic predloga zakona za državni proračun in druga javna finančna sredstva. To je
               obvezna sestavina vsakega zakona in predsednik Državnega zbora bi moral pri pregledu
               tega zakona v kolikor ne vsebuje vseh sestavin, ki jih določa Poslovnik, pozvati
               predlagatelja, da najkasneje v petnajstih dnevih dopolni predlog zakona. Ugotavljam,
               da predsednik Državnega zbora ni opravil te svoje naloge in kot lahko ocenjujem, tudi
               ni pozval predlagatelja, da dopolni predlog zakona. Zato smo ta hip v drugi obravnavi
               na matičnem delovnem telesu in dobra stran tega, če lahko tako rečem, ker gre za zelo
               pomembno vsebino zakona za katerega je zelo pomembno seveda, da ga sprejmemo na
               način, da bo v praksi lahko tudi zaživel, in da bo dejansko odpravil stiske pri
               ljudeh. In ko smo poslušali mnenje Zakonodajno-pravne službe, lahko ugotovimo, da je
               zelo detajlno pogledala v vsak člen in pravzaprav tudi lahko ugotovimo na podlagi
               mnenja Zakonodajno-pravne službe, lahko predlagatelj izčisti besedilo zakona na
               način, da dejansko ne bo morebiti tudi v nasprotju z ustavo. Torej gre za enakost
               pred zakonom, kot je bilo nekako tudi zelo jasno povedano. Tako, da predsedujoča,
               glede na to, da smo v drugi obravnavi in da pri tem zakonu ni bila opravljena javna
               obravnava, obstajajo seveda podlage za to, da se odbor kot matično delovno telo v
               drugi obravnavi odloči, da zakon žal ni primeren za nadaljnjo obravnavo. 128. člen
               Poslovnika pač govori o tem, v drugem odstavku, da predlog zakona o katerem ni bila
               opravljena splošna razprava na podlagi 122. člena Poslovnika, lahko sklene, da ni
               primeren za nadaljnjo obravnavo. Takšen predlog v katerega predlagam, da odloči
               delovno telo, bi pomagal predlagatelju, da izčisti besedilo na podlagi mnenja
               Zakonodajno-pravne službe ali pa nenazadnje omogoči tudi Vladi, da pristopi k vsebini
               tega zakona ali pa pripravi celo tudi svoj predlog zakona zato, da bomo lahko
               učinkovito odpravljali stisko ljudi, ki imajo dolgove in ta odpis dolgov seveda mora
               biti izpeljan na način, da ga ne bo mogoče izpodbijati ali pa dajati neko lažno
               upanje nekomu, da bo lahko podpisal dolgove, potem pa, ko bomo prišli v izvedbo tega,
               žal ne bo moč izvesti.</p>
               <p>Mislim, da je za Državni zbor izjemno pomembno, da spoštujemo proceduro, da
               spoštujemo vsebino zakonov, kajti v kolikor tega ne bomo spoštovali, potem mislim, da
               lahko pričakujemo tudi v nadaljevanju poplavo zakonov z zelo prijetno vsebino na oko,
               brez  finančnih posledic
               in seveda bomo imeli zelo zahtevne razprave, ki pa bodo na koncu pravzaprav se
               končale na način, da zakoni ne bodo v praksi lahko zaživeli. Tako da predlagam, da ta
               postopkovni predlog, da zakon ni primeren za nadaljnjo obravnavo, ker ne vsebuje vseh
               sestavin, daste na glasovanje. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Bomo najprej glasovali o postopkovnem predlogu potem boste pa dali lahko obrazložitev
               glasu. Bom upoštevala postopkovni predlog gospoda Vebra in bom dala predlog sklepa na
               glasovanje. Se pravi, da bomo najprej glasovali o predlogu sklepa in sicer, da
               predlog zakona, ki ga danes obravnavamo, Zakona o enkratnem odpisu dolgov ni primeren
               za nadaljnjo obravnavo. Želi kdo obrazložiti svoj glas? Luka Mesec izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala.</p>
               <p>Najprej bi opozoril na 115. člen poslovnika Državnega zbora, ki govori o potrebnih
               sestavinah zakona. Ta v 3. členu določa, da če predlog zakona ne vsebuje katere od
               potrebnih sestavin, recimo naslova, uvoda, besedila, členov, finančnih posledic in
               tako naprej potem bi moral predsednik Državnega zbora pozvati predlagatelja k
               dopolnitvi, v našem primeru pa se to ni zgodilo. Se pravi smatramo, da je bil naš
               zakon v tem smislu korekten. Enako na nepravilnosti ni opozorila Zakonodajno-pravna
               služba. Ob tem pa želim povedati še, da oboji najbrž niso opozarjali iz razloga, da
               mi točko finančne posledice v zakonu imamo. In sicer smo zelo jasno napisali kakšne
               bodo te finančne posledice. Naš predlog bo v letu 2016 imel nekatere proračunske
               implikacije na prihodkovni strani zaradi izpada prihodkov iz naslova davka na dobiček
               in pa davka na dodano vrednost, ampak ker proračun za leto 2016 še ni sprejet ta
               sredstva v proračunu niso zagotovljena. V tem smislu smatram, da je pač naš zakon
               korektno napisan in seveda predlagam, da glasujete proti umiku te točke.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Želi še kdo obrazložiti svoj glas? V kolikor ne dajem predlog sklepa, da predlog
               Zakona o enkratnem odpisu dolgov ni primeren za nadaljnjo obravnavo. Začenjamo z
               glasovanjem.</p>
               <p>Kdo je za? <stage>(16 članov.)</stage> Kdo je proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Ugotavljam, da smo zaključili razpravo in določiti moramo še poročevalca za sejo.
               Predlagam, da vključimo to našo odločitev v poročilo in da poročilo na seji podam kot
               predsednica odbora sama, če se strinjate.</p>
               <p>S tem zaključujem to točko.</p>
               <p>Prehajamo na <title>2. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O IZVRŠEVANJU PRORAČUNOV REPUBLIKE SLOVENIJE ZA LETI 2014 IN 2015,
                  OBRAVNAVA PO NUJNEM POSTOPKU.</title> Predlagatelj tega zakona je vlada. K obravnavi
               te točke so vabljeni predstavniki Ministrstva za finance ter predstavnica
               Zakonodajno-pravne službe. Predlog zakona je bil posredovan v mnenju tudi občinam in
               sicer 12. 5. Rok za odgovor je potekel 27. 5. 2015. Kot dodatno gradivo ste prejeli
               mnenje Zakonodajno-pravne službe, mnenje Komisije Državnega sveta za gospodarstvo,
               obrt, turizem in finance, mnenje Združenja občin Slovenije, mnenje Mestne občine
               Ljubljane in mnenje Skupnosti občine Slovenije, pa tudi pregled vloženih amandmajev z
               dne 3. 6. 2015. Rok za vložitev amandmajev teče do zaključka razprave o členih
               predloženega zakona na današnji seji odbora. Vloženi so amandmaji koalicijskih
               poslanskih skupin k 2., 4. in 6. členu, Poslanske skupine Združene levice k 6. členu
               in Poslanske skupine ZaAB k 4., ter za novi 6.A in novi 6.B člen, ki pa nista  vložena v skladu s
               Poslovnikom in nista zajeta v pregled vloženih amandmajev. S tem pričenjam drugo
               obravnavo predloga zakona.</p>
               <p>Uvodno besedo dajem gospe državni sekretarki Mateji Vraničar.</p>
               <p>Izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa, gospa predsednica, za besedo. Lep pozdrav vsem skupaj.</p>
               <p>Predlog novele zakona o izvrševanju proračunov, ki je pred vami naslavlja dve
               vsebinski točki. Najprej v pretežnem delu besedila členov v 1. do 5. členu urejamo
               vprašanja, ki so povezana z izvajanjem oziroma črpanjem sredstev kohezijske politike
               v programskem obdobju 2014 do 2020. Namreč v obdobju od uveljavitve oziroma sprejetja
               zadnje novele zakona o izvrševanju proračunov za leti 2014 in 2015 so bili dorečeni
               postopki in izpolnjeni predpogoji, da se določijo pravila porabe sredstev evropske
               kohezijske politike tudi za naslednje programsko obdobje. V primerjavi z ureditvijo
               porabe sredstev za staro finančno perspektivo, v novih pravilih določamo podrobneje
               oziroma nekoliko drugače možnosti za predplačila iz evropskih sredstev in podrobno
               določamo pravila v zvezi z neupravičeno porabo sredstev v zvezi z možnostjo zadržanja
               izvajanja posameznih postavk kohezijske politike, v kolikor je prišlo do
               nepravilnosti in popravljeni ukrepi niso izvedeni v skladu z zahtevami. In uvajamo
               tudi možnost za prerazporejanje pravic porabe na postavkah kohezijske politike, v
               kolikor je na posamezni postavki prišlo do kakršnihkoli nepravilnosti in bi lahko to
               ogrozilo črpanje sredstev kot celote.</p>
               <p>Povedati je treba, da to poglavje predloga zakona oziroma ta dopolnitev zakona o
               izvrševanju proračuna pomeni tisti del pravi za črpanje evropskih sredstev, ki jih je
               treba zakonsko urediti. Poleg teh pravil je treba upoštevati tudi uredbo, ki je
               pripravljena za črpanje evropskih sredstev nove finančne perspektive, seveda pa tudi
               vsa evropska pravila, ki so v zvezi s tem neposredno uporabljiva.</p>
               <p>Drugi vsebinski sklop predstavlja 6. člen predloga zakona, kjer predlagamo oziroma
               kjer določamo, da je v primeru, če se želi v skladu z zakonom o SDH pridobiti,
               odplačno pridobiti kapitalsko naložbo v last Republike Slovenije, da mora SDH
               predhodno pridobiti potrditev ministrstva pristojnega za finance, da v tekočem letu
               za ta namen obstajajo zadostne pravice porabe. Gre v bistvu za povezavo med državnim
               proračunom oziroma bilanco B državnega proračuna in zakonom o slovenskem državnem
               holdingu, ne krni se pravice oziroma ne krni se pristojnosti SDH za samostojno
               upravljanje s kapitalskimi naložbami. Postavlja se samo nujen predpogoj, da se
               preveri ali so za ta namen zagotovljene pravice porabe za namen.</p>
               <p>Toliko za uvod. Predlagamo, da se predlog zakona potrdi. O posameznih amandmajih pa
               ob razpravi o njih.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednja ima besedo predstavnica Zakonodajno-pravne službe gospa Bien Karlovšek.</p>
               <p>Izvolite.</p>
            </sp>
            <sp who="SDT7:BienKarkovšekSonja">

               <speaker>MAG. SONJA BIEN KARLOVŠEK:</speaker>

               <p>Hvala.</p>
               <p>Torej, glede na vložene amandmaje koalicijskih poslanskih skupin, jaz ne bi povzemala
               našega pisnega mnenja, ampak bi se osredotočila na amandmaje. In sicer, bi v zvezi z
               njimi, moram povedati, da upoštevajo pripombe, ki smo jih podali k posameznim členom.
               Te pripombe so bile povezane z  načelom pravne države, se pravi, z jasnostjo in
               določnostjo predpisov. Te so bile upoštevane. Ni pa mogla biti upoštevana z amandmaji
               temeljna pripomba, podana v uvodu našega mnenja, in sicer, da pomeni dopolnitev
               Zakona o izvrševanju proračunov Republike Slovenije z novim poglavjem, ki se nanaša
               na porabo sredstev evropske kohezijske politike, pravzaprav materijo, ki terja
               ureditev v drugem zakonu, v sistemskem zakonu, o javnih financah ali kakršnemkoli
               drugem zakonu, ne pa v zakonu, ki ureja izvrševanje državnega proračuna, ki je
               tipičen časovni zakon, ki velja za obdobje dveh let, ne pa za to programsko obdobje
               nove finančne perspektive. V zvezi s tem je bila neupoštevana tudi zaključna
               pripomba, in sicer, da ni vzpostavljeno razmerje, značilno za pravne akte, se pravi
               razmerje, ki odraža hierarhijo pravnih aktov do vladne uredbe, ki ureja ista
               vprašanja, še posebej glede na to, da je ta vladna uredba že bila izdana in je že
               veljavna. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Tudi ta predlog zakona o spremembah in dopolnitvah ZIPERS je obravnavala Komisija
               Državnega sveta za gospodarstvo, obrt, turizem in finance, zato dajem besedo gospodu
               Jerneju Verbiču za obrazložitev mnenja.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala lepa za besedo, gospa predsednica. Lep pozdrav državni sekretarki in vsem
               ostalim!</p>
               <p>Včeraj smo obravnavali ta Predlog zakona o spremembah in dopolnitvah Zakona o
               izvrševanju proračunov Republike Slovenije za leti 2014 in 2015 po nujnem postopku.
               Komisija predloga zakona ne podpira. Seznanili smo se tudi s skupnim mnenjem
               Interesne skupine lokalnih interesov in Komisije za lokalno samoupravo in regionalni
               razvoj, ki sta predlog zakona obravnavali kot zainteresirani delovni telesi in ki
               predloga zakona prav tako ne podpirata. Komisiji in interesna skupina na samo vsebino
               predloga zakona sicer nimajo pripomb, vendar ga ne morejo podpreti, saj ne vsebuje
               tistih rešitev, ki so nujno potrebne za realizacijo dogovora o višini povprečnine za
               leto 2015, s katerim se je Vlada zavezala, da bo do 30. 6. 2015 z izvedbenimi in
               sistemskimi ukrepi, torej spremembe zakona in podzakonskih aktov, znižala stroške
               občin na letni ravni za 22,8 milijona evrov oziroma na drug način zagotovila
               manjkajoča sredstva. Po mnenju komisij in interesne skupine bi z vidika stabilnega
               financiranja lokalne samouprave in uravnoteženja javnih financ občin tudi po 1. 7.
               2015 morala že ta novela zakona urediti vprašanje sistemskih ukrepov za znižanje
               stroškov izvajanja nalog občin oziroma določiti povprečnino v višini 525 evrov tudi
               za drugo polovico letošnjega leta. V občinah se v povezavi z gospodarsko rastjo
               bojijo, da ne bo možno pravočasno izvesti resnih ukrepov za znižanje stroškov občin.
               Če se v skladu z dogovorom stroški ne bodo znižali, naj bi se po zagotovilih
               Ministrstva za finance povprečnina za drugo polovico letošnjega leta popravila,
               vendar velja opozoriti, da bo za občine problematično obdobje od 1. 7. 2015 do
               dejanske uveljavitve spremembe zakonske določbe o povprečnini. Občine bodo v tem
               obdobju namreč dobile za 25 evrov nižjo povprečnino, obenem pa skoraj zagotovo še ne
               bo finančnih učinkov ukrepov, kar bo lahko vodilo tudi v nelikvidnost občin in seveda
               tudi v plačilno nedisciplino. Zato naj se ohrani povprečnina v višini 525 evrov tudi
               po 1. 7. 2015. Če pa bi Vladi do 30. 6. 2015  uspelo sprejeti ukrepe, ki bodo imeli konkretne
               finančne učinke, naj se upoštevajo v okviru povprečnine za leto 2016. Državni
               svetniki oziroma državne svetnice in svetniki pričakujemo, da se Vlada zaveda zavez
               in pomena podpisanega dogovora in da bo pravočasno predložila zakonske rešitve za
               znižanje stroškov občin oziroma ohranitev povprečnine v višini 525 evrov tudi v drugi
               polovici tega leta in da bodo finančni učinki nastopili s 1. 7. 2015. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden začnemo razpravo o členih, predlagam, da po končani razpravi v skladu s
               poslovnikom glasujemo skupaj o vseh členih predloga zakona, če se strinjate. Smatram,
               da nihče temu ne nasprotuje in je ta moj predlog sprejet.</p>
               <p>Prehajamo na razpravo in odločanje o členih in vloženih amandmajih.</p>
               <p>V razpravo dajem 1. člen predlaganega zakona, h kateremu ni vložen noben amandma.
               Želi kdo razpravljati o 1. členu? <stage>(Ne.)</stage></p>
               <p>Prehajamo na 2. člen, kjer imamo amandma koalicijskih poslanskih skupin. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 3. člen. Ni razprave.</p>
               <p>V razpravo dajem 4. člen in dva amandmaja koalicijskih poslanskih skupin in Poslanske
               skupine ZaAB. Najprej bomo glasovali o amandmaju koalicijskih poslanskih skupin, če
               bo ta sprejet, postane drugi amandma brezpredmeten. Želi kdo razpravljati? <stage>(Ne.)</stage>
               Glasujemo o amandmaju koalicijskih poslanskih skupin k 4. členu.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet; s tem je postal amandma Poslanske skupine ZaAB
               brezpredmeten.</p>
               <p>Odpiram 5. člen, kjer ni amandmajev.</p>
               <p>Prehajamo na 6. člen, kjer sta vložena dva amandmaja, in sicer, amandma koalicijskih
               poslanskih skupin in amandma Združene levice. Tudi tu bomo najprej glasovali o
               amandmaju koalicijskih poslanskih skupin, če bo ta sprejet, postane amandma Združene
               levice brezpredmeten. Želi kdo razpravljati? <stage>(Ne.)</stage> Glasujemo o amandmaju koalicijskih
               poslanskih skupin k 6. členu.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet; s tem je postal amandma Združene levice
               brezpredmeten.</p>
               <p>Ostane nam še zadnji, 7. člen, h kateremu ni vloženih amandmajev. Želi kdo
               razpravljati? <stage>(Na.)</stage></p>
               <p>Zaključujem razpravo in odločanje o členih in amandmajih.</p>
               <p>V skladu s prej sprejeto odločitvijo predlagam, da glasujemo o vseh členih predloga
               zakona skupaj. <stage>/ oglašanje v ozadju/</stage> Ja, obrazložitev glasu, gospod Horvat, izvolite.
                  
               </p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospa predsednica. Spoštovana državna sekretarka, predsednik Službe vlade
               za razvoj in kohezijo, kolegice in kolegi!</p>
               <p>Prav zanimivo, da ni bilo večje razprave, ampak gre pravzaprav za spremembe Zakona o
               izvrševanju proračunov Republike Slovenije za leti 2014, kar je zgodovina, in 2015 v
               tistem delu kar mi iz Nove Slovenije vidimo, da je najpomembnejša sprememba ko gre za
               nekoliko bolj urejen postopek črpanja sredstev evropske kohezijske politike in to
               seveda v novi, jasno v novi finančni perspektivi in to seveda Nova Slovenija –
               krščanski demokrati pozdravljamo. Seveda tukaj ne moremo mimo razprave, ki jo je
               pravzaprav že odprl državni svetnik gospod Verbič. Poslanci poslanske skupine smo
               dobili pisma reprezentativnih organizacij slovenskih občin in mislim, da, čeprav ne
               želim izrabiti instituta obrazložitve glasu, mislim pa, da spoštovana predsednica, se
               moramo na tem Odboru za finance in monetarno politiko posvetiti tudi temu vprašanju
               in zahtevati od vlade odgovor ali je res, da so prihranki na podlagi ukrepov, ki so
               oziroma jih ni, na nivoju lokalne samouprave ali bodo doseženi do konca tega meseca,
               se pravi še slab mesec imamo do tega roka, in ali so res ti prihranki v višini slabih
               23 milijonov evrov. Ne želim, da bi vlada prišla z odgovorom in rekla, ja, ti
               prihranki so takšni, na drugi strani pa bomo videli, da so morda ti prihranki v, ne
               vem, petih, šestih mestnih občinah. Jaz gledam predvsem tukaj podeželske občine, ki
               pa dihajo na škrge zaradi ukrepov, ki so bili sprejeti prav z novelo Zakona o
               izvrševanju proračunov. Zato mislim, da če imamo poslanci neko afiniteto do lokalne
               samouprave, kar bi morali in Nova Slovenija jo ima, da bi morali dejansko doseči to,
               da se povprečnina ne bi spreminjala v drugi polovici letošnjega leta, ampak da bi
               ostala na višini 225 evrov. Odpiram to vprašanje, ki ga danes ne bomo rešili, ker ta
               člen pravzaprav ni odprt, ampak prej ali slej ga bo Nova Slovenija dejansko tudi to
               vprašanje odprla.</p>
               <p>Ker sem omenil, da gre za dobro urejen postopek, izboljšan postopek črpanja evropskih
               sredstev v tej noveli zakona, bom jaz danes glasoval za novelo Zakona o izvrševanju
               proračuna. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ker smo razpravo o členih in tej noveli zakona zaključili smo pri obrazložitvi
               glasov, bomo ob eni drugi priliki se res dotaknili tudi tega vprašanja kdaj bodo ti
               sistemski ukrepi za zniževanje stroškov občin oziroma kaj bo s povprečnino za leto
               2015 in potem 2016 dotaknili.</p>
               <p>Zdaj pa sprašujem v kolikor ima želi še kdo podati obrazložitev glasu? V kolikor ne,
               predlagam, da glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog spremembe zakona sprejet oziroma členi zakona so
               sprejeti.</p>
               <p>S tem zaključujem drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora in predlagam, da na seji Državnega zbora podam sama tudi to poročilo
               našega odbora.</p>
               <p>Gospod Pogačnik. Izvolite. Postopkovno.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica hvala za dano besedo.</p>
               <p>Jaz bi samo rad opozoril na dogajanje na včerajšnji seji Odbora za finance. Vi kot
               predsedujoča ste bila opravičeno odsotna in je bilo vodenje seje katastrofalno. Jaz
               sem prepričan, da včeraj se je dogodil precedens v Državnem zboru ko je predsedujoči
               odbora samovoljno umaknil predlog sklepa, ki ga je predlagal predlagatelj in da je
               ocenil, da je mnenje vlade,  da je predlog sklepa nezakonit. Mislim, da je s tem kršil svoje
               pristojnosti, tako po Poslovniku kot po vseh zadevah. In spoštovana predsednica,
               pričakujem, da se kaj podobnega ne bo zgodilo niti na eni seji Odbora za finance ali
               na eni drugi seji odbora v tem Državnem zboru, kajti če bomo šli po teh postopkih
               naprej, da bo v pristojnosti predsedujočega ali predsednika, da bo sam ocenil ali je
               sklep zakonit ali ne in da ga bo umaknil iz glasovanja, mislim, da je s tem
               demokracije v slovenskem Državnem zboru konec in da se s tem uvaja diktatura. Lahko
               opozori, da je mnenje in sklep nezakonit, ne more ga pa umakniti. Sklep lahko umakne
               samo predlagatelj.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Tega sicer nimamo na dnevnem redu. Kot postopkovno ste predlagali, bomo pogledali kaj
               je bilo in v bodoče upoštevali vaš postopkovni predlog.</p>
               <p>Še postopkovno.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Moj postopkovni predlog je da se ustrezna komisija Državnega zbora opredeli do tega,
               pisno opredeli do tega ali je to možno ali ne in ali je s tem dejansko bil kršen
               Poslovnik. Mislim, da imamo poseben odbor za to, ki lahko, Odbor za Poslovnik oziroma
               Komisija za Poslovnik in da da Komisija za Poslovnik o tem pisno mnenje. To je
               predlog, da se dejansko to naredi in to je tudi predlog Komisiji za Poslovnik in ali
               je bil s tem s strani poslanca kršen dejansko Poslovnik.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Kot sem že prej povedala te točke nimamo na dnevnem redu. O tem ne bomo danes
               odločali. Če menite, da je bila seja vodena nekorektno, kot pravite, imate vso
               možnost, da naslovite na Komisijo za Poslovnik tudi vašo pripombo, vašo pritožbo
               oziroma karkoli že tako da lahko to tudi naredite in s tem zaključujem to točko
               dnevnega reda in 10. redno sejo odbora. <stage type="time">Seja je bila končana 3. junija 2015 ob
                  10.07.</stage>
               </p>
            </sp>
         </div>
      </body>
   </text>
</TEI>