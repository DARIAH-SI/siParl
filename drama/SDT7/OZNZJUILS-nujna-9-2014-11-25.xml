<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNZJUILS-nujna-9-2014-11-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">88C59B43CFBDC390C1257D97002C1E3A</idno>
               <idno type="custom" subtype="day">5D847A394D834ACEC1257D9C00406AA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5D847A394D834ACEC1257D9C00406AA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-nujna-9-2014-11-25.OZNZJUILS" n="9">
               <name>nujna seja</name>
               <date when="2014-11-25"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-nujna-9-2014-11-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-nujna-9-2014-11-25.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">9. nujna seja</stage>
            <stage type="date">(25. november 2014)</stage>
            <stage type="chairman">Sejo je vodila mag. Lilijana Kozlovič, predsednica odbora.</stage>
            <stage type="time">Seja se je pričela ob 14.01. </stage>


            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Spoštovani! Pričenjam 9. nujno sejo Odbora za notranje zadeve, javno upravo in
               lokalno samoupravo. Vse članice in člane odbora, vabljene ter ostale prisotne lepo
               pozdravljam!</p>
               <p>Ugotavljam, da ni odsotnih članov ali pooblastil za nadomeščanje.</p>
               <p>Ker k dnevnemu redu seje ni bilo predlogov za njegovo spremembo, je določen, kot je
               bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG ZA SKLIC JAVNE PREDSTAVITVE MNENJ
                  O OCENI STANJA IN MOREBITNIH SPREMEMBAH UREDITVE VOLITEV V REPUBLIKI SLOVENIJI.</title>
               </p>
               <p>Predlog za sklic je dne 20.11.2014 vložila Poslanska skupina Stranke Mira Cerarja in
               je objavljen na spletni strani Državnega zbora s sklicem. Prav tako je stranka SDS
               vložila predloge in vprašanja ter gradivo, ki ga boste dobili neposredno na seji.</p>
               <p>V skladu s 46. členom poslovnika lahko delovno telo opravi javno predstavitev mnenj,
               na katero povabi zainteresirano javnost, ki bi lahko dala koristne informacije v
               zvezi z zakonsko ureditvijo nekaterih vprašanj. V okviru obravnavanega predloga za
               sklic javne predstavitve mnenj mora matično delovno telo sprejeti odločitev, ali naj
               se javno predstavitev mnenj, ter se dogovoriti še o naslednjih vprašanjih: o
               predvidenem datumu sklica javne predstavitve mnenj, o vprašanjih, o katerih se želi
               pridobiti informacije in pa o vabljenih na javno predstavitev mnenj.</p>
               <p>Iz predloga Poslanske skupine Stranke Mira Cerarja izhaja, da je namen javne
               predstavitve pridobiti mnenja in stališča strokovne in širše javnosti za pripravo
               morebitnih zakonskih sprememb ureditve volitev v Republiki Sloveniji in za njihovo
               kasnejšo obravnavo na matičnem delovnem telesu. Javna predstavitev mnenj naj bi
               podala odgovore glede naslednjih vsebin: ocena obstoječe ureditve volitev v Republiki
               Sloveniji, identifikacija problematičnih vsebin in področij obstoječe ureditve,
               identifikacija potrebnih sprememb obstoječe ureditve, identifikacija rešitev
               obstoječe ureditve. Predlagatelj predloga za sklic predlaga, da javno predstavitev
               mnenj izvedemo v tednu od 12. do 16. januarja 2015.</p>
               <p>Članice in člane odbora vabim, da oblikujejo dodatna vprašanja ter podajo predloge
               glede vabljenih na javno predstavitev mnenj. Te predloge pa lahko posredujete tudi
               naknadno, in sicer najkasneje do vključno 10.12.2014.</p>
               <p>Želi predstavnica predlagatelja SMC dodatno obrazložiti? Izvolite, dr. Simona Kustec
               Lipicer.</p>
            </sp>
            <sp who="SDT7:KustecLipicerSimona">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsedujoča. Lepo pozdravljeni, kolegice in kolegi!</p>
               <p>Poleg tega, kar je že predsednica izpostavila, bi želela podati nekaj kontekstualnega
               ozadja, ki je pripeljalo do te naše pobude, da se opravi  to javno razpravo. Mi že kar nekaj let
               pravzaprav opažamo, da se znotraj Državnega zbora, pa tudi v širši javnosti zelo
               raznoliki poskusi ali pa pristopi k temu, da bi se spreminjalo ureditev volitev v
               Republiki Sloveniji, pojavljajo. Nekatere vodijo politične stranke, nekatere
               interesne skupine, kot je bil to, recimo, primer ZDUS-a, s katerim smo se ukvarjali v
               preteklem obdobju. Potem se nekateri predlogi med različno strokovno javnostjo
               pojavljajo, pa tudi med posamezniki, državljankami in državljani, v okviru tovrstnih
               pobud so tudi zelo pogosti. Zdaj govorim po eni strani o časovno dolgem historiatu,
               po drugi strani govorim pa tudi o raznolikem historiatu. Kaj pa to pomeni? To pomeni,
               da pravzaprav se pojavljajo vsebinsko zelo različne vrste pobud, ki se potem
               poskušajo <q>"spredalčkati"</q> v isto zgodbo, pa so daleč od tega, da so ista zgodba. Zato
               smo tudi vse to poimenovali kot ureditev volitev v Republiki Sloveniji. Namreč, o čem
               govorim. Govorim o tem, da se po eni strani, ko se pogovarjamo o teh tematikah, zelo
               pogosto omenja najbolj optimalni volilni sistem. To je mogoče tudi najbolj pogosta
               razprava, ki se je do sedaj vršila v povezavi s tem vprašanjem ureditve volitev. Tu
               se križajo mnenja med tem, ali smo bliže neki ideji oziroma potrebi po tem, da bi
               imeli neko različico proporcionalnega ali večinskega volilnega sistema, ali nekaj,
               kar se imenuje mešani volilni sistem. Ampak to je en del zgodbe, najbolj celovit,
               najbolj pogost. In to je del zgodbe, ki se nanaša dejansko na spremembo ustave, niti
               ne na same zakonodaje kot takšne. V povezavi s tem se kar pogosto odpira vprašanje
               ustrezne višine volilnega praga. Veste, da smo enkrat v naši zgodovini že spreminjali
               višino volilnega praga in da se še vedno pojavljajo vprašanja, ali je obstoječa
               višina volilnega praga ustrezna. To je tudi, recimo, eden od primerov, ki jih je ZDUS
               v svojem predlogu izpostavljal.</p>
               <p>No, potem pa pridemo do sklopa, ki se nanaša na vprašanje tako imenovanih volilnih
               pravic. To so pa vprašanja, ki so povezana z vprašanjem starostne meje, ali nižamo
               starostno mejo za volilne upravičence na 16 let, to je zdaj najbolj pogosta, recimo,
               debata v zadnjem obdobju. Potem zelo aktualno vprašanje omejevanja predvsem pasivne
               volilne pravice. Tu je vprašanje vezano najprej na fazo kandidiranja za volitve, se
               pravi, kdo dejansko lahko kandidira, kakšne so omejitve. Se pravi, to vprašanje ali
               pa vidik kazenske odgovornosti, ki je zelo pogost. Potem, v okviru ZDUS-ovega
               predloga smo imeli spet izpostavljeno vprašanje tipa kandidatur, ali naj bodo to
               neodvisni kandidati ali naj bodo to kandidati na listah in tako naprej. V končni fazi
               se zelo pogosto v okviru tega vprašanja izpostavlja tudi dilema števila mandatov, se
               pravi, ali bi omejili število, kolikokrat sploh lahko kandidiramo na volitvah za te
               funkcije. Skratka, to je ta del zgodbe volilnih pravic in omejitev v fazi
               kandidiranja.</p>
               <p>Potem se izpostavlja vprašanja omejitev v fazi izvrševanja funkcije. Tu je predvsem
               vprašanje, kdaj in pod katerimi pogoji lahko predčasno preneha izvajanje nekega
               mandata. Potem, recimo, zelo pogosta so vprašanja, ali in na kakšen način bi lahko
               odpoklicali poslanca tekom opravljanja njegove funkcije, se pravi, njegovi volivci.
               To je tudi, recimo, razprava, ki se v določenih krogih pojavlja in je dejansko na nek
               način na dnevnem redu. Potem vprašanja plač, nadomestil, to je tudi ena od pobud, ki
               sem jo videla, da je pred časom prišla na mizo predsednika Državnega zbora  in tudi do nas, ta pobuda
               volivcev. Skratka, to je en del zgodbe, velik kompleks zgodb, ki se nanašajo na
               volilne pravice.</p>
               <p>Potem je, recimo, vprašanje kvot, vprašanje spolnih kvot. Ali bomo redefinirali
               spolne kvote, ali bomo uvedli drugačen sistem spolnih kvot. Potem, recimo, ZDUS-ov
               predlog se je nanašal na geografske kvote, ali bomo uvedli zaradi enakomerne
               geografske zastopanosti tudi koncept geografskih kvot. Potem, recimo, tisto, s čimer
               smo se tudi vsaj v naši poslanski skupini se pred časom seznanili, je bila pobuda
               Državnega sveta o ponovnem premisleku o pristojnosti in vlogi Državnega sveta v
               parlamentarnem sistemu in v tej povezavi tudi ureditev volitev na nek način v državi.
               Potem je tu velik sklop lokalnih volitev. Skratka, množica nekih tematik, ki se jih
               neupravičeno, včasih tudi preprosto zaradi pretiranega posploševanja, poskuša strpati
               v en sam paket. Pa to ni. In to smo želeli z odprtjem te razprave najprej ugotoviti,
               najprej prepoznati. Se pravi, o katerih vse vsebinskih vidikih volilne ureditve v
               Republiki Sloveniji je danes v aktualnem obdobju relevantno spregovoriti, kdo ima v
               tej najširši možni zainteresirani javnosti v naši državi kakšen pogled, kakšno
               rešitev vidi in zakaj. In potem na naslednji točki, kakšen konsenz lahko politični in
               strokovni ter tudi širše družbeni do teh novih predlogov, celovitih predlogov in res
               na vseh možnih področjih in vsebinah pregledanih in pretehtanih predlogov lahko
               sprejmemo.</p>
               <p>Tako da na podlagi tega torej pojasnilo, zakaj naša pobuda za ta sklic. Jaz bi rekla,
               da je prvenstveno to informativne narave, ta pobuda, zato da v resnici dobimo neko
               celovito oceno ali pa pogled stanja zainteresirane, najširše možne zainteresirane
               javnosti in njihovih rešitev, ki so vezane na volilno ureditev. Potem pa v naslednjem
               koraku se pogovorimo o tem, kakšna je stopnja realne realizacije smiselnosti vseh teh
               številnih pobud. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, dr. Simona Kustec Lipicer.</p>
               <p>Želi besedo mogoče predstavnik SDS? Glede na to, da ste dali predlog, ali želite
               dodatno obrazložiti? Izvolite, gospa Anja Bah Žibert.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoča.</p>
               <p>Kot dobro veste, smo v Slovenski demokratski stranki že pred dvema desetletjema
               govorili o problemu volilnega sistema in takrat je tudi prišlo do referenduma.
               Volivke in volivci so se takrat odločili za dvokrožni večinski volilni sistem, tudi
               zaradi tega, ker je ta sistem najbliže volivcu oziroma je volivec tisti, ki
               neposredno odloča, kdo bo v parlamentu zastopal njegova stališča oziroma za koga
               menijo, da bo njihove interese najbolje uveljavljal. Dejstvo je, da je prišlo potem
               do tako imenovane kršitve, ne nazadnje, referendumske volje, s tem da je takrat
               vladajoča večina zaobšla voljo volivcev, izigrala referendumsko voljo in uzakonila
               tako imenovani proporcionalni volilni sistem. In vse od takrat se v bistvu na nek
               način pogovarjamo o volilnih sistemih, do neke rešitve, ki bi stabilizirala slovenski
               politični prostor oziroma da bi volivci natančno vedeli, koga volijo. Seveda do tega
               ni prišlo. In ostaja tako, da imamo območja v Sloveniji brez poslancev in da s tem
               nekako kršimo tudi ustavo, če tako pogledamo, kajti voliš in si izvoljen tudi zato,
               da imaš svoje predstavnike, če govorim povsem splošno. Ravno zaradi tega smo v
               Slovenski demokratski stranki glede tako imenovane razprave na temo volilnih sistemov
               predlagali nekaj vprašanj, nekaj izhodišč, ki se nam zdijo temeljna za to, če želimo
               od te točke, kjer smo danes, dejansko priti naprej. Ta predlog ste  poslanke in poslanci prejeli, gotovo
               pa je za nas zelo pomembno tisto izvirno sporočilo – kaj želimo doseči s spremembo
               ureditve volilnega sistema oziroma kaj je cilj. Če je cilj samo pogovarjati se zopet
               in spremeniti ničesar, da ostane tako, kot je, potem vemo, da je vsaka razprava
               odveč, pa če je še tako široka. Tudi pri tem moramo vsi skupaj vedeti, da za
               spremembo volilnega sistema potrebujemo dvotretjinsko podporo v Državnem zboru in da
               je to kar relativno širok konsenz. Zato se mi zdi, da je tu zelo pomembno, da je ta
               razprava temeljita, predvsem pa da se dejansko upošteva tudi tisto, kar so nekoč
               volivci že povedali. To je bilo enkrat in edinkrat, ko je bil referendum najširše
               oblike in tam so to tudi nekako izpostavili. Prav tako je glede volilnega sistema
               pomembno, kateri volilni sistem omogoča najbolj enakopravno zastopanost vseh delov
               Slovenije. Trenutni, vemo, da tega sploh ne omogoča. Tako da je tu tisti temelj, o
               katerem se moramo pogovarjati. Ne nazadnje tudi, kateri sistem bo omogočal
               stabilnejšo politično, gospodarsko okolje za razvoj naše države. In ali volilni
               okraji pomenijo manjšo centralizacijo in zastopanje lokalnih interesov.</p>
               <p>Skratka, veliko je vprašanj glede tega. Seveda pa naše izhodišče, Slovenske
               demokratske stranke, ostaja zvesto volivkam in volivcem, se pravi, dvokrožni večinski
               volilni sistem, z možnostjo odpoklica poslanca, tu je tudi edino možno, da do tega
               odpoklica pride in da dejansko volivci vejo, da lahko uveljavljajo svojo voljo.
               Seveda pa je za nas sprejemljivo in se bomo vedno zavzemali, da pride do rešitev, ki
               bodo k temu čim bliže, kajti ne nazadnje, če smo odkriti, dvokrožni večinski volilni
               sistem tudi pomeni, da se bodo pred volitvami že nekako vedele tako imenovane
               koalicije oziroma s kom se bo sodelovalo in s kom ne, in s tem ne bomo mogli nikakor
               izigrati volivcev, ki se jim, na primer, v času kampanj in predkampanj obljublja
               veliko, različne špekulacije, potem pa, ko se tvori, oblikuje vlado, je pa vse
               drugače. Tako da naše usmeritve so znane in res predlagamo, da se o vsem tem, kar smo
               predlagali, dejansko na tem soočenju mnenj, stališč pogovorimo. Si bomo pa tudi
               prizadevali, kar ste že uvodoma povedali, da se te razprave udeleži čim širši krog
               tudi strokovnjakov. Morda tu ni bilo izpostavljeno, ampak predlagam tudi kakšno
               mednarodno udeležbo. Ne nazadnje je dobro, da vidimo, kako delujejo sistemi drugje,
               in da vidimo, kje so naše največje slabosti. Dejstvo pa je, da ta volilni sistem, ki
               je zdaj, je glede volivca nepravičen. Predvsem govorim tudi o tem, še enkrat
               poudarjam, da posamezni deli sploh nimajo poslancev, neki drugi deli pa jih imajo
               več. Torej je dejansko ta sprememba volilnega sistema nujna. Upam pa, ko bo prišlo do
               nekih rešitev, da spet ne bomo potem izigravali tistega, kar bo sprejeto. Toliko za
               izhodišče, pa potem morda v razpravi še kakšno besedo več. Hvala lepa za besedo.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala lepa, gospa Anja Bah Žibert.</p>
               <p>Odpiram razpravo za vse članice in člane. Gospod Möderndorfer, izvolite.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Hvala lepa.</p>
               <p>Naj na začetku povem, da več ali manj vsi poznate moje stališče do tovrstnih razprav,
               ker sem ga že večkrat povedal, ampak bom za razliko to pot malo bolj sistematičen in
               malo bolj natančen.</p>
               <p>Začel bom s tem, da sem podpornik, zelo jasen in odkrit, in sploh ne bom tu kaj dosti
               filozofiral, da sem podpornik proporcionalnega sistema, z ukinitvijo volilnih okrajev
               in z večjim poudarkom preferenčnega glasu. Že v samem izhodišču raje to povem, kot da
               se tu nekaj pretvarjam, da bomo  prav na veliko študirali kateri volilni sistemi so
               boljši, bolj pravični, bolj ne vem kaj še vse, zaradi tega ker različnost v
               demokratični družbi je prav to, da seveda ima vsak svoje prepričanje tudi na podlagi
               izkušenj in pa ne nazadnje tudi neke prakse skozi zgodovino, ki je tekla v slovenskem
               prostoru. Res je, da boste videli sedaj to kar bom jaz povedal, da moja predhodnica
               kolegica iz SDS, vidi iste stvari na malce drugačen način kot jih bom jaz sedaj
               orisal kako sem jih jaz videl, bom se pa držal faktov. Vse drži, razen do tiste
               točke, ko rečemo, da je bil rezultat na referendumu izigran v smislu glede tega kar
               je 1998 leta Ustavno sodišče določilo, 1998. leta je Ustavno sodišče odločilo,
               referendum je bil pa 1996. Leta, je odločilo, da se je na tem referendumu, da so se
               prebivalci odločili za večinski sistem, vendar dejstvo je, da Ustavno sodišče seveda
               takrat ni naredilo tega koraka kar si jih v zadnjih vetih zelo velikokrat privošči,
               to pa je, da kar malo namesto Državnega zbora odloči nekaj kar ni v pristojnosti
               Ustavnega sodišča. Ker, če bi danes verjetno ravnalo, bi že kar takrat Ustavno
               sodišče kar uzakonilo večinski sistem in seveda je več kot jasno, da Državni zbor je
               tisti, ki odloča o tem kakšen volilni sistem bomo imeli in do te dvotretjinske
               stopnje soglasja pa nikoli ni prišlo. Tako da, to je<gap n="…"/> Ja, mi je prav žal, ni prišlo.
               In nobena koalicija ni imela še dveh tretjin. To je treba vedeti. Če bi pa koalicija
               imela dve tretjine, potem bi pa držalo to kar je rekla kolegica, da je bila izigrana
               volja, ker to ne pomeni nekega avtomatizma, da se kar zgodi samo po sebi. No, ampak
               če grem naprej od tega pa je, seveda ali imeti javne razprave in pogovore. Seveda, na
               načelni ravni se jaz vedno strinjam in sem za to, da je prav, da se kar naprej nekaj
               pogovarjamo, če je to seveda namen in cilj, da se bomo nekoč uskladili. Bom pa vedno
               proti, da se pogovarja eden in isti že petnajst let iste stvari na isti način in
               nobenega rezultata nikoli ne dosežejo. In če bomo pogledali, poglejte petnajst ljudi
               je v tej državi, ki se v resnici res ukvarja z volilnim sistemom, pa jih bom naštel:
               dr. Miran Mihelčič, dr. Miro Cerar, dr. Janez Čebulj, dr. Slavko Gaber, dr. Franci
               Grad, dr. Igor Kavčič, dr. Rajko Pirnat, dr. Ciril Ribičič, dr. Andraž Teršek, dr.
               Jurij Toplak, dr. Lojze Ode, dr. Saša Zagorc in v zadnjem času veliko govorijo o tem,
               vsaj v imenu organa, Dušan Vučko. Potem je pa tukaj še nekaj ljudi tako s civilne
               družbe in bom rekel posameznih organov, tako vseh, obeh pravnih fakultet, potem vsi
               poslanci od prvega do zadnjega, ker se spoznamo na volilni sistem, vsakokrat kar
               naprej vsi in zraven tega še dežurni zapriseženi zagovorniki ene, druge ali tretje
               struje katere sistem bi moral pravzaprav biti. In vsi vemo, da gre samo za tri
               sisteme: proporcionalni, tako imenovani kombinirani pa mogoče kakšne deviacije od
               tega kombiniranega, malo plus in minus in pa večinski sistem. Potem so pa samo še
               odkloni pri proporcionalnem, bom rekel v tej smeri, ki sem jo predstavil na samem
               začetku recimo v svojem imenu pa verjetno bi se našla še kakšna podrobnost, ki je
               danes nisem omenil. Teh resnih razprav in resnih simpozijev, tako kot sem zadnjič
               razpravljal, sem obljubil, pa boste dobila kolegica Simona, jih imam na CD-ju vse
               spravljene, za petnajst let nazaj. In če bi danes imeli razpravo, bi vse to kar je
               tukaj že slišano, lahko ugotovili. Ker tudi ti strokovnjaki, ki sem jih naštel, so se
               na vseh teh simpozijih več ali manj vsi isti pojavljali, enkrat eni ja, enkrat drugi
               ne, ampak srčika je v resnici se ponavljala in ponavljala v teh razpravah popolnoma
               iste prispevke, nobenih sprememb niso doživeli, nobena argumentacija jih ni
               prepričala v nasprotno, tisto kar so zagovarjali, recimo že šest, sedem, osem let
               nazaj do danes, ničesar. Torej, kaj lahko v resnici res naredimo?  največja odgovornost v vsakem
               mandatu v resnici ima največja poslanska skupina, ki vodi tudi koalicijo in mora
               začutiti prav utrip in trenutek, v katerem trenutku doseči tisto stopnjo soglasja, da
               pride z nekim konkretnim predlogom, ki je seveda usklajen do tiste mere, ki se ji
               reče dvotretjinska večina. To pa seveda pomeni, da ne moreš z glavo skozi zid riniti,
               ker je ne boš dobil. Kar pomeni, da v resnici takole pred kamerami se nikoli ne bomo
               nič zmenili in nič dogovorili. To vam danes povem. Nikoli. Vse bo možno se dogovoriti
               šele takrat, ko se bodo vsa ta pogajanja in usklajevanja dogajala na že znanih
               izhodiščih, kje in kdo, na kakšen način je pripravljen kakšno stvar popustiti. Neka
               resnicoljubnost pa neka ta širokost in pravičnost je v niti enem sistemu ni. zaradi
               tega, ker vsak, ki danes stoji za neko svojo materijo, je prepričan, da je ta njegova
               teorija najboljša, in da je najbolj pravična. Tako, kot če bi jaz sedajle vprašal
               kolege iz SDS, vem povem, dvokrožni večinski sistem, bi si ga najraje kot deset
               zapovedi zapisali v zazidan kamen, ki se ga ne da več spremeniti. Enako velja tudi za
               nas, da se razumemo, da ne bom kaj drugačen. Sedaj, tisto kar se mi zdi bolj pomembno
               od tega je, da seveda preselimo to zgodbo izpred kamer. To je edina stvar. Javne
               razprave razen da bomo trošili, pa da si bomo zapomnili še dodaten urnik pri vsem
               delu, ki ga že imamo, ne bomo dosegli popolnoma, ampak res popolnoma nič. Razen, če
               se hočemo iti izobraževanje, kaj so volilni sistemi, da se hočemo kaj naučiti. Če je
               pa to cilj, potem pa ni noben problem, potem se pa dajmo izobraževati.</p>
               <p>Jaz imam tukaj napisanih zaradi teh javnih razprav približno 26 vprašanj, kaj je vse
               potrebno razpravljati zato, da bi lahko prišli do teh zaključkov. In te zaključki so
               več ali manj jasni.</p>
               <p>Edino kar bi na koncu še rekel, mednarodna stroka. Ma ja, lahko se z njimi mi
               pogovarjamo, veste, ampak volilni sistem si moramo sami narediti. Volilni sistem si
               moramo, če nimamo stroke, ki bo sama doma povedala glede na prostor in prebivalstvo
               in voljo, ki jo poznamo, kakšna je, če ne znamo tega izluščiti, pa da za to rabimo
               mednarodne strokovnjake, da nam povedo kaj bi bilo dobro, ne oni nam lahko kvečjemu
               samo povedo kako imajo oni to doma urejeno, ampak je več, največkrat je to problem,
               zaradi tega, ker gre, poglejte, to smo videli pri zadnji razpravi za kombiniran
               nemški model, poglejte, ne da se ga prenesti na slovenski prostor. Mi še veliki nismo
               toliko kot Nemčija. Še pokrajin nimamo, nič od tega nimamo. Tudi drugo kulturo in
               idejo imamo, kar se tiče glasovanja. Bom rekel, to je, sploh ni primerljivo. Razen,
               če bi hoteli reči, v tistem kar sem izpostavil v zadnjem primeru, to je bil ta
               problem, kako priti do ne novih obrazov, da ne bom napačno se izrazil, ampak do
               neodvisnih obrazov, to kar je bilo največkrat izpostavljeno. Tukaj pa je moja
               trditev. To je pa moja, samo moja. Namreč veste, neodvisnost kandidatov se ne
               pridobiva z različnimi volilnimi sistemi. Ne z večinskim ne s proporcionalnim ne s
               kombiniranim ne z nobenim sistemom, ampak se ga dobi, ko postane ta kandidat tudi
               ekonomsko neodvisen in ima dovolj kapitala, da si lahko privošči volitve, pa
               kakršnekoli že. V proporcionalnem ali pa večinskem ali pa kombiniranem oziroma
               kakšnim tretjim sistemom. Takrat boste dobili pa neodvisne kandidate. In ker tega do
               danes seveda nismo mogli nikoli zagotoviti, zato tudi v Nemčiji nimate nobenih
               neodvisnih kandidatov, imate oba sistema sočasno. Zakaj? Zaradi tega, ker volitve,
               roko na srce, je danes strošek. In v prejšnjem mandatu, ko smo ukinili financiranje
               pravnih oseb političnih strank, smo v letošnjem letu politične stranke spravili
               dobesedno na kolena s super volilnim letom treh volitev. Če bi sedajle imeli marca
               volitve, jaz ne vem katera stranka je sploh še sposobna iti resno na volitve z resno
               volilno kampanjo tako kot se spodobi. Ne. Samo še dobro da obstaja Facebook pa
               Twitter, ker če bi to bilo pred petnajstimi leti sploh ne vem kako bi to izgledalo.
               Namreč mi moramo vedeti, da bo država na drugi strani in to pričakujem v tem mandatu,
               morala poskrbeti za ta drugi del. Drugače pa, samo še namig. Imate predsednika
               stranke v SMC, ki je resen strokovnjak za to področje. Moram sicer reči, da sem
                   iskal njegove
               predstavitve, govorim o dr. Miru Cerarju, nazadnje je predaval o volilnih sistemih
               20. 1. 2014 v DS, ampak je še enkrat avtorsko zaščiten in ga ni možno javno dobiti in
               ga ne smemo videti, ga pa lahko prebirate v stranki, če vam ga bo dal. Veliko sreče.
               Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Replika gospa Bah Žibert.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa. Z veliko povedanega se absolutno strinjamo, da so mnenja različna, v
               nečem se pa ne morem in se ne bi smelo. In to je tudi tisto kar imate verjetno prav,
               spoštovani kolega poslanec, da če bodo prišli tuji strokovnjaki bo verjetno res
               problem, ker ne bodo mogli razumeti kakšen vrednostni sistem pri nas obstaja, pa bom
               povedala zakaj. 51. točka ustavnega sodišča: <q>"Ustavno sodišče poziva DZ, da v
               razumnem roku sprejme v skladu z 90. členom Ustave in v skladu s to odločbo zakon, s
               katerim bo uredil vprašanje volilnega sistema tako kot narekuje izid referenduma"</q>.
               52. točka: <q>"Ustava določba, da je državni zbor vezan na izid referenduma pomeni, da
               mora DZ referendumsko odločitev obvezno preliti v zakon. Vezanost ni zgolj politična
               oziroma moralna temveč tudi pravna"</q>. In dokler bomo mi na tak način kršili ustavo in
               govorili, da smo nad ustavo, potem ne samo, da se ne moremo pogovarjati o volilnem
               sistemu še o čem drugem se ne moremo pogovarjati. O tem, da je pri nas že res vprašaj
               pravna država, ampak to, zaradi takih odločitev in stališč poslanskih skupin. Seveda
               je absolutno pravica vsakogar, da se zavzema za določeno volilno zakonodajo oziroma
               sistem. Jaz verjamem, da vi zagovarjate proporcionalni volilni sistem tudi mogoče
               osebno gledate, ampak če probate iz tega vašega osebnega nivoja izid, ker vem, da po
               proporcionalnem volilnem sistemu ste danes poslanec, po večinskem ne bi bil. Jaz
               govorim absolutno nad tem, ker sem po obeh v bistvu na neki način izvoljena in nimam
               nobene osebne želje oziroma želje kakšen naj bi bil ta sistem. Če se obrnemo na stran
               volivca pa pomeni, da je najbolj pravičen dvokrožni večinski volilni sistem, ker
               upošteva izključno njihovo voljo.</p>
               <p>Samo toliko še enkrat poudarjam, ni res, da je državni zbor tisti, ampak prva je
               ustava in takrat je bila ustava izigrana. Verjamem in to se z vami absolutno
               strinjam, da bo problem taka široka razprava, ker ljudje pač ne zaupajo. Ne morejo
               zaupati, če so enkrat o nečem odločili pa so bili sedaj izigrani. Tako kot ste rekel
               in to samo zato, ker ni bilo dvotretjinske, ki bi upoštevala ustavo. To je problem,
               ker so bili lastni interesi nad ustavo in seveda nad odločbo ustavnega sodišča.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Gospod Vrtovec, izvolite.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi.</p>
               <p>Ta razprava tako kot so moji predhodniki dejali se odvija že zadnjih 20 let, od leta
               1996 naprej oziroma še prej. Strinjam se tudi s tistimi, ki pravijo, da tukaj mora
               priti konsenz in če konsenza ne bo, potem tudi sprememb volilnega sistema ne bo.</p>
               <p>Bistveno pa je sledeče, da se slovenska politika v prvi vrsti zaveda, da se mi sami
               poslanke in poslanci zavedamo, da sedanji sistem, ki ga imamo, da je krivičen.
               Krivičen je do posameznikov tudi v vaši stranki. Poglejte na primer gospod na vaši
               listi je kandidiral SMC gospod Jagodič, ki je prejel 37,5 % glasov. Mnogi izmed vas
               ste jih dobili manj pa ste danes v parlamentu, pa so ljudje njemu več namenili. Tukaj
               govorimo o deljenju mandatov v posameznih volilnih enotah. Ta sistem tudi ljudje ne
               razumejo. Če nekoga, ki je glasoval za gospoda Jagodiča vprašate, zakaj oni ni
               izvoljen bodo bili ogorčeni oziroma ljudje sploh ne vedo zakaj gospod Jagodič ni
               izvoljen, čeprav je dobil večje število glasov od kakšnega vašega kolega v
               parlamentu. Teh sprememb ne bo v kolikor si pač prva stranka v državnem zboru ne bo
               za to prizadevala.  Vi
               imate brez SMC-ja ni možno sprejeti volilnega sistema in morate vi priti s predlogom,
               ki bo upošteval želje vseh političnih strank oziroma večine političnih strank, da
               pridemo do dvotretjinske večine. Predlogi so bili že v preteklosti, ampak pred vsem
               tem pa moramo upoštevati dva vidika. Prvi. Da bodo ljudje končno imeli priložnost
               oziroma možnost, da se bodo počutili, da so oni nekoga izvolili v državni zbor,
               svojega predstavnika. Drugič. Moramo priti z volilnim sistem, mora biti podlaga za
               to, da pridemo do bolj stabilnih vlad. Od leta 2008 v naprej se mi ukvarjamo v bistvu
               s stabilno politiko, ki hromi slovensko gospodarstvo in tudi krni ugled v mednarodni
               javnosti. To sta dva ključna pogoja, ki jih moramo imeti v vidiku, zato jaz podpiram
               sleherne razprave, ki bi pripomogle k temu, da pridemo do sprememb volilnega sistema.
               Sprememb ne bo, v kolikor se jih bomo lotili na takšen način kakor smo se lotili
               predloga z <stage>/ nerazumljivo/</stage>, ki je pa po mojem mnenju bil eden izmed najbolj možnih
               kombinacij, zaradi sedanje sestave DZ. Imamo na eni strani politično silo, ki
               zagovarja večinski volilni sistem že 20 let. Jaz osebno v večinskem volilnem sistemu
               nisem naklonjen iz enega razloga, zato ker gre hkrati ostanek glasov v nič, ostane
               glasov, se pravi, nekdo dobi 51 % glasov pa je izvoljen, drugi pa jih dobi 49 % in
               teh 49 % gre v nič. To je ključni problem. Bi pa definitivno prišli do jasnejše
               politične slike in tudi sklep <stage>/ nerazumljivo/</stage> je tudi po večinskem volilnem sistemu.
               Glede proporcionalnega volilnega sistema slabosti sem že naštel obstoječega, zaradi
               tega je kombinirani volilni sistem najboljša možna oblika konsenza, ki ga lahko
               stranke v DZ dosežemo. Tisti, ki ste zadnjič na plenarnem zasedanju govorili, da je
               problematika nemškega sistema tudi v Nemčiji vidna itd., temu ni res. Tam imate
               možnost, sem že dejal, dveh glasov. Eden glas gre dejansko z XY osebo, ki je lahko
               tudi iz civilne družbe in drži, da v 40-ih letih nobene civilne družbe v Nemčiji ni
               bil izvoljen, ampak ljudje imajo možnost direktno izvoliti oseb bodisi je to iz
               socialistov, zelenih ali kakorkoli hkrati pa stranko čisto drugo kot je ta kandidat,
               zaradi tega, ker preferijajo določeno osebno, da bo njihov dober zastopnik. Poleg
               tega z drugim glasom lahko spet odločajo kdo bo iz strankarske liste šel v njihov
               Bundestag, ker ga lahko s preferenčnim glasom tudi potrdijo. Se pravi, tudi na
               strankarski listi lahko dajo preferenčni glas. Ta sistem je po mojem mnenju najboljši
               približek temu, da v Sloveniji pridemo do konsenza. Zato vas, kolege iz SMC-ja, kajti
               na vas je, opozarjam, da pojdite v tej smeri naprej, ker drugače do sprememb ne bomo
               prišli.</p>
               <p>Jaz se strinjam z vsako spremembo, ki bo prišla na dnevni red, da se o njej začnemo
               pogovarjati tudi s kolegom Möderndorferjem, tukaj sem na isti valovni dolžini, jaz
               tudi osebno imam probleme z volilnimi okraji in bi ta predlog tudi na zadnje podprl.
               Problem je v tem, da to rešuje samo določen segmentu. Kajti tudi ta sistem, če
               ukinemo mi volilne okraje pa ostanemo samo na ravni volilnih enot ne reši ključne
               problematike. Stabilizacija politične prostora ne reši, je pa res, da bi imeli boljše
               kandidate oziroma boljše poslance v DZ, to je pa definitivno res.</p>
               <p>Za konec bi povedal. Upam, da ne bo ta razprava še ena izmed tistih, ki bo šla v nič,
               ampak tukaj se bodo morale politične stranke nekako poenotiti. Še enkrat trdim, tukaj
               je SDS že šla nasproti kar se tiče kombiniranega volilnega sistema, da so bom rekel
               popustili od svoje primarne zahteve, to je <stage>/ nerazumljivo/</stage> večinski volilni sistem.
               Potrebno bo najti približek vseh političnih strank drugače problematike mi rešili ne
               bomo in spet se bodo dogajale nestabilne vlade, potem sklepanje koalicij s figo v
               žepu itd. To je ključni problem volilni sistem je tudi eden izmed ključnih problemov
               razvoja naše države. Ampak ali veste kako je? Poslanci, ki smo bili izvoljeni, jaz
               osebno sem za spremembe, ampak, ki smo bili izvoljeni po določenem volilnem sistemu
               zelo težko bomo zagrizli to kislo jabolko in rekli, mi pa nočemo več tega volilnega
               sistema, ki je dejansko mene izvolil pa tudi, če je na nepošten način oziroma je moj
               kolega, ki ni bil izvoljen dobil manj glasov kot jaz pa je sedaj od zunaj v Ljubljani
               nekje, jaz sem pa dobil več,  samo zaradi tega, ker sem v drugi volilni enoti. Hvala
               lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Gospod Trček, izvolite.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Nisem strokovnjak za volilne sisteme, poznam pa kar nekaj od tu naštetih ljudi, ki
               jih je Jani prej omenil. Seveda, tako kot je bilo rečeno, vsak bo navijal za volilni
               sistem, za katerega misli, da mu najbolj odgovarja. In recimo, da sem vas do zdaj
               poslušal kot trgovce z volilni sistemi, me seveda nobeden popolnoma ni prepričal.</p>
               <p>Seveda, SDS ima tu neko lažje izhodišče, govori o nekih ustavnih zadevah. Jaz bi bil
               zelo vesel, če bi se ob tej ustavnosti pogovarjali tudi o celem drugem diapazonu
               ustavne problematike. Mi imamo vedno vsaj ducat zadev, ki čakajo na vrsto, da jih
               zakonsko uredimo, pa jih ne. Pa ne bom zdaj našteval, od izbrisanih do kakšnih tem,
               ki se nekomu zdijo mogoče minorne. Zdaj bom nekaj povedal še nespodobnega. Verjetno
               ljudi, ki so 18 let nazaj glasovali za neko referendumsko vprašanje, mogoče so že
               spremenili svoje mnenje. Recimo, mogoče tega še 10 let ne bo. Jaz verjamem, da bo
               kolegica še vedno v parlamentu in bo govorila, leta 1996 smo glasovali tako; v 30
               letih se svet mogoče malo spremeni.</p>
               <p>Prvo, kar nas nekako v Združeni levici moti, je način, na katerega je bila inicirana
               ta debata. O tem sem nekaj govoril že na predhodni redni seji. Imeli smo nek predlog
               ZDUS oziroma v preteklem sklicu smo imeli tri predloge, enega je vložil SDS, za njih
               gospod Tanko, enega je za Pozitivno Slovenijo, sklepam, vložil kolega Jani
               Möderndorfer, enega so vložili državljanke in državljani. Če ste malo gledali Udis,
               imamo zdaj spet en krog zbiranja glasov, zbiranja podpisov, bo spet nek nov predlog
               prišel ven. Če se malo dotaknem neke zadeve, razprava je bila že letos 5. maja. 5.
               maja je bila razprava, kar nekaj od teh gospodov, ki jih je kolega Jani imenoval, je
               bilo tukaj, kar nekaj ljudi, dajmo reči, ne z ustavnopravne, s civilnodružbene
               strani, ki se s tem ukvarjajo, ki o tem kaj povedo, je bilo prisotnih. Razprava je
               trajala štiri ure, načenjalo se je 29 vprašanj, po treh uvodničarjih je bilo 30 plus
               1 razpravljavcev. Za enega gospoda – aha, v imenu Inga Paša je mnenje prebral Vili
               Kovačič. Cela vrsta vprašanj je bilo tu načetih. Glejte, Jernej je tu načel tudi,
               recimo, kaj je problematika večinskega volilnega sistema. Nekega volilnega sistema,
               ki bi bil absolutno pravičen, ni. Nehajmo si tu blefirati. Vedno bo nekako nekdo
               prikrajšan, vedno bodo šli neki glasovi, kot se to pri ljudstvu reče, v nič.</p>
               <p>Če se vrnem na ta vprašanja, o katerih se je debatiralo pred pol leta nazaj. Ali je
               za izboljšanje stanja države sprememba volilnega sistema ključna? Jaz poznam na svetu
               – nisem se ukvarjal z volilnimi sistemi, 20 let sem se ukvarjal z družbenim razvojem
               – celo vrsto uspešnih držav, ki imajo zelo različne volilne sisteme. Zdi se mi, da je
               to – a mislite, da polovica ljudi z volilno pravico ni šlo na volitve zaradi tega,
               ker se jim zdi volilni sistem tako krivičen, ali je bil kakšen drug razlog, pa da ne
               bom kakšne nesramne besede začel citirat ali pa parafrazirat. Ali bo sprememba
               volilnega sistema vplivala na udeležbo volivk in volivcev na volitvah? Vsaj nam,
               družboslovcem ali kolegici, ki je politologinja, predlagateljici, je jasno, da je
               tako imenovano vprašanje krize, participacije parlamentarne demokracije, mislim, to
               je na tapeti že od 60. let, mislim, sodobno politologijo se je vzpostavilo okrog tega
                  vprašanja. Zato
               seveda mi tudi podpiramo ob, bom malo starošolsko rekel, delegatskem sistemu tudi
               neke oblike neposredne participacije. Dobro, problem, ki se nam zdi še najbolj
               relevanten, je tako imenovano vprašanje belih lis – da imamo enakopravno zastopanost
               vseh predelov Slovenije ali vsaj približno vseh predelov Slovenije, ker navsezadnje,
               če te ni, te ni, po domače povedano. Neka druga zadeva, kot se to pogosto poskuša
               telovadit, da bodo neki sistemi pravični, gor in dol, jaz kot prostorski sociolog bi
               tu lahko začel debato o zastarelosti nocije stalnega prebivališča, za ene to velja,
               za druge ne, vendar bi šla tema predaleč. Ampak nekaj drugega bi rad opozoril.
               Nehajmo se slepiti, katerikoli volilni sistem že bo, bo vsaka partija ali pa
               koalicija strank imela ljudi, za katere bo hotela, da jih izvolijo, bo poskušala
               razumeti to matematiko in jih bo postavila v izvoljive okraje. Lahko bi zdaj kot
               kolega Jernej delal analizo vsake od vaše strank, ki imate že nekaj brade, pa bi
               ugotovili, kje ste kdaj koga, da ne rečem kaj, pa ima mogoče malo dolg nos.</p>
               <p>Seveda, lahko bi na dolgo in široko debatiral. Mene osebno bi, recimo, v tej debati
               zanimale e-volitve. Minister Virant je bil takrat zelo naklonjen e-volitvam in potem
               naenkrat se je kar vse ustavilo. Jaz sem dobil neko <q>"off the record"</q> informacijo, da
               zato, ker je takrat desnica mislila, da bo levica dobila več na e-volitvah, čeprav
               vam odkrito povem, ta križanja nekih empiričnih podatkov, to niso kazala, bi bilo
               približno enakomerno, mogoče celo malo več v desno, če nekako pogojno lahko govorim o
               tem.</p>
               <p>Kateri volilni sistem omogoča bolj stabilno politično-gospodarsko okolje za razvoj.
               Tu bi tudi na dolgo in široko lahko debatirali, ampak zdi se mi, da neka naša
               odgovorna politika verjetno omogoča te pogoje.</p>
               <p>Zdi se mi, da nekako tudi v SMC-ju niste pretirano dejansko prepričani, kaj boste s
               tem dobili. Tu imam magnetogram redne seje. Pa me tu zanima, analiza diskurza,
               kolegica Lipicer začne, da <q>"se je pravzaprav do sedaj…"</q>, <q>"pravzaprav se je kazalo…"</q>,
               <q>"pravzaprav smo se strinjali…"</q>, <q>"pravzaprav tematike…"</q>, <q>"pravzaprav neko oceno…"</q> A
               veste, že iz tega – to je tista zgodba, ki jo je nekako Jani začel, kot odgovornost
               največje stranke koalicije. In sem zdaj prepričan, kdor zdaj to gleda, si misli, evo,
               oni so se zdaj tu lepo <q>"učičali"</q> v parlament, zdaj bodo pa imeli neke razprave in
               debate, kako bi za večno noter ostali, namesto da bi se ukvarjali s celo vrsto zadev,
               ki so, recimo, celo matične za ta odbor, pa lahko gremo od tega, kako smo se
               pogovarjali ali ne pogovarjali o miličnikih, do novega <q>"zazujfanja"</q> in tako naprej.
               In zdaj, če preberem neko to argumentacijo: <q>"SMC sklicuje javne predstavitve mnenj o
               oceni stanja in morebitnih spremembah ureditve volitev v Republiki Sloveniji, ker smo
               se zavzeli za to, da se izvede čim širšo možno razpravo, na katero se povabi ne samo
               političnih strank, ne samo interesnih skupin, ampak tudi širšo zainteresirano
               strokovno javnost in tudi posameznike, da se skozi to razpravo pravzaprav neko
               celovito oceno…"</q> in tako naprej in tako naprej. Tu so kolegi predlagali, da še tuje
               strokovnjake pokličemo. In zdaj hočete, da so to vse skupaj sestavi do začetka
               januarja. Mislim, to je malo tako, blago rečeno, neresno. Po drugi strani pa, zakaj
               se mi ne dopade takšen sklic – zaradi nekega izigravanja dejansko predloga ZDUS,
               karkoli si že jaz nekako mislim o njem. In moje čisto osebno mnenje je, da s tem mi
               kaj bistvenega ne bomo pridobili. In bomo mi trenutno s tem nekako izgubljali čas za
               neko debato - tisti, ki imajo toliko in toliko sedežev v državnem zboru, so na preveč
               različnih straneh, 
               Jani je že to delno nakazal, tudi kolega Jernej. Jaz bom dejansko glasoval proti tem
               predlogom v imenu Združene levice zaradi načina na katerega se je izigralo 5 tisoč
               700 skoraj podpisnikov tistega predloga. Nekako nek razmislek v smeri popravkov
               seveda se tu nekako zelo zavzemamo za to odpravljanje belih lis. Seveda, v opoziciji
               v kateri smo, nam odgovarja proporcionalni volilni sistem, nekomu bliže, ekološkim
               socializmom nam omogoča celo več partijski volilni sistem ne bo odgovarjal, če se
               malo pohecam, kar je čisto legalno in legitimno. Zdi se mi pa, da bo ta debata, pa
               nočem reči, da ni pomembna, šla bolj v smeri tiste trla baba lan, ob tem pa še če
               nekako se navežem na to kar je kolegica Simona povedala, še veliki sklop lokalnih
               volitev, vprašanja ali sploh imeti Državni svet ali ne, v kakšni sestavi ali ne, če
               bomo pa še to vse skupaj skombinirali, potem bomo pa verjetno dobili eno tako
               neprebavljivo gibanico od debate.</p>
               <p>Zaključil bi pa s tem, sam osebno in pri Združeni levici se pa zelo zavzemamo praksi,
               ki jo je ubralo že kar nekaj držav, da v bistvu na lokalni volitev prag spuščajo na
               16 let. Navsezadnje namreč nek način treninga demokracije, če se tako izrazim, in
               navsezadnje je to tisti sukus, tisto mikrookolje v katerem mi vsi sami živimo, kjer
               mladi tudi dosti lažje prakticirajo in trenirajo demokracijo, čeprav sam osebno bi
               bil, da se spusti ta prag na 16 let tudi za nacionalne volitve. Mogoče bi bil pa
               najbolj pravični volilni sistem žreb ampak dobro, to sem malo v šali povedal.
               Verjetno bi bil najbolj pravični volilni sistem žreb s katerim bi se mogoče na koncu
               vsi strinjali ali pa neka druga varianta, da bi šli v parlament tisti, ki bi dobil
               največ pa najmanj glasov, kar bi bila zanimiva kombinacija. Včasih tudi poker se
               lahko igra, sočasno, ampak je malo bolj kompliciran. Dobro, da ne bom kradel čas.
               Tema je relevantna, iz teme smo odstranili nekako nek predlog, ki ga je dala civilna
               družba, vodilna stranka koalicije je potem nekako po tem preigravanju sklicala,
               nekako glejte kako smo konstruktivni, nov krog te debate, nimam pa nekih blaznih
               pričakovanj, da se bo iz te debate kaj rodilo. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Gospod Lisec, izvolite.</p>
            </sp>
            <sp who="SDT7:LisecTomaž">

               <speaker>TOMAŽ LISEC (PS SDS):</speaker>

               <p>Hvala predsednica za besedo.</p>
               <p>Kot sem že zadnjič rekel pri obrazložitvi glasu pri enem izmed zakonov, se od leta
               1998 malo bolj ukvarjam z volilnimi sistemi pa nekako nisem niti blizu strokovnjaka,
               je pa to ena izmed tem, ki me je tudi najbolj zanimala, od leta 2004 pa sem tudi
               osebno izkusil v takšni ali drugačni vlogi v praksi kaj pomeni obstoječi proporcialni
               sistem, tako kot je prej kolega Jernej rekel, smo se vedno preigravali z mislijo in z
               idejo kaj pa če bi imeli kakšnega drugega, kakšna bi bila sestava Državnega zbora.
               Jaz sem hvaležen kolegu Janiju, da je vse skupaj dal na en CD. Mislim, da bi bilo
               fino, če bi ta CD vsi dobili, je pa dejstvo, da če dobimo tri pakete takšnih CD-jev,
               še vedno bomo imeli vsak svoje stališče in težko bo Jani prepričal mene kaj jaz
               mislim, verjetno pa jaz na drugi strani prav tako bom imel probleme prepričati Janita
               v neke druge poglede kot jih trenutno zastopa.</p>
               <p>Moram reči, da če sem danes do 14. ure imel vsaj kanček upanja, da se bo kaj
               spremenilo na področju, ki ga danes obravnavamo glede razprave za predstavitev mnenj
               o morebitnih spremembah ureditev volitev v Republiki Sloveniji, pa moram reči, da je
               po uvodu kolegice Simone ta majhen optimizem padel na popolno nulo.</p>
               <p>Kar nekaj besed je bilo. Najprej je bilo rečeno, da bo več paketov, da se moramo
               vrniti k osnovam <stage>/ nerazumljivo/</stage> narave in tako naprej in sem imel občutek, zdaj ne
               vem ali smo leta 1990 ko pišemo Ustavo in kaj bi sploh radi imeli od volilnega
               sistema, ali smo leta tam 1998 ko se kregamo  ali spoštovati voljo volivcev na referendumu,
               spoštovati voljo ustavnega sodišča ali smo poslanci nad Ustavo ali smo nad voljo
               ljudi in tako naprej, ali smo leta 2013 ko smo imeli spet eno, ne samo javno
               predstavitev mnenj ampak tudi en predlog zakona ali pa kar sanjamo kaj bo leta 2020
               in kako bomo ne vem, čez tri mandate, štiri mandate ali pa kako naprej šli na volitve
               in si spet preštevali po takšnem ali drugačnem volilnem rezultatu. Saj pravim, jaz
               spoštujem voljo ljudi na referendumu, tudi voljo ustavnega sodišča ampak v praksi pa
               imamo stanje kot ga imamo, vsi vemo na kakšen način smo bili izvoljeni in tudi vsi
               vemo na kakšen način lahko to trenutno stanje, ki je po mojem mnenju slabo ne samo za
               pravno državo, demokracijo pa tudi na drugih segmentih oziroma področjih delovanja
               države imamo zaradi takšnega sistema velik problem, dejstvo pa je, da če hočemo
               karkoli spremeniti rabimo 60 glasov. In moram reči, da se mi zdi ta pobuda
               informativne narave s strni predlagateljev SMC malo neresna. Če bi bili vsaj malo
               resni, po mojem, no, pa se opravičujem, če imam napačen občutek, bi pripravili nek
               osnutek zakona, lahko po členih, samo da so členi odprti, potem pa iščimo kompromis
               kje in kako lahko dobimo pri katerem vprašanju tudi kakšne odgovor s katerim se pa 60
               poslancev, torej dvotretjinska večina strinja in bi tisto uzakonili. Sedaj pa imam
               občutek, da bomo razpravljali še enkrat, tako kot je bilo prej rečeno, back to
               basics, bomo razpravljali pa bomo malo razpravljali kako je dober večinski sistem,
               morda enokrožni, morda dvokrožni ali ta mešanica, kot je bila tudi že deloma
               predstavljena s strani Združenja društva upokojencev ali proporcionalni sistem,
               kakšen volilni prag ali je komu všeč 4, 6, morda 8% prag, kako je s temi več glasovi
               v teoriji kako pa v praksi. Marsikdo se bo verjetno spustil na spolne kvote, kdo bo
               rekel, da je pa stalni naslov mora biti tam kjer tudi nekdo kandidira, starostna
               meja, vse je bilo fino s strani uvodničarke povedano ampak razpravljali bomo pa bomo
               razpravljali verjetno v času od 12.1. do 16.1. 2015 pa zgodilo se ne bo nič, ker bomo
               verjetno še razpravljali enkrat tekom leta, pa morda potem v naslednjem mandatu in v
               naslednjem mandatu, skratka dokler ne bo dvotretjinske resne večine, da sploh ve kaj
               nekdo hoče, ne bomo storili nič. In tukaj se strinjam s tistimi, ki ste rekli, da v
               bistvu od najmočnejše stranke v parlamentu ali pa v vladi, se pričakuje, da ima neko
               mišljenje, ga da na papir in iz tega izhajamo, iz tega skušamo vsaj nekaj glede
               sprememb volitev uresničiti, seveda če je tudi namen resen. Tako pa se mi zdi, da
               tudi Stranka Mira Cerarja nekako plava pri teh vprašanjih in je sedaj navrgla polno
               vprašanj, če bi pa jaz dal, pa verjetno bo to bolj retorično vprašanje, kakšna pa so
               njihova stališča, ali vseh si v njihovi poslanci ali pa strokovnjaki v ozadju delijo
               isto mnenje, ali glede večinskega, proporcionalnega, mešanega, kakšen je za njih
               parlamentarni prag, skratka odgovori na vsa njihova vprašanja bi verjetno ostali
               neizrečeni.</p>
               <p>Saj pravim, lahko imamo javno predstavitev mnenj, nobenega problema, lahko se tam
               politično obkladamo katera stranka zagovarja najboljši sistem, lahko pride vseh
               tistih 15 ali 30 strokovnjakov, morda še kak nov, mlad strokovnjak ampak kolikokrat
               pa v Državnem zboru poslušamo stroko? Kolikor nam paše, na politično odločitev. Vsi
               vemo, tako kot sem že rekel, 60 glasov rabimo, če hočemo karkoli spremeniti ampak
               kako naj karkoli spremenimo, če niti ne vemo iz česa naj izhajamo. Pogovarjali se
               bomo, točno to, in nič več in me žalosti, da se bomo pogovarjali ko smo pa zadnjič
               imeli na predlog Nove Slovenije debato o tem, o sanaciji in v bistvu o kurativi in
               sanaciji poplav, pa je prav kolega iz Stranke Mira Cerarja rekel, da je itak razprava
               brez vezna, treba je biti konkreten. Danes imamo ravno nasprotno, debata bo super,
               ena a, nimamo pa razen ene strani predloga o čem bi se sploh pogovarjali, nič
               konkretnega, tako da jaz resnično imam probleme zakaj sploh iti na javno predstavitev
               mnenj, pogovarjali se bomo o zgodovini, za naprej pa bomo samo govorili. Smo sposobni
               v tem mandatu se pri katerikoli materiji znotraj volitev  strinjati, da je karkoli potrebno oziroma nujno
               spremeniti. Lahko karkoli spremenimo. Pripravljate v SMC predlog zakona in, recimo,
               recite: predlagamo 6% volilni prag, pa se stehtajmo kdo je za, kdo je proti. Lahko
               katerokoli drugo idejo, ki jo imate morda, do katere ideje imate konkretno stališče,
               dajte ga v zakon, pa se bomo stehtali. razpravljanje o nečem abstraktnem, nekih
               osnovah, spoštovani, se mi zdi pa, ne vem, že zadnjič sem rekel, lahko imamo še sto
               razprav, pa ne bomo niti odstotek bližje, kajti rabimo nenavadno večino, ne absolutno
               večino, ampak dvotretjinsko večino vseh glasov. In imate kolegi iz SMC skupaj s
               koalicijo v tem mandatu zelo blizu tistih 60 glasov v Državnem zboru. Skratka,
               povejte s čim boste prišli na plano, kot koalicija, kajti verjetno se boste
               koalicijsko usklajevali, s čim boste skušali k uresničitvi teh predlogov povabiti
               Združeno levico, Zavezništvo Alenke Bratušek, Novo Slovenijo ali pa nas, SDS, da bi
               se glede katerekoli rešitve približali oziroma šli čez to mejo 60% glasov za neko
               spremembo. Skratka, resnično, že jaz predolgo govorim, pa mislim, da bo tudi v
               nadaljevanju ta razprava morda vsebinska, ampak dokler ne dobimo predlog zakona s
               strani SMC-ja težko govorimo karkoli, o empiričnem, lahko govorimo samo o svojih
               mnenjih ali osebnih pogledih. Tudi sam ga imam. Mislim, da je bil predlog Društva
               upokojencev niti ne idealen, morda niti ne najbolj pravičen, bil pa je nek kompromis
               med različnimi izleti posameznih strank glede njihovih želja glede ureditev volilnih
               sistemov. In tako kot je eden od predhodnikov rekel, karkoli bomo predlagali, karkoli
               bomo sprejeli noben ne bo idealen, noben ne bo pravičen. Vprašanje pa je, kdaj bomo
               prišli do te točke, da bo sploh kateri predlog kompromisen. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam, gospod Lisec. Želi še kdo razpravljati? Gospa Janja Sluga.</p>
            </sp>
            <sp who="SDT7:SlugaJanja">

               <speaker>JANJA SLUGA (PS SMC):</speaker>

               <p>Lep pozdrav. Hvala za besedo. Veste, tudi jaz nisem strokovnjak kar zadeva politične
               sisteme. Stranka SMC ni prišla sem pred vas z izdelanim predlogom izključno in samo
               zato, ker si nismo vnaprej preračunali kateri politični sistem in kakšen volilni
               sistem bi bil za nas najugodnejši, da bomo ponovno izvoljeni, ampak izhajamo iz
               stališča, da so potrebne spremembe in mislim, da se tu vse parlamentarne stranke
               strinjamo, da spremembe so potrebne. In šele, ko bomo slišali vsa različna mnenja
               bomo pristopili tudi k oblikovanju predloga.</p>
               <p>Kar zadeva predlog, ki smo ga imeli na mizi v preteklih dneh in teh 5.500 volivcev,
               ta naš predlog za sklic javne predstavitve mnenj ne izhaja iz tega predloga. V tem
               trenutku lahko tudi jaz enkrat glasno besed, da se v teh spremembah v naši poslanski
               skupini pogovarjamo že vse od 1. avgusta in ni bil ta predlog tisti, ki bi bil
               dejansko povod za to, kar smo sedaj vložili. Predlog ZDUS, roko na srce, vsi tisti,
               ki tukaj sedimo vemo, da je bil vsebinsko pomanjkljiv, da po Poslovniku ni bilo možno
               korenito več spreminjati. Spremembe bi lahko bile samo manjše in ne bi zadostovale,
               da bi dobili nekako vsebinsko dober predlog, zato se mi zdi skrajno nesprejemljivo
               neko zavajanje javnosti v tem smislu, da smo to zavrnili, bilo je pa super, ker vemo
               vsi tukaj, da ni bilo super. Teh 5.700 volivcev bo vsekakor imelo priložnost ne tej
               javni predstavitvi mnenj, da bo svoje mnenje ponovno povedalo in bodo upoštevani v
               tistih delih, kjer je njihov predlog bil dober. In na ta način se lahko potem
               pristopi in se pripravi 
               celovita sprememba.</p>
               <p>Kar zadeva predhodno izvedenih javnih predstavitev mnenj, tudi mi smo se malo
               pozanimali in tudi mi smo videli, da jih je bilo že ve. Problem njihov pa je bil ta,
               da so bile vse parcialne. Nobena ta javna predstavitev ni bila izvedena v smislu
               debate širše. Se pravi, o spremembi kompletne volilne zakonodaje. Vsaka se je
               nanašala le na posamezne člene ali pa na posamezne zakone. In to bi želeli v tej
               javni predstavitvi mnenj, ki bi jo želeli sklicati, spremeniti. Torej, lotiti se
               problematike sistemsko in celovito in naenkrat spremeniti vse tisto, kar je potrebno
               spremeniti.</p>
               <p>Strinjam se tudi s tem, da je v tem pogledu potrebno imeti v uvidu tudi vprašanje
               E-volitev, pa mogoče še kakšnih drugih stvari. Kar pa zadeva referendum mislim, da je
               v tem trenutku razprava o tem neumestna. Naša stranka ni bila v parlamentu takrat, ko
               se je to dogajalo. Nekateri tukaj ste pa bili. Imeli ste vse možnosti, da bi ravnali
               v skladu z voljo ljudstva. Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Imate repliko? Gospod Trček, replika ali razprava? Gospa Bah Žibert razprava?
               Replika, izvolite gospod Lisec.</p>
            </sp>
            <sp who="SDT7:LisecTomaž">

               <speaker>TOMAŽ LISEC (PS SDS):</speaker>

               <p>Hvala. Morda sem bil jaz tisti, ki sem bil napačno razumljen. Rekla ste, da smo
               nekateri rekli, kako je bil predlog Društva upokojencev super. Ni bil super. Bil pa
               je napredek. Po moje lahko govorimo o tem ali so bile parcialne rešitve ali pa so
               bile sistemske rešitve. Mislim, da je bilo kar daleč od tistih parcialnih rešitev
               zelo blizu sistemskih rešitev. In s tem tudi mislim, da ni res, da se še nihče v
               preteklosti ni lotil sistemsko volitev. Samo poglejte koliko vprašanj je bilo danih
               na vseh prejšnjih javnih predstavitvah mnenj in koliko odgovorov je bilo danih. Ampak
               že prej sem dvakrat rekel, pa bom še zadnjič rekel, nikoli ni bilo 60 glasov v
               Državnem zboru, da bi karkoli bili sposobni ali da bi si upali karkoli sprejeti.
               Nikoli. Niti referendumske volje ni bilo potem v Državnem zboru 60 poslancev dovolj,
               da bi spremenili to. Niti to ni bilo. In stranka SDS je predlagala referendum in
               potem smo hoteli to izpeljati v Državnem zboru, pa neka druga koalicija. Tako, da s
               tistim, ko ste nagovarjali volivce, ki imajo oziroma poslance, ki imajo dolgo brado
               in kako so dolgo v Državnem zboru, ravno gledam katera stranka je tista, ki je bila
               takrat v parlamentu, pa je bila proti, pa mislim, da lahko za Socialne demokrate in
               DeSUS vpraša kaj in kako so takrat glasovali. SDS vemo kaj smo predlagali, in kaj smo
               zagovarjali in kako smo izglasovali. Skratka, noben zakon ne bo super, noben ne bo
               idealen, noben ne bo pravičen. Ključno pa je, kateri bo kompromisen. In jaz resnično
               pričakujem, da bo vsaj stranka Mira Cerarja na tej javni predstavitvi mnenj morda
               končno povedala tudi svoje stališče glede vseh odprtih vprašanj, ki ste jih danes
               navedli, da bomo dobili odgovore, kajti iz vaših glasov bo najbolj vidno kakšno željo
               oziroma kakšne ideje sploh zagovarjate in seveda vaši glasovi vaših poslancev potem
               rabijo še slabo polovico vseh glasov v Državnem zboru, pa lahko sprejmemo rešitve.
               Ampak dokler nimamo vašega stališča o nobeni temi znotraj volilnega sistema težko
               karkoli gradimo, da pridemo do številke 60.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Gospa Kustec Lipicer.</p>
            </sp>
            <sp who="SDT7:KustecLipicerSimona">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa. Jaz se opravičujem, ker bom naredila ta vmesni odziv, ker se mi žal mudi
               potem naprej na nek sestanek.</p>
               <p>Želela bi povzeti pravzaprav to, kar sem sedajle slišala še dodatno par zadev
               pojasniti kot neke vrste repliko ali pa pojasnilo na to ker ste izpostavljali, kar
               ste govorili. Namen tega sklica pravzaprav je bil ravno preseči to, kar je
               prevladovalo v diskurzu do sedaj znotraj tega odbora. To je preseči interese in pa
               diskurz političnih strank do temeljne volilne ureditve v državi, katere lastniki
               nismo mi politične stranke, ampak naši volivci. In vse pobude, ki so v zadnjem
               obdobju bile v javnosti vezane na volilni sistem in so  prihajale s strani pravzaprav bodisi
               državljanskih skupin ali pa posameznikov, skupin posameznikov so kazale na to, da
               niso srečne s tem kar ponujamo ali pa ponujajo prvenstveno ponujajo oziroma ponujate
               politične stranke v okviru tega reševanja prvenstveno volilnega sistema. Saj več ali
               manj je bilo 90 % tudi te današnje debate spet povezane z vprašanjem volilnega
               sistema in tudi sami ste rekli, saj več ali manj kalkuliramo kaj nam paše. Mislim, da
               bi morali tukaj sedaj malo drugače začeti razmišljati in slišati pravzaprav ljudi in
               tudi njih vprašati kaj njim paše, na kakšen način pa oni želijo pravzaprav, da v
               svojem imenu izvolijo nekoga, ki jih bo, potem predstavljal tukaj in to je bil
               temeljni namen tega sklica. Temeljni namen tega sklica pravzaprav je bil ta, da se
               odpre debato, v kateri bomo mi, politične stranke, prišle in poslušale in slišale in
               iz tega ven pogledale koliko politične modrosti in moči premoremo, da to slišimo in
               da to, potem upoštevamo pri našem nadaljnjem nadaljevanju. Tako kot vi pravilno
               ugotavljate bo končna odločitev naša, če bo volja za to, če bo zaveza za to, če bo
               pravzaprav neki interes po konstruktivnem sodelovanju, ki ga, žal, danes iz strani
               večine razpravljavcev z žalostjo ugotavljam tudi Združene levice nisem uspela slišati
               niti ne alternativnih predlogov, alternativnih rešitev, potem če ste tako
               nezadovoljni s takšnim pristopom. Dejstvo je, da vsi poskusi, ki so bili do sedaj
               politični znotraj parlamenta, da bi prišlo do ustrezne spremembe volilne zakonodaje
               so bili neuspešni. Torej več kot očitno je, da moramo pristopiti k temu, potem če
               želimo to spremembo narediti in potreba po spremembi obstaja, ker prihaja konstantno
               in ves čas s strani družbe, potem moramo pristopiti na drugačen način kot smo
               pristopili do danes in to je naša iniciativa, to je naša pobuda, naša iskrena želja.
               Če vi ocenjujete, da to ni potrebno, potem v redu se boste temu zavezali, ampak potem
               saj veste, se nosi politična odgovornost za to in verjetno kar nekaj vas bo nosilo
               moralno odgovornost za to.</p>
               <p>Nadalje. Ožali ste današnjo debato samo na vprašanje volilnega sistema. Jaz sem vam
               povedala, da to ni nujno in vsekakor ni samo vprašanje volilnega sistema, če celovito
               pogledamo tako kot smo sami želeli tudi narediti. Kaj vse ven iz volilnega sistema je
               naj nam pa povedo tisti, ki si želijo spremembe, to so pa naši državljani. Ne moremo
               mi sedaj njim diktirati v naprej kaj želimo da razpravljamo. Ne moremo mi pravzaprav
               v naprej pisati zakonov, potem jih pa povabiti na to, da bodo javno malo razpravljali
               o njih. Ves čas pravzaprav se mi zdi, da smo nekako v omejenih okvirih
               demokratičnosti pa konstruktivnosti razpravljali do te točke. Lahko tako nadaljujemo,
               ampak potem je vprašanje kakšno vrsto zavez in kakšno vrsto odgovornosti nosimo do te
               države in do naših državljanov.</p>
               <p>Še eno zadevo bi želela izpostaviti, ker se tudi nekako precej v tem diskurzu do
               sedaj pojavljala. Vprašanje volitev in volilne ureditve ni samo vprašanje pravne
               kategorije. Se pravi, ni dovolj, da vabimo na te debate samo pravne strokovnjake, gre
               za pravzaprav širše vprašanje. Gre za vprašanje pravzaprav tisto, kar je bilo, potem
               prvenstveno v razpravi do sedaj slišati je bilo povezano z vprašanjem tega, da je
               vprašanje volilne ureditve bolj kot ne politična kategorija, ampak jaz vam dajem v
               premislek še dve kategoriji. To je družbena kategorija, zakaj so volitve tukaj?
               Volitve so temeljno orodje, ki ga ima v rokah družba oziroma posameznik v tej družbi,
               ki je  lastnik te
               države, zato da v svojem imenu pošlje nekoga, ki bo odločal namesto njega, ki bo
               vodil to državo katere lastnik je ta posameznik namesto njega. V tej povezavi
               pravzaprav je vprašanje volilne ureditve tudi moralna kategorija. Na tej točki smo pa
               več kot očitno na zelo in na najbolj spolzkem terenu za enkrat.</p>
               <p>Še enkrat poudarjam. Vprašanje tega, kako se bomo odzvali in na kakšen način bo
               vprašanje oziroma odgovor na to kakšne, kako trdne zaveze smo dajali in kakšno
               odgovornost nosimo s tem, ko smo šli na volitve in ko smo obljubili kaj in na kakšen
               način bomo delovali če bomo izvoljeni.</p>
               <p>Če vas pa že zanima stališče SMC-ja v zvezi s tem kaj si mi sami mislimo kot stranka
               o volilni ureditvi. Če bi jo želeli na ta način izvesti kot ste nekateri predlagali,
               po moji oceni, striktno omejeno demokratično, da bi kar po tej ideji spisali vse
               zakone pa jih potem poskušali pravzaprav dati na mizo in z napenjanjem mišic in moči
               uveljaviti svojo idejo si pa preberite naš volilni program in še naprej koalicijsko
               pogodbo pa boste videli, za kaj smo se zavzemali. Zavzemali smo se za proporcionalni
               volilni sistem s preferenčnim glasom za uvedbo elektronskih volitev in zavzemali smo
               se za znižanje volilne stopnje na 16 let. Nič od tega nismo tukaj izpostavljali in
               tudi ne želimo, ampak si želimo slišati kaj pravzaprav ljudje in vsi tisti, ki so
               zainteresirani v družbi in v stroki mislijo je, da je potrebno v okviru volilne
               ureditve spremeniti. To je tisto kar moramo slišati, če želimo kot ste rekli
               dvotretjinsko z 60 glasovi pripeljati kakršnokoli spremembo tudi v okviru volitev v
               to državo. Če pa ne pa tudi prav. Ampak se ve kdo in na kakšen način in zakaj bo
               nosil, potem to odgovornost. Naša želja, naša pobuda je, da naredimo to na takšen
               način kot danes predlagamo in razpravljamo. Vaši argumenti so lahko drugačni. Pošteno
               in prav. Posledice pa bomo nosili vsi in vsak zase, če ne prej ali pa najkasneje čez
               tri leta dobra.</p>
               <p>Hvala lepa. Želim vam še plodno nadaljevanje te seje z upanjem, da boste modro
               sprejeli odločitev ali gremo v to javno predstavitev ali ne.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Več rok je bilo. Želite repliko gospa Bah Žibert? Izvolite.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Dokler je še kolegica tukaj in pospravlja. Tole moralizirajo sedaj to je pa višek.
               Sedaj pa tudi jaz več ne verjamem, da je v SMC-ju kanček želje, da mi dejansko
               razpravljamo o volilnem sistemu in volilni ureditvi Republike Slovenije. To je višek
               in bom tudi povedala zakaj. Če bi dejansko vi želeli to razpravo, potem bi zadnjič
               podprli predlog ZDUS-a. Bi ga, ker bi šli naprej v tej razpravi in bi se lahko
               konkretno pogovarjali od člena do člena pa ga niste, niste ga podprli. Sedaj pa
               poskušati, da mi nismo konstruktivni, ki smo se udeležili te seje napisali enkrat več
               predlogov kot vi sami pobudniki o čem vsem se je treba pogovarjati je pa neresno. Pa
               ne samo to, sedaj razumem, da morate pač volivcem dati obliž na ramo, ker ste zadnjič
               naredili s tem, ko ste zavrgli ZDUS-ov predlog 5 tisoč podpisanih volivk in volivcev
               na neki način to zavezati in obviti, samo tega se ne da. Tako kot vaši koalicijski
               partnerji kot je bilo že prej povedano SD pa DeSUS ne bodo mogli nikoli dati obliž na
               rano, ki so jo naredili takrat, ko so izigrali voljo volivk in volivcev vi ste jo pa
               sedaj. Če bi dejansko bila želja po tem, da se pogovarjamo o spremembah volilnega
               sistema in ureditvi,
               potem si ne bi smeli privoščiti takšnega govore kot si jih vodja vaše poslanske
               skupine. Ker govoriti, da SDS, pa tukaj tudi drugi kolegi nismo konstruktivni, s tem,
               da smo celo konkretno predlagali kaj vse bi bilo dobro narediti in storiti, potem ne
               vem kdo je tukaj konstruktiven pa kdo je dekonstruktiven. Vprašajte se sami potem pa
               sem še tako prijavljena za razpravo, ker so še druge stvari, ki niso vezane.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospod Vrtovec, postopkovno. Izvolite.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Jaz imam postopkovno, gospa predsednica, tudi zaradi samega vodenja te seje, pa se
               vam opravičujem, ampak v tem trenutku bi pa morala vodja poslanske skupine SMC med
               njeno razpravo prekiniti, kajti se ni držala niti točke dnevnega reda, ko nam je
               predavala moralko, dobesedno moralizirala o tem ali smo mi poslanci drugih strank
               odgovorni na tej razpravi, ki je tukaj. Jaz mislim, da smo odgovorni, kajti
               konstruktivno razpravljamo in predstavljamo svoja stališča, ampak odgovoriti kdo bo
               nosil določeno odgovornost kdo ne, na tej točki bi morala tudi sama razmisliti in vas
               opozarjam za naprej, da v kolikor bo takšna razprava predvsem neplodna razprava od
               vseh razprav tukaj, je bila razprava predlagateljice te seje. In veste, ravno ta
               razprava ni peljala v smer, da bi našli eno rešitev, in da se bi začela konkretna
               javna razprava. In če bomo s tem nadaljevali, bomo res imeli odgovornost za to, da se
               ne bomo premaknili iz te mrtve točke in sedaj tukaj verjamem Janiju Möderndorferju,
               ko je prej rekel, vso srečo vam želim. Jani, tokrat si imel pa prav, ker te sreče ne
               bomo imeli, enostavno. In res, tovrstne razprave, moraliziranje namesto konkretnih
               rešitev je popolnoma brezpredmetno in jaz ne vem, če ima sploh še smisel to današnjo
               sejo nadaljevati na tak način.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospod Vrtovec za opozorilo.</p>
               <p>Sedaj dajem besedo gospodu Trčku. Izvolite.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Hvala za besedo.</p>
               <p>Mislil sem biti krajši, ampak me je kolegica nekako spravila na obrate. Moram reči,
               strinjam se s kolegi iz mavrične opozicije, da to je bila moralka, sicer retorično
               lepo ubesedena, itn., ampak poglejte, eno čisto tako zdravo kmečko vprašanje, če vi s
               tem resno mislite, kolegica Simona mora pa zdaj nekam naprej laufat. Mislim, v
               stranki, ki je v zgodovini parlamentarizma v Sloveniji dobila največ sedežev, se ne
               morete časovno, prostorsko tako zorganizirati, da bi ona kot predlagateljica dve, tri
               ure sedela tukaj z nami, pa bi nekdo drug laufal ali pa nekako obratno. Jaz sem si
               tukaj napisal en <q>"huh"</q> zraven tega kar je rekla kolegica Janja. Ona je zelo lepo
               povedala, mi želimo spreminjati kompletno zakonodajo. Upam, da tudi potem ne
               omejevanje referenduma, ampak v situaciji v kateri smo, ko imate vi, bom odkrito
               povedal, težave z vladanjem, ko vas po manj kot stotih dneh tisti, ki so vas delno
               soustvarili, spinajo in napadajo, da ste gotovi. Ko bomo rezali povprečnine občinam,
               itn., da bomo šli spreminjati kompletno zakonodajo. Pa dajte, zbudite se malo, prosim
               vas lepo. Trenutek dejansko ni za to. Jaz bi na tem odboru hotel imeti recimo danes
               razpravo, kot sem malo že prej omenil, vedno poslušamo o teh malicah, kosilih v našem
               parlamentu. V Državnem zboru delajo tudi ljudje, ki imajo plače 500, 560 evrov neto.
               Če bi malo bolj pozorno gledate, ko greste na malico, strokovki si po dve skupaj
               jemljejo, razmišlja se pri državni sekretarki o polovični porciji in neka gospa mi je
               rekla, pa kje bo meni Miro vzel, ko imam 560 evrov neto. To je debata, ki bi jo
               morali imeti na tem odboru, pa ne bi zdaj rad bil populist. Kje je tista meja ko
               folku ne bomo več rezali pri plači, pri penzionu itn. Jaz ne vem, mislim jaz sem
               dobro, takrat malo grdo gospoda Cerarja napičil, da je moralni teolog, ampak to je
               zdaj, da veste, vodilni, en vodilnih disidentov evropski Adam Mični, ki je nekoč
               rekel, ni parlament prostor kjer bomo prve pa zadnje resnice iskali, ker potem bomo
               hitro prišli do tega, da bomo morali enega nadškofa, v Mariboru ga nimamo trenutno,
               vprašati katera je. Zdi se mi, da iz vse te debate danes nekako pribija ven da, to je
               podobno kot tisti prvi sestanek, ki smo ga imeli s Cerarjem, pa ko je on rekel, dajte
               pa vi  meni povedati
               kaj bi pa vi počeli, če bi bili vi na mojem mestu. Pa začnite vladati, ljudje božji.
               Mislim, ne vem. Ali pa, ne vem, ali pa odstopite ali pa naredite neko zamenjavo ali
               pa pojdite v veliko koalicijo z SDS. Jaz ne vem. Mislim spomnite se nekaj že. Sedaj
               kolega, jaz se tukaj strinjam s kolegom Liscem, jaz bi vsaj pričakoval, da bi imeli
               na tem listu papir ali se neke predloge popravkov, skratka neke projekcije ali nek
               predlog novega zakona. Namesto, da se opravlja dodatne predstavitve javnih, ne bi
               bilo potrebno določiti predlog zakona na podlagi katerega se bi poskušalo iskati
               konsenz. Kolega Lisec je tudi rekel, stanje slabo. Zakaj je stanje slabo? Zdaj si bom
               vzel malo diapozitiva, potem bom nehal. Moje osebno mnenje, da je stanje slabo, ker
               mi vedno moramo biti nekaj posebnega. Vedno toplo vodo odkrivamo v tej Sloveniji. Ali
               smo hoteli imeti parlamentarno demokracijo? Smo. Ali so sestavni del parlamentarne
               demokracije stranke? So. Ampak mi hočemo imeti neke odrešitelje. Na levici se ti
               odrešitelji bolj pogosto menjajo, na desnici eden malo bolj <stage>/ nerazumljivo/</stage> ampak
               odrešitelja ni in ne bo. Tudi jaz ne bom odrešitelj nikoli. Mislim, če smo hoteli
               imeti parlamentarno demokracijo, dajmo resno delati stranke, kar je naporno, se ve.
               Celo SDS je bil 20 let nazaj tik pred tem, da izpade iz parlamenta. Verjetno je
               mogoče takrat malo drugače govorili kateri volilni sistem hočete, ampak dajmo delati
               teren in nehajmo odkrivati toplo vodo ali pa imejmo eno debato, da pa ne bomo imeli
               parlamentarnih strank. In ko si postavimo to vprašanje zakaj je stanje slabo? Stanje
               je slabo zaradi nas in zaradi nas polovice ljudi ne gre na volitve. In s to pa tako
               debato, kot se je začela, s tem moraliziranjem kolegice, ki je potem šla ven, upam da
               se ne bo spet vrnila kot se je enkrat pa rekla, da lahko s COBIS-a dol potegne, kar
               naj si preberemo, se opravičujem, ampak ne bomo nikamor prišli in jaz odkrito povem,
               da v bodoče bo združena levica obstruirala tovrstne seje, ker imam kaj bolj resnega
               početi, smo mala strančica navsezadnje, kot na takih debatah viseti. In to je še vsa
               ta debata kako se je zdaj razvila, je še en razlog več, da glasujem proti. Hvala. Ne
               bom se več oglašal.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Izvolite, gospod Matić.</p>
            </sp>
            <sp who="SDT7:MatićDragan">

               <speaker>DR. DRAGAN MATIĆ (PS SMC):</speaker>

               <p>Jaz bi se strinjal z gospodom Trčkom, kar je povedal, da ta debata, ki se razvije v
               to smer, verjetno ni ne konstruktivna niti smiselna. Mislim pa, da se vse stranke
               strinjamo okoli tega, da je prav, da se sliši tako strokovnjake kot državljane
               volivce, gospod Möderndorfer je sicer rekel, da bomo slišali že ne vem kolikokrat ene
               in iste ljudi na eno in isto temo, ampak vseeno, demokracija je pri nas in je prav,
               da jih slišimo. Predlagam, da se ta javna predstavitev mnenj opravi, in da potem se
               naredi seznam tistih točk v zakonodaji, ki jih strokovnjaki in vsi državljani
               smatrajo za kritične, ki bi jih veljalo spremeniti. Potem pa dajmo javno, da se vsaka
               stranka opredeli do teh predlogov, da vidimo koliko smo daleč tistih 60 glasov, ki
               ste jih omenjal. Na tak način dajmo prestopiti k tej zadevi, ker tukaj, če bomo zdaj
               nekateri užaljeni kako je nekdo razpravljal pa kako ne bi smel razpravljati, pa bomo
               šli eden drugemu ocenjevati razprave, jaz mislim, da se bo ta seja vlekla zelo daleč
               in ne bomo prišli do nobenih konstruktivnih zaključkov. Zato dajmo se zediniti okoli
               tega, okoli česar pa verjamem, da se lahko zedinimo. To je, da bomo seveda podprli
               javno predstavitev mnenj, ker jaz mislim, da jo moramo, in potem na osnovi te javne
               predstavitve mnenj pa naj vsaka stranka odkrito in javno pove katere točke tistih
               stališč, ki bodo tam predstavljali, podpirajo in katere ne in zakaj ne. In od tam
               naprej pa dajmo potem štartati in nadaljevati, da ne bomo se vrteli okrog in lovili
               lasten rep, kar se mi zdi, da zdaj počnemo. To je moj proceduralni predlog, da ne bi
               sedaj šli v dolgovezne razprave naprej, ampak že zdaj ta sklep za katerega verjamem,
               da ga lahko vsi podpremo, sprejeli in šli vsak po svojih opravkih, ker verjamem, da
               jih imamo dosti.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala.</p>
               <p>Gospod Möderndorfer ima tudi proceduralno. Izvolite.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Jaz mislim, da sta do konca samo še dva ali trije razpravljavci in ne bo nobene
               razprave več, ker se nobenemu to več ne da poslušati. Zato, ker ste bili v SMC
               pobudniki in sklicatelji te seje, jo vsaj dostojno dokončajte. Tako malo nenavadno
               je, da tisti, ki predlaga, potem predlaga, da se predčasno zaključi. To po navadi
                   opozicija
               predlaga. Jaz sem se danes pripravil, da bom razpravljal, jaz sem si material
               prinesel, da vam razložim, kaj vse smo že delali. In zdaj mi pravite, da ne smem
               govoriti, da dajmo kar malo odglasovati. To je malo hecno, kajne, nenavadno, no,
               skratka. Jaz razumem, če to reče kolega iz Nove Slovenije, sem tiho. Če pa to reče
               nekdo iz koalicije, mi gre pa to malo – mislim, nenavadno je. Dajte pustiti,
               predsednica, če se strinjate seveda s tem, lahko pa tudi odglasujete, ampak bomo
               nehali hodit na te vaše predloge, kadar boste sklicali sejo odbora, ker vas ne bomo
               več resno jemali, ker boste samo počakali, da prvih 45 minut malo povesmo, potem pa
               nas prekinete. In v zadnjem času res redno sami sklicujete in prekinjate seje, to je
               res nenavadno. Predlagam, da vsaj na tem odboru tega ne počnete, predsednica.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu. Hvala za oba predloga.</p>
               <p>Imamo še štiri razpravljavce in verjamem, da bomo verjetno kratki in konstruktivni.
               Prva je gospa Anja Bah Žibert, potem še trije, pa bomo verjetno, predvidevam,
               zaključili. Hvala.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Ja, poglejte, stranka SMC je med drugim v svojem programu zapisala, ko je govora o
               spremembi volilne zakonodaje: <q>"Vzpostaviti je potrebno odprt in transparenten sistem
               sodelovanja s civilno družbo."</q> To ste zapisali zadnjič, ko je prinesla v Državni zbor
               predlog civilna družba, ste ga pa zavrnili. In danes bi ravno to, kar je vaš kolega
               rekel, lahko govorili. Če bi tisti zakon sprejeli – in nihče ni rekel, da je popoln,
               smo pa povedali, da je dobro izhodišče, da se na podlagi njega naredijo spremembe -,
               bi lahko šli od člena do člena in iskali kompromise. Kajti, če bomo zdaj samo na
               javni razpravi, brez podlage, kako bomo prišli sploh do nekega dokumenta. V javni
               razpravi bo verjetno, ne vem, sto razpravljavcev in sto različnih predlogov, vsak bo
               malo drugačen. Kakšen dokument bomo imeli? In vi kot sklicatelji zagotovo, je prav,
               da pripravite izhodišča, na podlagi katerih bo tekla razprava. To, kar ste napisali,
               <q>"ocena obstoječe ureditve volitev v Republiki Sloveniji,"</q> lepo vas prosim, ta je tako
               narejena, ocena je narejena. <q>"Identifikacija problematičnih vsebin in področij
               obstoječe ureditve,"</q> to govorimo od, kot sem že povedala, 20 let nazaj. Da nekaj ni v
               redu. To, da nimajo vsi poslanca po Sloveniji, to vsi vemo. Ne vem, tu ni več tople
               vode, to je vse narejeno. Dejstvo je samo, da se moramo prijeti zakona, iti od člena
               do člena, predvsem pa ugotoviti, kaj kdo želi.</p>
               <p>Prej je bilo izpostavljeno tudi, ali tisto, kar so dve desetletji nazaj volivci
               rekli, sploh še drži in ali bi glasovali enako. Jaz menim celo nasprotno, da bi še
               bolj glasovali za večinski volilni sistem, zato ker bi neposredno odločali o tem, kdo
               bo njihov poslanec. In da bodo na ta način vedeli, kdo bi sedel v parlamentu. Še
               posebej pa tisti, ki se zavzemamo za vladavino ljudstva, da je možen tudi odpoklic
               poslanca. Vse to je govoril takratni referendum in jasna je bila volja ljudstva. Tako
               da če SMC upošteva razpravo, potem je treba upoštevati vse razprave, ki so že bile.
               Saj ti ljudje so enkrat povedali, tudi če se je kdo spremenil, mogoče je pa svojo
               odločitev spremenil tudi drugače. Tako da nekaj od tega je. In v Slovenski
               demokratski stranki smo ravno s podporo ZDUS-a pokazali, da želimo o tem govoriti, da
               želimo spremembe. In res je, šli smo korak bliže, natančno se ve, kaj je naše
               izhodišče, kaj je naša želja, večinski volilni sistem, vendar pa smo s to podporo
               pokazali, da se želimo o tem pogovarjati in iskati boljše rešitve za Slovenijo.</p>
               <p>In še nekaj. Trenutni zakon, velikokrat se pogovarjamo, kaj pa kako. Jaz se dobro
               spomnim leta 2008, ko so bile volitve. Takrat je bil moj sin star 6 let, in šla sem
                  domov, je že spal
               in potem me je vprašal, kdo je bil izvoljen. Jaz seveda nisem takrat kandidirala, sem
               se pa ukvarjala s temi zadevami. 6 let je imel in govoril je o neki kolegici
               poslanki, ki je potem postala tudi ministrica. Povedala sem mu, da je dobila 700
               glasov oziroma en blok v Ljubljani in je sedela v parlamentu. In šestletnik je rekel:
               <q>"Ja, kje je pa tu pravica? Kje je pa tu poštenje? A ta naš prijatelj je dobil pa
               nekaj tisoč glasov, pa ni v parlamentu?"</q> In če šestletnik ugotavlja, da nekaj ni v
               redu, potem je vse skupaj zaman. In se strinjam z vsemi predhodniki, ki so izkazali,
               da če želimo resno razpravo o volilnem sistemu, pokažimo najprej voljo. Volja je bila
               zadnjič izničena s tem, da je bil zavrnjen predlog ZDUS-a, na podlagi katerega bi
               lahko vse spreminjali, izboljšavo naredili pri vsakem členu, pa za to ni bilo volje.
               Zdaj bomo pa ponavljali razprave o vsem tistem, kar že vemo, samo rešitev moramo
               dobiti. In volivke in volivci so jo nakazali, dvakrat, kakorkoli že, samo voljo je
               treba imeti. Jaz si res želim, absolutno, da govorimo o tem, da razpravljamo o tem,
               ampak da pridemo do rešitev in ne da imamo seje zato, da celimo rane in si ližemo
               rane oziroma si ližete rane tisti, ki bi zadnjič morali odločiti drugače, pa
               niste.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala.</p>
               <p>Gospod Lah, izvolite.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo, predsednica.</p>
               <p>Nisem se mislil oglasiti, vendar tako sočne razprave, kot sem slišal tukaj od kolega
               Trčka iz mavrične opozicije, kot je rekel, in nekaterih drugih, ta odnos
               predlagatelja, ki smo ga tu slišali, me je izzval, da tudi sam povem par besed okoli
               tega.</p>
               <p>Mislim, da je ta predlog prišel na mizo zaradi tega, ker je bil pač zavrnjen predlog
               ZDUS-a, kar malo nesramno takrat, ker je bilo le več kot 5.000 podpisov zbranih, da
               se nekaj naredi, in mogoče malo vest peče. Vendar sem prepričan, da ste, imate
               dvotretjinsko večino, dogovorjeni že, kako boste stvar izpeljali, samo treba je dati
               malo ljudem, da se izdihajo, da so lahko dali svoja mnenja, in potem boste prišli z
               nekim zakonom, ker mislim, da bo proporcionalni volilni sistem z ukinitvijo volilnih
               okrajev, da bo še manj poslancev iz odročnih krajev, kot jih je zdaj, mogoče z
               absolutnim preferenčnim glasom ali pa tudi ne, in bodo mediji pač svoje naredili, da
               bodo prevzgojili tiste, ki bodo izvoljeni, bodo predstavljali vse nerazvite kraje v
               Sloveniji iz mestnih občin, po možnosti profesorji, doktorji, ne vem, kaj še vse. To
               je cilj. Vendar mislim, da boste to mnenje spremenili, ker vam tako hitro
               javnomnenjska podpora pada, da boste spremenili in boste na koncu iskali samo še
               otočke, kjer ste lahko izvoljeni, ne pa, kako boste večinsko obvladovali zadevo; se
               bojim, da bo tako. Po drugi strani se pa že dalj časa ustvarja preko medijev, kako
               smo politiki vsi pokvarjeni, nepriljubljeni, samo še župniki so menda za nami,
               drugače smo pa vsi blatni. V prejšnjem sestavu, mislim, v predprejšnjem sestavu so
               tudi poskrbeli, da niso več župani v parlamentu, češ da je to izvršilna oblast, pa
               vemo, da ni, da je lokalna samouprava nekaj drugega, vsa Evropa jo ima. Ampak
               verjetno so preveč vedeli o tistih osnovnih stvareh, ki jih ljudje na našem podeželju
               še vedno potrebujejo, in da ne bi bili preveč tečni z vodovodi, s kanalizacijami in
               cestami, ki so jih gradili včasih naši krajani s samoprispevki,  pa so zdaj propadle, pa nimajo denarja za
               obnovo, kmalu ne bodo več prevozne. Sicer tudi državne več ne bodo, ne samo lokalne.
               In jih je treba eliminirati. Tisti, ki pa niso nikoli nič naredili, pa so bili samo
               na televiziji, pa so izgubili konkurenco, ker seveda župani več niso konkurenti na
               državnozborskih volitvah. Ampak, kam to pelje? V Avstro-ogrski v stari Avstriji so
               imeli parlament in je tisti znan rek, Fin<stage>(?)</stage> Professoren Heimat verloren. In so v
               parlamentu imeli enega kmeta, ki je imel veto na vso zakonodajo. Veto, zakaj? Zato,
               ker je bilo večinsko prebivalstvo kmetstvo, so bili kmetje. In, če zakon ni bil tak,
               da je bil, da ga ni razumel kmet oziroma da je bil škodljiv za kmeta, potem je bil
               odveč. In s tega vidika je tudi ta rek Fin<stage>(?)</stage> Professoren Heimat verloren. Pri nas
               smo pa v situaciji, ko smo sedaj gospodarsko na psu, državo zapravili, razbohotila se
               je birokracija, administracija. Tako, da že sama sebe požira. Mi ne rabimo kmeta za
               parlament, da bo dal veto, ampak rabimo uspešne gospodarstvenike. Ker ti nam
               ustvarijo dodano vrednost, da mi plače dobivamo. In dokler bomo imeli take predpise,
               da bodo bežali čez mejo in se nam bo prihodek v proračunu zniževal, iščemo lahko še
               take rešitve volilnih sistemov, ne bo nič od tega, dokler ljudje ne bodo dobili,
               vsako gospodinjstvo pitno vodo, dokler ne bomo opravili naloge, ki smo jih obljubili
               Evropi, na področju odvajanje in čiščenje odpadnih voda, dokler se ne bomo zavedali,
               kako je potrebno<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospod Lah, se opravičujem, se strinjam z vami, ampak ostanimo pri volilni
               zakonodaji.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Potem poslušajte, če se strinjate. Dokler ne bomo teh stvari, temeljnih opravili,
               nehajmo sanjati o ne vem kakšnih. Mi rabimo, že beseda poslanec, pomeni za mene, da
               je človek, ki je poslan iz nekega okolja, zato, da stopa to okolje, zato, da zastopa
               to okolje. Seveda, po eni strani, po drugi strani seveda mora zastopati interese cele
               države. Vendar jaz mislim, da ste vi že odločeni in da boste prišli v nekaj mesecih z
               neko zakonodajo in mi bomo lahko in javnost vpili, pa ne bo nič pomagalo in se boste
               privoščili nove volilne zakonodaje, ki pa verjemite mi, ne bo dobro za vas, ko bo
               prišel čas volitev. Mislim, da bi morali narediti korak nazaj in dvokrožni večinski
               volilni sistem, da je najbolj pošten, da tudi politika bo morala temeljiti na močnih
               posameznikih, ki jim bodo ljudje zaupali, da potrebujemo tudi drugi nivo lokalne
               samouprave, kot so pokrajine in še mnogo tega. Veliko se je nakopičilo, ampak jaz se
               bojim, da mi lahko samo vpijemo in ne bomo uslišani, dokler ne bo narodu enkrat
               oziroma našim Slovenkam in Slovencem, vsaj tem dovolj. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Gospod Vrtovec, izvolite.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Najlepša hvala. Danes se zadnjič oglašam, kajti razprava na tem odboru, v katero smer
               je šla. Šla je v napačno smer, je že zdaj popolnoma brezpredmetna. Prvo dejstvo,
               zakaj je vladna koalicija šla v to razpravo. Prvič zaradi tega, po mojem skromnem
               mnenju, ker kot vsaka vlada v prejšnjih mandatih, ki so tudi šle v javne razprave, da
               se spremeni volilni sistem oziroma celotna volilna zakonodaja, je mogla iti tudi
               obstoječa vladna koalicija oziroma prva stranka. Drugo dejstvo, ki ga vidim skozi to
               razpravo, v bistvu kot kaže ni samo sprememba volilnega sistema, kako bi volili in
               tako naprej. Ampak želja, ki se vidi je predvsem omejitev tudi spremljajočih se
               zakonov, ki so vezani na volitve.  Tu govorimo o omejitvi pasivne volilne pravice, ker izhaja iz aktualne
               problematike.</p>
               <p>Naprej tretje dejstvo je sledeče, in sicer da je odgovornost v prvi vrsti na stranki
               SMC. Brez vas ni dvotretjinske večine, zaradi tega ne prelagati odgovornosti v bodoče
               na opozicijo, pa tudi na druge stranke vladne koalicije. Če volilna zakonodaja
               upoštevajoč volilnega sistema v tem mandatu ne bo sprejeta v prvi vrsti ste odgovorni
               vi. In ta razprava, ki ste jo imeli, nekaj govornikov nazaj, gospa Simona Kustec
               Lipicer, ni doprinos k temu, da bi prišli do končne rešitve.</p>
               <p>In še izven teme, čisto politično analitično. Ta razprava odgovarja na zadnje
               javnomnenjske raziskave, pa si boste potem odgovorili čez par let ali kakor bodo
               volitve, zakaj so takšni in takšni rezultati na volitvah.</p>
               <p>Še enkrat ponavljam, priložnost je bila zamujena že, ko smo imeli zakon pred seboj.
               Če bi šli obravnavati člen za členom, ki ga je predlagal <stage>/ nerazumljivo/</stage> bi ga lahko
               obravnavali ne na eni seji odbora, lahko bi ga obravnavali dolgo časa, si vzeli čas,
               ampak zakon je bil na mizi. In bi imeli lahko rešitev v roku enega, dveh let z neko
               konstruktivno razpravo, ampak kot kaže tudi državljanke in državljani, ki so s 5.700
               glasovi pripomogli, da je ta zakon prišel v parlament niso dovoljšna teža, da bi ta
               zakon dejansko potem bil sprejet.</p>
               <p>Še za konec, ker smo končno izvedeli en del programa SMC-ja, kar se tiče volilne
               zakonodaje, preračunajte si kaj pomeni preferenčni glas v proporcionalnem volilnem
               sistemu. Dajte to preračunati in kako boste, predvsem tisti, ki se, recimo, v
               parlamentu ne veliko oglašate in ste neprepoznavni, kako boste še enkrat izvoljeni.
               Potem boste videli, da boste imeli v sami stranki težave z izpeljavo tega
               predloga.</p>
               <p>Še enkrat poudarjam, razočarani bomo, če se boste, predvsem zaradi tega, ker je tudi
               po vaši zaslugi v bistvu nov predlog sprememb volilne zakonodaje že pokopan.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Gospod Trček, replika na gospoda Laha.</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>Bo kratka replika. Prvič, tudi na podeželju obstajajo inteligentni ljudje z
               doktorati. Druga zadeva, v življenju sem obdelal na faksu kar nekaj let, se tudi z
               gospodarstvom ukvarjal, tako da<gap n="…"/> Tretja zadeva, če se mogoče malo natolcuje, da je to
               že zmenjeno in da je že Združena levica v tej ustavi večini, jaz odkrito povem, da
               jaz ne bom, seveda smo za proporcionalni volilni sistem, ampak ne bom glasoval za
               volilni sistem, ki ne bo odpravljal belih lis in tako, dokler bom v parlamentu te
               ustavne večine brez drugih delov opozicije ne bo.</p>
               <p>Vsi pozabljate na neko zadevo, kar se je zgodilo pretekli teden. Predlagatelji so
               prosili, da umaknejo zakon in ga dopolnijo. Še te možnosti jim niste dali in ste jih
               preglasovali. Zdi se mi, da sem danes že preveč govoril in se strinjam s tem, kar je
               rekel kolega Jernej, da je to že neka pokopana zgodba. Nimam politične zgodovine, pa
               tudi neke čarobne krogle, da bom sedaj nekoga strašil kdo bo izvoljen, kdo ne bo
               izvoljen<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Je to replika na gospoda Laha?</p>
            </sp>
            <sp who="SDT7:TrčekFranc">

               <speaker>DR. FRANC TRČEK (PS ZL):</speaker>

               <p>To je replika na gospoda Laha, ampak vsebinska. Tu se bom pa ustavil.</p>
               <p>Zakaj bom glasoval proti? Da ne bom še enkrat dvigoval roke sem pa že pojasnil.
               Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Še gospod Möderndorfer.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Jaz moram reči, da na podlagi tega, ker je predlagateljica povedala bi rekel
               naslednje. Jaz sem prej povedal, da je bilo ogromno razprav in diskusij. Sedaj bom pa
               zelo natančen. Omejil se bom samo na zadnje tri leta, nič več. Ne rabimo iti 15 let
               nazaj, pa boste videli kaj vse smo obdelali. Posvet o volilnih sistemih Zveza društev
               upokojencev Slovenije 24. 1. 2012.  Na predlog OVSE-ja, mednarodna udeležba bla, bla, bla, vse kar smo
               tukaj že govorili, posvet o volilnem sistemu v Državnem svetu, to je bilo 5. 3. 2012,
               govorilo se je o dvojni volilni pravici in po njihovem mnenju je v nasprotju z
               osnovnimi načeli OVSE-ja, ki določa enako volilno pravico in podobno. Skratka,
               razdelano v prafaktorje.</p>
               <p>Gremo naprej. Posvet v Državnem svetu Republike Slovenije o slovenski Ustavi, o
               volilnih sistemih in uresničevanju demokracij, to je bilo v torek 9. 4. 2013. Z
               soudeležbo z javnim, bom rekel s civilno družbo in kaj jaz vem kaj še vse. Potem je
               bila javna tribuna na temo volilne zakonodaje, ki jo je organiziral Kabinet
               predsednika Vlade oziroma državna sekretarka v Kabinetu Tamara Vonta na pobudo
               civilnih gibanj, vstajnikov 20. 6. 2013. Se pravi, tudi oni so bili vključeni in oni
               so povedali tudi konkretne pripombe in predloge kaj vse naj bi se pričakovalo od
               spremembe. Potem pa je bila še ta zadnja javna predstavitev mnenj, ki smo jo imeli
               pol leta nazaj, 5. 5. v Državnem zboru. In zdaj po vsem tem, se opravičujem, če bomo
               imeli še eno javno predstavitev, jaz to razumem, da ocenjujete, da imajo tukaj
               premalo dela v Državnem zboru in ali pa je to politična strategija kupovanja časa, za
               to, da boste prestavili prolongirali neko odločanje na kvazi ne vem na kateri čas.
               Jaz v drugi strani bi jaz pričakoval od koalicije, glejte, imate aparat, vso stroko,
               se pravi od lokalne samouprave do notranjih zadev, javne uprave, skratka vse te tri
               člene, ki so nujno pomembni za to, da zraven sodelujejo pri nekem resnem predlogu, ki
               ga predlagate v neko obdelavo in rešitev. In na podlagi teh predlogov, seveda jasno
               boste pa lahko predlagali naslednje. In zdaj vas bom zagrabil za jezik. Glejte, v
               koaliciji imate večino in lahko greste na posvetovalni referendum, ampak jaz vas
               opozarjam, boste zelo razočarani, ker se vam ne bo izpolnil volilni program. Zaradi
               tega, ker ljudje ne razumejo, in dejstvo je da ljudje nikoli niso odločali o volilnih
               sistemih, kar tako na široko po šrek in počez, pa ne zato, ker bi bili neumni, ampak
               zato, ker so izvolili predstavnike ljudstva da odločajo o tem, kdo, kakšen volilni
               sistem bo imel. In jaz, kadarkoli sprašujem ljudi pa rečejo: Ma dajte nehati, kaj
               mene sprašujete če nimam pojma. Kadarkoli je bil referendum sklican, posvetovalni, na
               katerokoli vprašanje, saj se sploh niso znali vprašati in so drug drugega spraševali:
               ali ti kaj veš o tem, a ti kaj veš o tem kako naj bi se jaz odločil. Dejstvo je, da
               samo pri ključnih vprašanjih, ki pa je široko in jasno in usodno in kaj jaz vem kaj
               še vse, tam pa se vsak Slovenec lahko odloča in tudi na referendumu odloča. Tako, kot
               na zadnjih parih referendumih pojma niso imeli o čem odločajo. Drugo pa je seveda
               kakšen je bil piar in tako naprej.</p>
               <p>Kar se tiče pravnikov, saj iz teh posvetov je jasno, da niso sodelovali samo
               pravniki, ampak so sodelovale vse oblike, bom rekel tiste stroke, ki so nujno
               potrebne, da lahko povedo zraven tudi svoja stališča, mnenja in poglede, ki vplivajo
               na družbo. Ne pozabiti, da edinkrat ko so državljani karkoli kaj vprašani so na
               volitvah in na referendumu. In zato se tukaj ni več za hecati. Jaz predlagam, res
               predlagam koaliciji, pripravite stališče. Jaz moram reči, da če bi jaz dobil tako
               veliko večino, kot ste jo dobili vi z volilnim programom, kjer ste se jasno
               definirali kakšna je vaša prioriteta pri spreminjanju volilnega sistema, potem imate
               vi izhodišče že jasno. Ne uporabljati tistega, saj veste: Ljudstvo, vprašal vas bom
               in potem rečete na koncu: Saj to nisem jaz odločal, ampak ljudstvo je hotelo. Ne bo
               šlo. Vi morate stati za temi stališči, tako v politiki pač je, in predvsem skrbeti,
               da boste nas 6 mesecev, nas, ko rečem nas predstavnike ljudstva, in ne nazadnje
               državljane in državljanke prepričali, zakaj je vaš predlog boljši od ostalih. Žal,
               drugače ne bo šlo.</p>
               <p>No, glejte, kar se tiče e-volitev je pa tako, že v Pahorjevi vladi, ne Virant, je
               Irma Krebsova vzpostavila vprašanje e-volitev, odprla forum kjer so ljudje preko
               foruma sporočali in povedali svoje mnenje kaj si želijo in kako si predstavljajo
               e-volitve in tudi mislim, da bi slej kot prej morali preiti na te volitve, seveda
               postopno ne z enim velikim korakom, mogoče bi morali poskušati najprej z enim
               določenim segmentom,
               recimo volitve v tujini preko elektronskih volitev, ampak to so obrobna vprašanja ob
               glavnem vprašanju kakšen volilni sistem želimo imeti. To pa je vse zraven, od kvot do
               lokacij in tako naprej, ampak to so modifikacije, ki jih potem več ali manj lahko
               urejate, ampak ne nazadnje to lahko koalicija tudi konkretno predlaga.</p>
               <p>Na koncu naj samo še povem, to samo še kolegici Anji Bah Žibert naslednje. Tukaj je
               sedel, glejte, vaš poslanski kolega Černač, ki mi je v prejšnjem mandatu očital, da <stage>/
               nerazumljivo/</stage> ni izvoljen. Zdaj on ni izvoljen, pa sem jaz še vedno v parlamentu,
               tako da vam ne govorite kolegom kdo bo izvoljen in kdo ne bo. Zato sam si vedno upam
               iti na proporcionalni sistem z ukinitvijo volilnih okrajev, ker to pomeni še en korak
               naprej od tega, kar imamo danes. Prvič, pomeni zelo veliko tekmo tudi znotraj
               politične stranke kandidatov. Konec je tega kdo bo v bolj izvoljivem okraju in manj
               izvoljivem in te zgodbe, je pa res, da nastane en drug problem. Ali so te meje potem
               še prave za to, da obsežeš vse tisto. Ampak, to je stvar diskusije, to je stvar
               razprave.</p>
               <p>Zdaj kar pa se tiče belih lis, o tem, kar ste nekateri že razpravljali pa kolega
               Trček je tudi razpravljal. Veste, če bi hoteli biti res iskreni in imeti predstavnika
               res iz vsakega konca, potem bi morali imeti 221 poslancev, da bi iz vsake občine
               imeli enega poslanca, ampak to je neizvedljivo. To je neizvedljivo, zaradi tega, ker
               verjemite mi, zato pa sem rekel, da je nujno vprašanje, da tudi istočasno govorimo
               kaj se dogaja z lokalno samoupravo. Veste, v občini gledajo vedno ali imajo tudi oni
               svojega poslanca za to, da bodo lahko uresničevali svoje interese. Po drugi strani pa
               imam večni problem, kot tudi svojim kolegom razlagam, in rečem: Dragi moji, vi niste
               poslanci zunaj občine, vi niste poslanci iz tistega kraja, ampak ste poslanci
               celotnega ljudstva, cele Republike Slovenije. In to je ta večna dilema koga v resnici
               res zastopaš. Saj imamo poslovnik tako narejen, da ne moremo lokalnih <q>"štosev"</q> voziti
               v Državni zbor, ampak jih moramo zapakirati v splošno obče dobro Republike Slovenije
               in tako naprej, ker drugače postopkovno sploh stvar ne gre naprej.</p>
               <p>Zdaj pa sem zaključil, se ne javljam več.</p>
               <p>Kar pa se razprave tiče, je ne bom podprl, ker mislim, da materiala je dosti, prav pa
               je, da se koalicija resno odloči kaj želi. Vam pa povem samo še to, eno leto in pol
               imate še časa, da pridete s predlogom, če mislite 4 leta biti na oblasti. Potem je
               konec. V zadnjem letu vam nihče ne bo sprejel sprememb volilnega sistema, ker se bodo
               vsi kot hrošči držali sistema, ki so ga navajeni in po katerem so bili izvoljeni, kot
               je rekel moj predhodnik.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Samo še eno repliko imamo.</p>
               <p>Izvolite, gospa Anja Bah Žibert.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Moram kolegu Janiju odgovoriti. Verjetno me ni razumel v moji razpravi. Govorila sem
               o tem, da osebno nimam težav kateri volilni sistem je, ker sem bila izvoljena po
               obeh. Verjetno pa kdo drug ima malo več težav s tem, in ravno zaradi tega govorim o
               sistemu zgolj kot državljanka in tisto, kar se mi zdi najbolj pravično. In najbolj
               pravično se mi zdi, da pač volivec neposredno odloča kdo bo njegov poslanec, in da ni
               slovenskega dela naše zemlje, kjer nimamo poslanca. O tem govoril in zato se mi zdi
               večinski volilni sistem tisti, ki to pač volivcem omogoča. In nikakor se ne ukvarjam
               s tem kdo je izvoljen po kakšnem sistemu in kdo ne. Menim pa, da tisti, ki odloča, se
               prevečkrat ukvarjajo ravno s tem vprašanjem: Ali bom sedel v parlamentu ali ne. In
               ravno zaradi tega imam distanco in nimam s tem težav. In se mi zdi, da ravni iz tega
               bi morala izhajati razprava vsakega. Ne kaj je dobro zame, ampak kaj je dobro za
               državo. In dejstvo je, da smo šli leta 2011 in 2014 na predčasne volitve in da nekaj
               v tej državi ni v redu. Tudi s samim sistemom ne.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala.</p>
               <p>Zaključujem razpravo in na glasovanje dajem naslednji predlog sklepa: Odbor za
               notranje zadeve, javno upravo in lokalno samoupravo bo na podlagi 64. člena
               Poslovnika  opravi
               javno predstavitev mnenj o oceni stanja in morebitnih spremembah ureditve volitev v
               Republiki Sloveniji in sicer predvidoma med 12. in 16. januarjem 2015. Pričnemo z
               glasovanjem, glasujemo. Zaključujem glasovanje.</p>
               <p>Kdo je za? <stage>(16 članov.)</stage> Je kdo proti? <stage>(1 član.)</stage></p>
               <p>Predlog sklepa je bil sprejet.</p>
               <p>Kot vprašanja o katerih se želijo pridobiti informacije se upoštevajo torej
               vprašanja, ki jih je predlagala Poslanska skupina SMC v svojem predlogu za sklic
               javne predstavitve mnenj z dne 20. 11. 2014 ter vprašanja, ki jih je na seji podala
               predlagateljica, torej Poslanska skupina SDS. Članice in člane odbora pozivam, lahko
               daste še dodatne predlog in vprašanja glede samih vprašanj, kot tudi glede vabljenih
               na javno predstavitev mnenj in posredujete najkasneje do 10. 12. 2014.</p>
               <p>S tem tudi zaključujem to točko dnevnega reda in 9. nujno sejo odbora.</p>
               <p>Hvala. <stage type="time">Seja se je končala 25. novembra 2014 ob 16.01.</stage>
               </p>
            </sp>
         </div>
      </body>
   </text>
</TEI>