<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZG-redna-17-2016-05-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">3D72987124C49AA1C1257FB50020240D</idno>
               <idno type="custom" subtype="day">80700292EC4BD412C1257FC5002C14B8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=80700292EC4BD412C1257FC5002C14B8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZG-redna-17-2016-05-31.OZG" n="17">
               <name>redna seja</name>
               <date when="2016-05-31"/>
            </setting>
         </settingDesc>
         <particDesc>
            <listOrg>
               <org xml:id="OZG-redna-17-2016-05-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZG-redna-17-2016-05-31.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">17. seja</stage>
            <stage type="date">(31. maj 2016)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo.</stage>
            <stage type="time">Seja se je začela ob 14. uri.</stage>
            


            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Vse članice in člane odbora, vabljene ter ostale prisotne lepo pozdravljam.</p>
               <p>Pričenjam 17. sejo Odbora za gospodarstvo.</p>
               <p>Obveščam vas, da na seji kot nadomestni člani oziroma članice odbora s pooblastili
               sodelujejo: gospa Marjana Kotnik Poropat nadomešča gospoda Tomaža Gantarja, gospod
               Miha Kordiš nadomešča dr. Franca Trčka, gospod Jan Škoberne nadomešča gospoda Matjaža
               Hana in gospa Irena Kotnik nadomešča gospoda Ivana Škodnika.</p>
               <p>S sklicem seje ste prejeli predlagan dnevni red seje odbora. Ker v poslovniškem roku
               nisem prejela predlogov za spremembo dnevnega reda, ugotavljam, da je določen takšen
               dnevni red seje, kot ste ga prejeli s sklicem.</p>
               <p>Prehajamo na prvo obravnavo <title>1. TOČKE DNEVNEGA REDA – PREDLOG ZAKONA O POGREBNI
                  IN POKOPALIŠKI DEJAVNOSTI,</title> druga obravnava.</p>
               <p>Predlagatelj zakona je Vlada.</p>
               <p>K obravnavi te točke so vabljeni: Vlada, Ministrstvo za gospodarski razvoj in
               tehnologijo, Zakonodajno-pravna služba, Gospodarska zbornica Slovenije,
               Obrtno-podjetniška zbornica Slovenije, Trgovinska zbornica Slovenije, Združenje
               mestnih občin Slovenije, Združenje občin Slovenije, Skupnost občin Slovenije. Dodatno
               so bili vabljeni: Komisija Državnega sveta za gospodarstvo, obrt, turizem in
               finance.</p>
               <p>Kot gradivo ste poleg predloga zakona prejeli, mnenje Zakonodajno-pravne službe,
               mnenje Občine Slovenske Konjice, stališče Skupnosti občin Slovenije, mnenja Združenja
               mestnih občin Slovenije, mnenje Občine Domžale, mnenje Združenja občin Slovenije,
               mnenje Mestne občine Ljubljana, odgovor Ministrstva za gospodarski razvoj in
               tehnologijo, stališča Obrtno-podjetniške zbornice Slovenije, mnenje Komisije
               Državnega sveta za gospodarstvo, obrt, turizem in finance.</p>
               <p>Rok za vložitev amandmajev se je iztekel dne 25. 5. 2016.</p>
               <p>V poslovniškem roku je amandmaje k predlogu zakona vložila Poslanska skupina Nove
               Slovenije – krščanskih demokratov.</p>
               <p>Pričenjam drugo obravnavo predloga zakona.</p>
               <p>Besedo dajem predstavniku Vlade za dopolnilno obrazložitev k členom predloga
               zakona.</p>
               <p>Državni sekretar gospod Aleš Cantarutti, izvolite, imate besedo.</p>
            </sp>
            <sp who="SDT7:CantaruttiAleš">

               <speaker>ALEŠ CANTARUTTI:</speaker>

               <p>Hvala lepa, predsednica. Spoštovani poslanci, drage poslanke, gostje.</p>
               <p>Dovolite mi nekaj uvodnih besed, utemeljitev o spremembah oziroma predloga zakona o
               pogrebni in pokopališki dejavnosti.</p>
               <p>Torej, pred nami in vami je predlog zakona o pogrebni in pokopališki dejavnosti, ki
               po našem mnenju celovito odpravlja zastarelo zakonodajo, ki je v veljavi od davnega
               leta 1994, pri tem pa poskuša upoštevati dejansko stanje v Republiki Sloveniji in
               seveda tudi evropske smernice. Predlog zakona je pripravljen v skladu z izhodišči
               Vlade Republike Slovenije in sicer, da, pod 1 – pokopališka dejavnost ostaja v
               pristojnosti občin in pod 2 – pogrebna dejavnost se, razen zagotavljanja 24 urne
               dežurne službe, ki ostaja obvezna občinska gospodarska javna služba, izvaja na trgu.
               Predlog zakona določa enotne pogoje za izvajanje pogrebne dejavnosti in usmerja k
               poenotenemu urejanju pokopališke dejavnosti na lokalni ravni. S podzakonskimi predpisi bosta
               predpisani metodologija in oblikovanje cen 24-urne dežurne službe in minimalni
               tehnični standardi. Izvajalec pogrebne dejavnosti je lahko vsaka pravna ali fizična
               oseba, ki izpolnjuje pogoje in je pridobila dovoljenje za opravljanje pogrebne
               dejavnosti, ki ga izdaja Ministrstvo za gospodarski razvoj in tehnologijo. Izjema je
               izvajalec, ki izvaja samo 24-urno dežurno službo, saj se ta ureja skladno z določili
               Zakona o gospodarskih javnih službah. Predlog zakona sledi temeljnim načelom
               zagotavljanja pietete, varovanja zdravja, proste izbire mesta pokopa, proste izbire
               izvajalca pogrebnih storitev in enakopravne obravnave vseh izvajalcev storitev tudi
               kamnosekov, vrtnarjev ter določa jasne pristojnosti nadzora nad izvajanjem zakona in
               nad skladnostjo lokalni predpisov izdanih na njegovi podlagi. Priprava predloga
               zakona je vključena tudi v 10. strateški vladni projekt prenove zakonodaje
               reguliranih dejavnosti in poklicev v Republiki Sloveniji. Predlog zakona je bil po
               sprejemu na Vladi deležen več strokovnih in koalicijskih usklajevanj, v katerih so
               bile predlagane nekatere spremembe in dopolnitve. Prejeli smo tudi obširno mnenje
               Zakonodajno-pravne službe Državnega zbora, ki v splošnem delu opozarja na poseg v
               avtonomijo lokalnih skupnosti, vendar Ministrstvo za gospodarski razvoj in
               tehnologijo skupaj z Ministrstvom za javno upravo in Službo Vlade za zakonodajo
               menimo, da predlagane rešitve v zakonu ne pomenijo nedopustnega posega v avtonomijo
               lokalnih skupnosti in niso ustavno sporne. Vse spremembe in dopolnitve se bodo
               reševale s pripravljenimi amandmaji. Glavne vsebinske spremembe so poleg številnih
               nomotehničnih, ki zagotavljajo izboljšavo sistematike zakona in večjo jasnost in
               nedvoumnost določb naslednje. Občinam je prepuščena odločitev o zagotovitvi storitev
               pokopališko pogrebnega moštva, ki se lahko zagotovijo na posameznem pokopališču kot
               del pokopaliških storitev. Občine lahko v pokopališkem redu podrobno določijo
               elemente minimalnega obsega pogreba. Izvajalci, ki bodo opravljali postopke
               upepelitve, bodo morali poleg izpolnjevanja pogojev določenih v 6. členu pridobiti še
               soglasje pristojne občine kjer je oziroma bo locirana upepeljevalnica, saj le-ta
               zahteva ustrezno prostorsko in infrastrukturno umestitev v lokalnem okolju, ki je
               povezana tudi z razvojnim programom občine pri urejanju pokopališč. In dopolnjen je
               64 člen, ki omogoča občinam, ki niso lastnice pokopališč oziroma nimajo urejenih
               ustreznih razpolagalnih razmerij, da v zvezi z upravljanjem pokopališč nadaljujejo z
               uporabo zakona, ki ureja gospodarske javne službe in ustrezno uredijo razmerja v
               prehodnem obdobju največ 10-ih let.</p>
               <p>Za zaključek. Predlog zakona s predlaganimi amandmaji, ki so bili predhodno
               usklajeni, ima navkljub rečenim konceptualnim pridržkom strokovno podporo, zato
               predlagamo, da se čim prej paketno vloži v predlagane amandmaje, da se bodo lahko
               strokovne javnosti do njih pozitivno opredelile. Ob enem bo tako oblikovana dobra in
               prenovljena strokovna zakonska podlaga za nadaljnjo obravnavo zakona v Državnem
               zboru.</p>
               <p>In čisto na koncu še moje mnenje vsem nam želim, da bi nas ta zakon doletel čim
               kasneje.</p>
               <p>Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi predstavnica Zakonodajno-pravne službe podati obrazložitev pisnega mnenja? Gospa
               Špela Maček Guštin izvolite.</p>
            </sp>
            <sp who="SDT7:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala lepa za besedo. Torej, naše mnenje je odbor prejel že 16 maja, tako da
               podrobneje pripomb ne bom razčlenjevala, povem le to, da v zvezi s temi pripombami ni
               bilo vloženih nobenih amandmajev, tako da je predlog zakona z našim mnenjem ne
               usklajen. Prejeli pa smo dopis Ministrstva za gospodarstvo in razvoj in tehnologijo,
               ki daje dodatna pojasnila glede nekaterih naših splošnih pripomb. Dopis je bil
               naslovljen na Zakonodajno-pravno službo, menimo pa, da bi moral biti naslovljen tudi
               na odbor oziroma zlasti na odbor, ker o predlogu zakona odloča  odbor oziroma njegovi člani in ne
               Zakonodajno-pravna služba. Tudi naše mnenje je naslovljeno na odbor in ne na
               predlagatelja. Ministrstvo torej v tem dopisu daje nekatera dodatna pojasnila, za kar
               se seveda zahvaljujemo, vendar pa daje tudi razlago 21. Člena Zakona o lokalni
               samoupravi, ki po naši oceni ni pravilna, poleg tega pa v ta pojasnila vnaša
               kontradiktornost. Predvsem je treba pojasniti, da tukaj obravnavani predlog zakona v
               odnosu do Zakona o lokalni samoupravi ni <q>"lex specialis posterior"</q>, torej specialni
               poznejši zakon, ker Zakon o lokalni samoupravi ureja čisto druga področja in
               vprašanja. Zakon o lokalni samoupravi v relevantnem delu določa izvirne naloge občin
               in ne pogojev za pogrebno in pokopališko dejavnost. Poleg tega je trditev, da 21.
               Člen zakona o lokalni samoupravi naloge občin, izvirne naloge občin določa zgolj
               načelen, primeroma, po naši oceni zmotna, ker ta člen tak kakršen je je pač odraz
               ustavne določbe o avtonomiji lokalnih skupnosti. Potrebujemo ga zaradi te ureditve.
               Povezovanje njegove zatrjevane načelne veljave s tem, da celo ni več v skladu z vso
               področno zakonodajo sprejeto v 22. Letih, pa je nevarno, skrajno nevarno gledanje,
               ker izpodbija pravno sistemsko skladnost veljavnega pravnega reda pravzaprav v celoti
               oziroma vsaj v tistem delu na katerea se nanaša, čeprav ti predpisi niso
               specificirani, s tem pa izkazuje neskladje z 2. Členom Ustave, torej z načelom pravne
               države. Zato menimo, da vsak nadaljnji oziroma dodatek odstop od ureditve občinskih
               pristojnosti povečuje to neskladje. Torej namen našega poziva, ki smo ga dali tudi v
               mnenju k dodatnim pojasnilom oziroma dodatnemu razmisleku o predlaganih rešitvah je
               bil torej prav v tem, da se sistemsko utemelji razloge in potrebe za tak odstop. Ker
               ni nobenih amandmajev povezanih z našimi pripombami, bi na tem mestu končala. Torej
               drugih pripomb za zdaj nimamo, morda bi kdaj kasneje v nadaljevanju, če bodo
               amandmaji podani. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo bi dala predstavniku Državnega sveta gospodu Jerneju Verbiču. Izvolite.</p>
            </sp>
            <sp who="SDT7:VerbičJernej">

               <speaker>JERNEJ VERBIČ:</speaker>

               <p>Hvala lepa za besedo, gospa predsednica. Lep pozdrav vsem prisotnim!</p>
               <p>Komisija Državnega sveta za gospodarstvo, obrt, turizem in finance je na svoji seji
               obravnavala predlog zakona in ga podpira. Vendar se je komisija seznanila tudi s
               sporočilom Komisije za lokalno samoupravo in regionalni razvoj, ki je prav tako
               obravnavala isti predlog zakon o pogrebni in pokopališki dejavnosti kot
               zainteresirana komisija, ki ga pa ni podprla. Komisiji sta se seznanili s pisnimi
               stališči Skupnostjo občin Slovenije, Združenje mestnih občin Slovenije, Združenje
               občin Slovenje, Mestne občine Ljubljana, Občina Domžale, Občina Slovenske Konjice in
               Obrtno-podjetniške zbornice Slovenije ter tudi z mnenjem Zakonodajno-pravne službe
               Državnega zbora. Komisiji ugotavljata, da se je Vlada glede na dolgotrajno
               spremenjeno ureditev tega področja odločila celovito prenoviti obstoječo zakonsko
               ureditev pokopališke in pogrebne dejavnosti, ki je sestavni del vladnega projekta
               prenove reguliranih dejavnosti. Poleg odprave pomanjkljivosti in zastarelih določb se
               skuša z novo ureditvijo upoštevati dejansko stanje na tem področju in evropske
               smernice na področju storitev. Iz sporočila Komisije za lokalno samoupravo in
               regionalni razvoj izhaja, da se pridružuje stališču Skupnosti občin Slovenije,
               Združenjem mestnih občin Slovenije in Združenje občin Slovenije, ki zavračajo
               predlagani koncept ureditve pogrebne dejavnosti po katerem se pogrebna dejavnost z
               izjemo zagotavljanja 24-urne dežurne službe prepušča trgu. Komisija za lokalno
               samoupravo in regionalni razvoj podpira organizirane pokopališke dejavnosti v okviru
               obvezne gospodarske javne službe, saj urejanje  tega področja v javnem interesu in ga ni kar tako moč
               prepustiti trgu. V zvezi z ureditvijo pogrebne dejavnosti, ki mora v prvi vrsti
               zasledovati javni interes in zagotoviti enotne in ustrezne cene Komisija za lokalno
               samoupravo in regionalni razvoj opozarja, da je organiziranje pogrebne dejavnosti
               izvirna pristojnost občin in bi zato zakon moral občinam in njenim organom, torej
               občinskemu svetu ali županu oziroma in županu prepustiti odločitev in s tem
               odgovornost o načinu izvajanja pogrebnih storitev. Ker je zdaj pogrebna dejavnost po
               občinah različno urejena nekateri imajo boljše izkušnje za izvajanje tovrstnih
               storitev v okviru gospodarske javne službe, druge v okviru tržne dejavnosti, je pač
               smiselno, da je zakonska ureditev bolj odprta in življenjska ter občinam prepušča
               urejanje tega področja v skladu z njihovo tradicijo in tudi krajevnimi običaji.
               Zaradi občutljivosti stanja v katerem se znajdejo svojci kot naročniki pogrebnih
               storitev je po mnenju Komisije za lokalno samoupravo in regionalni razvoj nujno
               ponovno preučiti predlagano uvedbo proste konkurence na trgu pogrebnih storitev.
               Medtem ko zasebni sektor izkazuje za pogrebno dejavnost zaradi možnosti zaslužka
               velik interes pa za pokopališko dejavnost zaradi nedobičkonosnosti pretiranega
               zanimanja ni zaslediti, javni interes ni le v zagotavljanju pogrebnih storitev pod
               enakimi pogoji, ampak tudi v urejenosti pokopališč. Zdaj pa pojdimo na drugo
               komisijo. Komisija za gospodarstvo, obrt, turizem in finance Državnega sveta podpira
               predlog zakona, saj omogoča izvajanje pogrebne dejavnosti pod enakimi pogoji javnim
               in zasebnim gospodarskih službam oziroma zagotavlja konkurenčnost ter ob enem ohranja
               opravljanje pokopališke dejavnosti v okviru občinske javne službe, pri čemer se
               občina odloča o izvajalcu upoštevajoč dejansko stanje v občini. V pogrebnem delu
               dejavnosti občina sicer ne ohranja toliko pristojnosti vendar pa vseeno določa
               pokopališki red. Iz predlaganih zakonskih rešitev veje sodoben evropski pristop,
               zasleduje pa se javni interes, ki se uresničuje z zagotavljanjem dostopnosti storitev
               in dobrin vsem pod enakimi pogoji, po mnenju komisije pa večja konkurenca lahko
               postopoma omogoči tudi vpeljavo naprednejših pristopov in načinov pokopa. In na koncu
               se pridružujem mnenju gospoda državnega sekretarja, ki jih je izrekel v zadnjem
               stavku. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hval tudi vam.</p>
               <p>Besedo bi zdaj predala vabljenim. Bi pa prosila, da se za magnetogram predstavite z
               imenom in priimkom ter navedete inštitucijo iz katere prihajate. Kdo bi se želel prvi
               prijaviti k besedi? Izvolite gospod Leon Kremžar imate besedo.</p>
            </sp>
            <sp who="SDT7:KremžarLeo">

               <speaker>LEON KREMŽAR:</speaker>

               <p>Hvala lepa, predsednica. Torej mi smo Skupnost občin Slovenije, Združenje občin
               Slovenije, Združenje mestnih občin Slovenije in Gospodarska zbornica oziroma Zbornica
               komunalnega gospodarstva. Že lep čas od kar smo se začeli pogovarjati o teh predlogih
               smo govorili to kar je zapisano v stališčih Zakonodajno-pravne službe. Mi menimo, da
               izhodišče za pripravo zakona je najbolj problematičen del tega zakona. Namreč, imamo
               zelo jasno ustavno presojo iz leta 2000, ki v enem stavku, zadnjem tega delčka, ki ga
               po navadi citiramo, zelo jasno pove, gre namreč za dejavnost, ki jo iz pietetnih,
               zdravstvenih in sanitarno higienskih razlogov ni mogoče zagotavljati na prostem trgu,
               to piše. In imamo hkrati stališče Vlade iz leta 2014, ki je pravzaprav osnova za
               pripravo tega zakona in na nek način osnova, ki jo mora spoštovati tudi ministrstvo,
               ki v nasprotju s tem pravi nekaj drugega, in sicer  novi Zakon o pogrebni dejavnosti opravljanju
               pokopališč se pripravi tako, da bo pokopališka dejavnost tudi v bodoče organizirana
               kot obvezna gospodarska javna služba. Pogrebna dejavnost pa se bo izvajala v okviru
               proste gospodarske pobude kot tržna dejavnost ob upoštevanju določenih pogojev. Le
               kolikor delov pogrebne dejavnosti ne more ustrezno zagotavljati trg, se lahko v tem
               segmentu organizira kot obvezna gospodarska javna služba. Se pravi te dve zadevi v
               osnovi sta si v nasprotju in tukaj je težava tudi predlagateljev, ki so se zelo
               trudili in veliko pogovarjali tudi z nami, ampak seveda za nas težava, ki je ne
               moremo kar tako odmisliti.</p>
               <p>Mi mislimo, da zakon na teh osnovah ni primeren za sprejemanje in za sprejetje, iz
               tega razloga, ki sem ga že povedal, ampak predvsem iz vsebinskih in še nekaterih
               drugih razlogov. Ta zakon po naši presoji ni samo eden od zakonov, ki se sprejema,
               ampak na neki način trasira tudi razmišljanje celotne države na mnogih podobnih
               področjih kot je to. Sedaj tako kot mi ocenjujemo se tukaj daje prednost zasebnemu
               pred javnim. Mi mislimo obratno. Da javno mora imeti prednost pred zasebnim,
               absolutno. Seveda ne zanikamo in že v praksi stvari tečejo tako, da je velik del ali
               pa dober del te dejavnosti na trgu in ni nikakršnega problema kot je v tem
               trenutku.</p>
               <p>Seveda zakaj menimo med drugim tudi tako? Zelo preprosto. Če sta te dve dejavnosti na
               neki način povezani in v praksi sta, potem dobiček, ki se ustvari v javnem podjetju
               za to, da na tem delu tržnem se pravi pogrebne dejavnosti se vrača v pokopališko
               dejavnost urejanje pokopališč, investicije in ostale zadeve. Če tega ni bo treba seči
               ali v občinske proračune ali v žepe občanov, zaradi tega, ker bodo pogrebnine in vse
               druge zadeve seveda višje, zaradi tega. Se pravi, javno mora vračati denar v to
               osnovno dejavnost in tako je prav in tako bi po moji sodbi in po naši moralo biti
               pravzaprav na vseh teh rečeh in ne samo pri pokopališki in pogrebni dejavnosti.
               Seveda legitimno početje privatnih firm, zasebnih firm da dobiček spravijo na svoj
               račun pomeni, da če se bo to povečalo, da bo treba seči globlje v žepe občanov bodisi
               preko proračunov bodisi pa direktno preko pogrebnin. To je ta ekonomski vidik. Mi ne
               želimo, da bi dodatno obremenjevali občane, zaradi tega, da lahko jaz, bom zelo grob,
               nekaj zasluži. To je seveda eden vidik tega. Seveda bi lahko dosti na široko še
               razlagali posamične dele, ampak ker se nam zdi, da je v osnovi konflikt ravno v tem
               pojmovanju in ker mislimo, da je zadeva problematična tudi glede na to, da na mnogih
               tovrstnih področjih imamo prej kaotično stanje kot urejeno stanje, da seveda je to
               lahko slab primer tudi za to, da se bo še kje drugje postorilo na ta način. Seveda
               kakorkoli, mislim, da bi bilo prav, če želimo in jaz sem prepričan da v pravni
               državi, da bi bilo prav, da spoštujemo sodbe Ustavnega sodišča, nenazadnje, ker sem
               konec koncev tudi sam bil v tem Državnem zboru nekoč se mi zdi prav, da se tudi
               mnenje Zakonodajno-pravne službe, ki je seveda zelo pomembno in mislim, da v tem
               primeru zelo jasno tudi spoštuje.</p>
               <p>Naš predlog je tako kot je bilo večkrat že povedano tudi skozi stališče Državnega
               sveta, da takšen zakon ni primeren za nadaljnjo obravnavo s tem, da če bo to tudi
               volja tega DZ, da je tako mi takoj želimo in ponujamo, da se usedemo s pripravljavci
               in da pripravimo predlog, ki bi lahko bil bolj ustrezen kot vse te bom rekel občine
               in vse organizacije, ki približno enako govorimo v zvezi s tem in tudi mislimo. Hvala
               lepa. 
               </p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam naprej vabljenim. Kdo bi se še želel prijaviti? Izvolite
               gospod. Prosim, za navedbo imena, priimka in institucije.</p>
            </sp>
            <sp who="SDT7:BenkoAndrej">

               <speaker>ANDREJ BENKO:</speaker>

               <p> Spoštovana predsednica, hvala za besedo. Obrtno-podjetniška zbornica Slovenije.</p>
               <p>Člani Obrtno-podjetniške zbornice Slovenije podpiramo vladni predlog, da se
               pokopališka dejavnost organizira kot gospodarska javna služba, pogrebna dejavnost, da
               se prepusti, da se lahko izvaja prosto na trgu z določenimi omejitvami. Kaj pomenijo
               te določen omejitve, to se pravi, da se postavijo določeni pogoji, ki bodo veljali za
               vsa podjetja tako za zasebna kot tudi javna podjetja. To se pravi, da posedujejo
               primerna vozila, da imajo urejene prostore, da ne bom našteval, skratka, ti pogoji so
               navedeni tudi v zakonu in te pogoje podpiramo.</p>
               <p>Podpiramo tudi, da se vzpostavi nadzor nad opravljanjem pokopališke in pogrebne
               dejavnosti, ker je bil v dosedanjem obdobju v sedanjih letih pomanjkljiv ali pa ga
               sploh ni bilo. Nasprotujemo predlogu, da bi se uveljavil način, da bi nadzor izvajala
               lokalna skupnost, ker dejansko lokalna skupnost ne more nadzirati svojih podjetij, če
               so to javna podjetja v lasti lokalne skupnosti smatramo, da je to neprimerno in da bi
               moral biti nadzor izvajan na drugačen način.</p>
               <p>Kar se tiče prvih prevozov ne podpiramo na tak način kot je predlagalo Ministrstvo za
               gospodarski razvoj. To se pravi, da je vsak prvi prevoz iz kraja smrti tudi 24-urna
               dežurna služba, ki se jo opravlja kot gospodarsko javno službo. Menimo, da morajo
               imeti naročniki pogreba, ki so po navadi sorodniki, možnost izbire izvajalca, ker
               dejansko vse storitve od prvega prevoza do pokopa in tudi najemnine za grobove
               plačujejo naročniki pogreba. Problem tega prvega prevoza je po naše mnenju in tudi iz
               prakse lahko to potrdimo, da se te prvi prevozi opravljajo nepiatetno, da so v veliki
               večini nepotrebni in pomenijo dodatno obremenitev za naročnika pogreba. Poleg tega pa
               tudi, če ta predlog zakona omogoča konkurenco se pravi namen zakonodajalca, to je
               Vlade, je bil, da se omogoči konkurenca. Ti prvi prevozi zelo omejujejo konkurenco.
               Namreč, kadar se nekdo v teh primerih, ko pride do smrti vsi želimo, da se ta zadeva
               čim prej uredi, da se ne hodi na več mest, da se ne bom rekel izbere več izvajalcev
               temveč, da se obrneš na nekoga in da ta opravi storitve od začetka do konca. V teh
               primerih prvih prevozov pa dejansko tisto podjetje, ki prvo opravi ta prevoz bo,
               potem opravljal v veliki večini, 90 % ali več, tudi ostale storitve, se pravi, da so
               ostali konkurenti izrinjeni iz trga. Jaz bi samo opozoril govorimo o nepietetnosti
               teh prvih prevozov, da se iz sedaj iz bolnišnic opravljajo ti prevozi zelo
               nepietetno. Pogojniki se vozijo goli v transportnih krstah in jaz mislim, da je to za
               21. stoletje nesprejemljivo. Imamo tudi primere, recimo, to se ne dogaja v vseh
               bolnišnicah v določenih so te prve prevoze zavrnili, ker so smatrali tako kot mi
               trdimo, da so izredno nepietetni. Jaz bi celo opozoril na to, da recimo ne poznamo
               primera v sosednjih evropskih državah, da bi bili ti prvi prevozi sistemsko urejeni
               na  takšen način. Mi
               zagovarjamo, da se te prve prevoze opredeli kot interventne prevoze. V primeru, da
               nastane prometna nesreča, da smrt nastopi v javnem mestu, da gre za primere, ko
               nastopi policija recimo kjer je sum na kaznivo dejanje v teh primerih in ko je
               določena sanitarna ali sodna obdukcija v teh primerih je jasno, da je ta služba
               oziroma da je ta prvi prevoz interventni in da je nujen in da ga mora nekdo
               zagotoviti, v teh primerih je smiselna 24-urna dežurna služba. V vseh ostalih
               primerih, ko pač nastopi smrt ali v bolnišnici ali na domu ali v domu starejših
               občanov so ti prvi prevozi tako kot je predlagano nepotrebni in omejujejo konkurenco
               in možnost izbire naročniku. Jaz bi v zvezi s tem opozoril na to. Mi poznamo primere
               iz davne ali pa še ne davne preteklosti, ko se je pokojnika pospremljalo z
               dostojanstvom se pravi, da je šel urejen. Vemo pri izkopavanjih grobov, da so ven
               položili pokojnike v najboljših oblekah z vsem orodjem, orožjem, z vsemi stvarmi
               zraven sedaj tega ne moremo, ker avta ne morete dati zraven, ampak z nekim
               dostojanstvom, z eno določeno kulturo in odnosom se ta zadeva mora, te storitve
               morajo izvajati. Smatramo, da so ti prevozi nepietetni in da se ne smejo
               uzakoniti.</p>
               <p>Opozoril bi še na eno neskladnost v zakonu. In sicer, upepelitve so prepuščene tudi
               prosto trgu, se pravi, da jih lahko opravlja podjetje prosto na trgu. Za razliko od
               pogrebnih storitev se pravi teh prvih prevozov, ki so določeni kot gospodarska javna
               služba. Če zasledimo javni interes pri pogrebnih storitvah se pravi pri prvih
               prevozih je toliko bolj opravičen javni interes in skrb za zdravje tudi v primerih,
               ko gre za upepelitve. Sam delovni proces pri upepelitvah je veliko bolj zapleten kot
               je pri pogrebnih storitvah, vendar upepelitve so prepuščene trgu. Tam imamo samo dve
               podjetji, ki opravljate pogrebne storitve in sta dejansko monopolista. Po drugi
               strani pa imamo pri pogrebnih storitvah 120 podjetij javnih in zasebnih, ki lahko
               konkurirajo na trgu tam se pa trg zapira.</p>
               <p>Podpiramo tudi predlog, da se za tako imenovane socialne pogrebe, kjer je plačnik
               lokalna skupnost določi enotna merila, govorim ne cene, ampak merila. Zato ker imamo
               po različnih krajih Slovenije in nastajajo različni stroški, tako da ne zagovarjamo,
               da se določi enotno ceno za te storitve, ampak da se določi jasno metodologijo v
               bistvu katere storitve in kateri material se uporablja pri teh storitvah pri
               pogrebih.</p>
               <p>Jaz bi samo še, če se vrnem na prejšnjo zadevo, ki sem jo omenil, se pravi, na
               upepelitve in na pogrebne storitve, da ne bom pomote. Obrtno podjetniška zbornica
               zagovarja, da se tudi upepelitve opravljajo prosto na trgu, vendar če je to razlog in
               če se to lahko prepusti trgu se toliko bolj ali pa toliko prej prepusti pogrebne
               storitve. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p> Hvala tudi vam. Besedo predajam naprej. Izvolite gospod. Imate besedo.</p>
            </sp>
            <sp who="SDT7:MartinčičRobert">

               <speaker>ROBERT MARTINČIČ:</speaker>

               <p>Gospodarska zbornica, zbornica komunalnega gospodarstva.</p>
               <p>Jaz se ne bom ponavljal, ker je v bistvu že gospod Kremžar podal stališče, kateremu
               se pridružujem govorim pa o zakonu o tako grobi obliki kot je bil vložen. Dejansko je
               bilo narejenih veliko naporov. Ministrstvo je veliko energije vložilo, da bi našla
               neki ustrezen kompromis.  Mogoče je tudi na dobri poti, ampak v tem momentu tak zakon v tej
               obliki kot je, ni primeren po našem mnenju. Samo bi pa repliciral v bistvu kar je
               kolega iz obrtne zbornice povedal, da je edina točka v tem zakonu kot je bil vložen,
               ki se nam zdi v gospodarski zbornici, da pa je dober, je pa ta prvi prevoz. Ta prvi
               prevoz je tako opredeljen, da je to edina stvar, ki preprečuje ta nepieteten boj za
               pokojnike, nepietetno ravnanje, <stage>/ nerazumljivo/</stage> in to, in kolega izpostavlja prvi
               prevoz pa prevažanje v transportnih krstah. Pokojniki se prevažajo oblečeni v za to
               primerno oblačilo v te tako imenovane vreče, ki so za to kreirani in ki jih
               sodno-medicinska stroka priznava status ustreznosti. Tako, da bi pozval obrtno
               zbornico, da enkrat prepusti to zdravstvu pa sodni medicini, da se postavi
               opredelitev do tega problema naj ne sodijo oni o tem. Samo toliko. Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Replike načeloma med vabljenimi ni. Tako, da predajam besedo naprej kolegici.</p>
            </sp>
            <sp who="SDT7:PliberšekLidija">

               <speaker>LIDIJA PLIBERŠEK:</speaker>

               <p>Lepo pozdravljeni!</p>
               <p>Moje ime je Lidija Pliberšek, sem predstavnica gospodarske zbornice, hkrati pa sem
               tudi predsednica mednarodne organizacije združenja evropsko pomembnih pokopališč, ker
               se dejansko pokopališča izpostavljajo kot kulturna dediščina posameznih mest in sem
               že na enem odboru izpostavlja, kdo so člani tega mednarodnega združenja. V tej fazi
               bi želela v bistvu mogoče prehiteti razmišljanje, ki ga včasih poda obratna zbornica,
               ki je v tem smislu gotovo nekompetentna za podajanje informacij, kako je to urejeno v
               svetu, kako je to urejeno v Evropi. Dejstvo je, da organiziranost dejavnosti v Evropi
               definirajo kulturne in demografske značilnosti lokalnega okolja o katerem se nahajajo
               pokopališča in ne državni in regionalni zakonski okviri. Bila je narejena mednarodna
               raziskava Združenja evropsko pomembnih pokopališč, v katero so vključena vsa
               najpomembnejša evropska pokopališča od Dunaja, Pariza, Londona, itn., in strokovnjaki
               z različnih področij. Debata, ki se velikokrat ustvarja, sedaj govorim pač z nekega
               mednarodnega vidika ali pa pogleda, je predvsem na tem, da se v tem našem malem
               slovenskem prostoru zelo opredeljujemo na delovanje privatnih in pa javnih podjetij.
               Mislim, da bi bilo potrebno presekati debato javnih in privatnih podjetij, ampak
               izpostaviti kaj predstavlja javni interes, kako se ta javni interes dejansko
               zagotavlja, je pa v bistvu v pristojnosti, tako kot v Evropi, mislim bi moralo biti
               tudi tukaj v smislu lokalnih skupnosti.</p>
               <p>Gospodarska zbornica, zdaj se vračam pa nazaj, na področje, ki ga pokrivamo preko
               gospodarske zbornice, je sodelovala tudi pri pripravi tega zakona, predvsem smo bili
               povabljeni, da v določenih strokovnih zadevah podajamo predloge. Bili so predani
               oziroma dodelane neke stvari, ki bi naj bile podane v obliki amandmajev nekega
               amandmajskega paketa, vendar tega nimamo na mizi. Torej ne vemo kaj zajema ta del
               oziroma v katerem delu blaži ta prosti trg in ustvarja pietetne pogoje in v katerem
               delu daje dejansko lokalni skupnosti pristojnosti.</p>
               <p>Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. </p>
               <p>Besedo predajam naprej vabljeni. Izvolite gospa, imate besedo.</p>
            </sp>
            <sp who="SDT7:CoifJožica">

               <speaker>JOŽICA COIF:</speaker>

               <p>Jožica Coif in Odbora pogrebnih dejavnosti, obrtna zbornica.</p>
               <p>Jaz bi samo povedala, da mi, kot je že kolega povedal, se konceptualno strinjamo s
               predlogom, ki ga je pripravilo Ministrstvo za gospodarstvo s tem, da menimo, da je
               24-urna dežurna služba kot taka premalo opredeljena. Nadejamo se, da bo v nadaljnji
               razpravi, torej metodologija te 24-urne službe razdelana, in da bo pri tem tudi dana
               možnost ljudem, da to ne bo avtomatizem, da bo občina izbrala enega izvajalca in bo
               potem tale lahko samo izvajal to dežurno službo,  ampak da bo tole razdeljeno tako, da bodo izvajalci,
               ki bodo izpolnjevali 24-urno dežurno službo tudi imeli možnost konkurirati na izboru.
               Ker namreč lahko bi se razumelo tako, če se 24-urna služba izvaja v skladu z
               gospodarsko javno službo, pomeni da se bodo občine same odločile kako bodo izvajale
               to službo in nikakor ni nujno, da se bodo odločile za podelitev koncesij, kjer bi se
               lahko prijavili tudi zasebniki. Lahko se bodo namreč odločile ali za režijski obrat
               ali za javni gospodarski zavod ali javno podjetje. Torej obstaja potencialno velika
               nevarnost, da razpisov za koncesije ne bo in da bodo občine izbrale neposredno svoja
               javna podjetja in tako v izhodišču zasebnim podjetjem onemogočila dostop do tega. To
               je naš pomislek in tudi tukaj apeliramo, da se vsi, ki zdaj okrog tega odločate, tudi
               zavedate tega vprašanja oziroma tega problema. Ker namreč lahko res pride do tega, da
               bo ena občina razumela določitev tega zakona oziroma takole, druga pa drugače in bo
               prišlo lahko tudi do zelo velike zmede. Jaz bi želela opozoriti, da ves čas govorimo
               o tej ustavni odločbi iz leta 2000. Od leta 2000 do danes se je namreč veliko veliko
               spremenilo. Mi smo imeli leta 2000 tretjino toliko občin kot jih imamo danes. Danes
               so vse krajevne skupnosti, ki so malo večje, postale občine in mi ves čas opozarjamo
               tudi v zahtevah slovenske obrti, da se upošteva Zakon o lokalni samoupravi. Sedaj se
               bom upravičila, če ne bom pravega člena navedla. Mislim, da je 79. člen, kjer govori,
               da bi nekako morale lokalne skupnosti vsak odlok, ki ga sprejmejo, posredovati
               pristojnemu ministrstvu, da bi tudi podal svoje mnenje oziroma, da bi bil kot suport
               lokalnim skupnostim. Mi ugotavljamo, predvsem v manjših občinah, ne govorim, velike
               občine so imela to rešeno, v manjših občinah pa ugotavljamo, da tega suporta občinam
               ni bilo in tako so občine same bile prepuščene sebi, torej kupiranju teh odlokov ali
               so bili to dobri ali slabi, kar je ugotovilo tudi Računsko sodišče, nekateri jih
               sploh niso imeli in zato je nastala v bistvu takšna zmeda. Je pa res, da smo se od
               leta 2000 do danes, je tudi v glavnem slovenski prostor pokrit tako z javnimi kot z
               zasebnimi podjetji, ki izvajajo potrebno in pokopališko dejavnost. Da tukaj ne bo
               pomote, zasebniki, mnogi med njimi ne izvajamo samo pogrebne dejavnosti, ampak imamo
               tudi podeljene koncesije ali z občinami sklenjene pogodbe za izvajanje pokopaliških
               del in tudi za vzdrževanje pokopališč in to niso samo javna podjetja. Manjša
               pokopališča, manjši kraji se pokrivajo na tak način in zaradi tega je tudi tukaj,
               sedaj izgleda kot da sta nastala v bistvu dva pola, eno je gospodarska zbornica drugo
               je obrtna zbornica. Ampak vsi, eni in drugi smo ena stroka, ki izvajamo potrebno in
               pokopališko dejavnost. In naša mnenje je takšno, da če zakonodajalec in če zakon
               vsebuje pogoje za izvajanje te dejavnosti, ki bodo regulirani tako s strani
               inšpekcijskih služb, da bo Ministrstvo za gospodarstvo bdelo nad tem, smo mnenja
               tudi, da ni potrebno, da posebej to 24-urno dežurno službo jemljemo kot vsak prevoz
               in kraja smrti, zaradi tega, ker namreč vsi ljudje, državljani, če imajo danes
               možnost izbire in pravico do dostopa nekih storitev, ki so se v 20. letih, 25. na
               trgu pojavile, bi s tem zakonom pomenilo, da jim to odvzemamo, občinam pa istočasno
               nalagamo veliko breme ker namreč občine, ki danes nimajo ne sprejetih odlokov,
               nobenih predpisov v bistvu urejenih, bodo imele poleg tega še nalogo, da izberejo
               najprej  koncesionarja
               oziroma nekoga, ki bo to izvajal, potem morajo izbrati 24 urno dežurno službo in to
               bo veliko breme tudi za občine. Sicer v teh letih se je marsikaj že dogodilo, zdaj
               mesto Ljubljana je naše glavno mesto in mi smo že velikokrat rekli, da je v bistvu,
               če je tukaj takšen režim, ne pomeni, da mora biti takšen režim za celoten slovenski
               prostor. In zdaj, od prejšnjega sprejetja oziroma od prejšnjega predloga zakona do
               danes je minilo 8 let, da spet drugič obravnavamo ta zakon. In v teh 8 letih se je
               zgodilo, da so nekatera večja mesta, Koper, Jesenice, Novo mesto in tako dalje,
               komunalna podjetja, tudi povzela takšen režim izvajanja te službe, kot jo imajo na
               Žalah v Ljubljani, da vozijo iz bolnišnic pokojnike k sebi v svoje prostore, seveda
               tam, kjer so se bolnišnice in župani in mestna uprava s tem strinjali. In to je zdaj
               postalo v bistvu za polovico Slovenije takšna praksa, za drugo polovico je pač
               drugačna, in zaradi tega je prišlo tu tudi do trenj, v bistvu pa se vsi mi,ki
               izvajamo to dejavnost borimo za pogoje, ki bodo dostojni, pietetni, ki bodo
               zagotavljali, da se ta služba opravlja in v dobro ljudi in za varovanje zdravja in ne
               nazadnje tudi v dobro oziroma v izogib velikim težavam, na katere bi naletele
               občine.</p>
               <p>Še to bi povedala, da leta 2014, do leta 2014 je mesto Dunaj imelo edino v Avstriji
               tudi, to dunajsko podjetje, mestno podjetje v Bestattung Wien je opravljalo torej
               samo to podjetje s pokopališči. Oni imajo 46 pokopališč in 23 okrajev in približno
               1,8 milijona prebivalcev. In danes na Dunaju deluje najmanj 19 podjetij, mesto Dunaj
               izvaja še pokope na teh 26 pokopališčih, torej, javna služba, pojavila so se tudi
               pogrebna podjetja. Prej, pred letom 2014 bi vsak rekel, da to ni mogoče, ampak tudi
               Dunaj je sledil tej evropski, bi rekla, temu približevanju trga in javnih podjetij.
               Danes je bilo tudi poudarjeno, da v bistvu ne težimo korak nazaj, k vedno bolj
               javnemu in vedno, javno pometi tudi vedno večje breme za občine, ampak težimo k
               približevanju tega in mi smo mnenja, da ta zakon, ki ga imamo trenutno pred sabo, da
               ta teži k temu približevanju.</p>
               <p>Hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam.</p>
               <p>Gospod, prijavili ste se k besedi, izvolite.</p>
            </sp>
            <sp who="SDT7:SenčurMiloš">

               <speaker>MILOŠ SENČUR:</speaker>

               <p>Hvala za besedo. Miloš Senčur iz Združenja mestnih občin Slovenije.</p>
               <p>Veliko je bilo povedanega v razpravi, stališče Združenja mestnih občin je tudi že
               predstavil predstavnik skupnosti občin Slovenije, ker smo združenja tu enotna. Bilo
               je rečenih nekaj netočnosti in morda nekaj od tega tudi ni bilo posebej poudarjeno,
               pa bi moralo biti.</p>
               <p>Namreč, predvsem gre za vprašanje, vrtimo se okrog vprašanja ustavnosti tega področja
               in vprašanja ali gre za lokalno javno zadevo v tem primeru. Nedvomno je, v skladu s
               140. členom Ustave, ki govori o tem kaj so lokalne javne zadeve, tudi zdajšnja
               ureditev pokopališke in pogrebne dejavnosti. In nedvomno je, da je zakon o
               gospodarskih javnih službah že leta 1993 to področje opredelil kot obvezno lokalno
               javno službo, torej ne kot izbirno, kot nekaj kar bi se občina sama odločala ali bo
               vzpostavila t.i. javno-pravni režim, ampak ne, kot obvezno lokalno javno službo. Vi
               veste, da se obvezne lokalne gospodarske javne službe določa z zakonom.</p>
               <p>Ni res, seveda, da ob dejstvu, da imamo 212 občin, obstaja bojazen, da bo teh 212
               občin  dalo izvajanje
               pogrebne dejavnosti javnim podjetjem. Nemogoče, ker nima vsaka od 212 občin javnega
               podjetja, zelo malo je občin, ki imajo javno podjetje za tovrstne storitve. Za
               razliko, recimo, od oskrbe s pitno vodo ali pa s kakšno drugo gospodarsko dejavnostjo
               je seveda to razmerje bistveno drugačno. To smo večkrat izpostavili in tudi v zadnjem
               mnenju našega združenja, ki ste ga prejeli, smo tudi to izpostavili. Saj koncesija je
               pravzaprav oblika, bi rekel, izvajanja neke dejavnosti s strani zasebnika, pa vendar
               gre še vedno za reguliran trg. Odgovor, recimo, Ministrstva za gospodarski razvoj,
               češ, saj zaradi pietetnih in drugih razlogov ni treba, da je ta dejavnost pod
               javnopravnim režimom, je v izrecnem, očitnem nasprotju s stališčem Ustavnega sodišča,
               ki pravi, gre za dejavnosti, ki jih iz pietetnih, zdravstvenih in
               sanitarno-higienskih razlogov ni mogoče zagotavljati na prostem trgu. Pozabimo
               regulacijo s strani države, ta seveda mora biti, ampak, kaj pa nadzor? Mi pa vemo, da
               v tej državi pokamo po šivih ravno zaradi neustreznega bodisi obsega ali pa ustrezno
               urejenega postopka ali pa postopanja pri nadzoru. Tudi ni res, seveda, da smo leta
               2000 imeli tretjino sedanjih občin. Veste, da smo do prve mreže občin prišli leta
               1994 s 147 občinami. Štiri leta kasneje, še vedno pred letom 2000, do 192 občin.
               Potem šele, štiri leta kasneje, 193 občin in potem novih 17 ter kasneje še eno plus
               eno iz Ustavnega sodišča. Tako bi opozoril, da vendarle - Ustavno sodišče se je
               večkrat izreklo o tej dejavnosti, ne samo v eni odločbi. V svojem mnenju, ki smo vam
               ga poslali, smo tudi citirali, nismo jih dobesedno navedli, ampak več navedb je iz
               mnenj, iz evidenčnih stavkov odločb Ustavnega sodišča.</p>
               <p>In v odgovoru – popolnoma se strinjam s stališči Zakonodajno-pravne službe, ki
               opozarja na prave probleme, na pravem mestu diagnosticira problem. Dočim odgovor
               Ministrstva za gospodarski razvoj na vsa ta mnenja in mnenja Zakonodajno-pravne
               službe je pa skrajno nekonsistenten in ima celo vrsto logičnih napak. Navedel bom
               samo eno, ko pravi: <q>"Izvorne naloge opredeljuje 21. člen Zakona o lokalni samoupravi
               in je torej njihova konkretna opredelitev zakonska in ne ustavna materija."</q> In da
               torej posledično lahko govorimo samo o neustavnosti predlaganega zakona, ne pa
               tudi<gap n="…"/></p>
               <p>Poglejte, uvodoma sem rekel, 140. člen govori, kaj so lokalne javne zadeve. Zakon o
               lokalni samoupravi, kot tisti, ki je imel podlago v ustavi, v 140. členu, kjer res
               primeroma navaja področja v 21. členu, pa vendar 140. člen ustave je tista podlaga,
               da se ponovno ne sklicujem na odločbe Ustavnega sodišča. In to nam dejansko mora biti
               tisti okvir in hkrati branik pred nedopustnimi posegi države na to področje. In če
               21. člen ZLS ima podlago v 140. členu ustave, potem je logični nasledek tega, da je z
               zdajšnjim predlaganim zakonom nekaj narobe. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo od vabljenih besedo? <stage>/ oglašanje v ozadju/</stage> Besedo dajem samo po enkrat,
               ker vabljeni predstavljate samo stališča. Ugotavljam, da ni več interesa po razpravi,
               zato jo zaključujem vabljenih. Postopkovno, izvolite, gospod Bojan Krajnc.
               </p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo. Lep pozdrav vsem skupaj!</p>
               <p>Uvodoma smo slišali številna mnenja v zvezi s tem zakonom, med njimi ustno
               obrazložitev pisnega mnenja Zakonodajno-pravne službe, mnenje Komisije Državnega
               sveta v delu, ki se nanaša na mnenje Komisije za lokalno samoupravo in regionalni
               razvoj, pa tudi številna različna mnenja vabljenih. Zato v skladu s 74. členom
               Poslovnika Državnega zbora Poslanska skupina SMC predlaga, da se razprava in
               odločanje o tem zakonu preloži na eno od naslednjih sej. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Na podlagi proceduralnega predloga prehajamo na odločanje o tem predlogu, in sicer,
               da se razprava in odločanje o Predlogu zakona o pogrebni in pokopališki dejavnosti
               preloži na eno od naslednjih sej. Želi kdo besedo za obrazložitev glasovanja?
               Opozarjam vas, da razprave tu ni. Se pravi, obrazložitev glasu v imenu poslanske
               skupine ali svojem imenu? Izvolite, gospod.</p>
            </sp>
            <sp who="SDT7:LajFranc">

               <speaker>FRANC LAJ (PS NP):</speaker>

               <p>Predsednica, hvala za besedo.</p>
               <p>Popolnoma se strinjam s tem proceduralnim predlogom, vendar bi pa želel opozoriti vas
               kot predsednico, ker je to bilo že prej zaznati, da je negativno mnenje
               Zakonodajno-pravne službe in predvsem marsikaterega deležnika, in bi bilo treba
               takšne zadeve že prej ustaviti oziroma izločiti. Vsekakor pa bom predlog podprl.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo dajem mag. Mateju Toninu.</p>
            </sp>
            <sp who="SDT7:ToninMatej">

               <speaker>MAG. MATEJ TONIN (PS NSi):</speaker>

               <p>Dober dan in lep pozdrav vsem skupaj!</p>
               <p>Mislim, da druge možnosti, kot da se razprava in odločanje preloži, itak ni. Mene je
               presenetilo, da koalicija na pripombe Zakonodajno-pravne službe praktično ni ničesar
               odgovorila in ni vložila nobenih amandmajev, da bi to stvar korigirala; samo mi v
               Novi Sloveniji smo vložili vsebinske amandmaje. Torej, da zaključim. Jaz seveda
               podpiram, da se ta današnja debata preloži, me pa iz čisto postopkovnih razlogov – to
               sem hotel preveriti pri Zakonodajno-pravni službi – zanima, kako boste to zadevo
               potem v nadaljevanju izpeljali. Če v nadaljevanju vi lahko še vložite amandmaje kot
               koalicija, potem ne vidim nobenih problemov, da se ta debata kasneje opravi in tudi
               glasovanje opravi. Če pa vi teh amandmajev v nadaljevanju ne morete več vložiti,
               potem je pa, mislim, da čisto iz proceduralnih in postopkovnih razlogov bolje, da ta
               zakon danes pade, da se zakonodajni postopek zaključi in potem vi lahko pridete z
               novo zgodbo na plano. Ker če boste danes debato in odločanje odložili, hkrati pa ne
               boste imeli možnosti, da ta zakon z amandmajem popravite, potem niste problema
               rešili. In je mnogo bolje, da danes brez razprave – ne nameravam razpravljati in
               karkoli nabijati – enostavno ta zakon vržemo, ga zavrnemo in začnete znova.
               Predsednica, če je dovoljeno, bi samo prosil za kratko pojasnilo Zakonodajno-pravne
               službe, ker toliko ne poznam poslovnika, da bi vedel, če se glasovanje odloži, ali je
               možno potem kasneje še vlagati amandmaje, glede na to, da je rok že potekel.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Zakonodajno-pravna služba ni pristojna, da tu razlaga poslovniška določila. Kot sem
               obveščena, je proceduralna praksa, da če preložimo sejo, se potem preloži tudi rok, o
               samem sklicu boste pa tudi še naknadno obveščeni, ko se dogovorimo, glede na
               zasedenost sej in rokov.</p>
               <p>Želi še kdo od poslancev obrazložiti svoj glas o predlogu tega sklepa? Gospod
               Breznik, izvolite, imate besedo.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala. Spoštovani zbrani!</p>
               <p>Tudi v Slovenski demokratski stranki se strinjamo, da se razprava preloži na eno
               izmed naslednjih sej. Torej, da se pregleda rešitve, ki jih je podala
               Zakonodajno-pravna služba. Prav tako pa gre za nekaj nasprotujočih mnenj, saj želimo
               optimalen zakon. Tudi sam se strinjam s kolegom Toninom, da je bilo časa dovolj, in
               ne vem, kako tega v koaliciji niste prej opazili, ampak vseeno, k pripravljeni smo tudi v opoziciji za
               to, da se pripravi en optimalen zakon, da se čim prej pregleda ne samo ustavni okvir
               tega zakona in da najdemo neke optimalne rešitve, torej tudi glede Državnega sveta
               imamo kar nekaj mnenj, ki so si nekako nasprotujoča, vsaj v nekaterih stvareh, vsaj v
               nekih komisijah, potem imamo tukaj nekaj javnih podjetij, ki imajo nekaj pomislekov,
               imamo tudi zasebno iniciativo, ki jo moramo upoštevati. Jaz sem bil zelo žalosten
               zdaj, ker največkrat se začnejo razprave, zasebni del je malo manj, torej stalno je
               pod nekim vprašajem kvalitativnosti in pietetnosti in tukaj jaz, kot lahko rečem,
               velik glasnik zasebne pobude teh, takšnih argumentov ne sprejmem. Želim pa, da ta
               razprava teče v smeri optimalnega zakona, če smo čakali od leta 1984 na ta zakon, jaz
               mislim, da še en mesec preložitve glede tega zakona, mislim da ne bo škodil nobenemu
               in <stage>/ nerazumljivo/</stage> ki smo danes tukaj.</p>
               <p>Tako, da podpiramo to, da se prekine današnja seja in da se nadaljuje na enem izmed
               naslednjih terminov.</p>
               <p>Najlepša hvala.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo besedo? Ugotavljam, da ne.</p>
               <p>Zato prehajamo na odločanje o predlogu, da se razprava in odločanje o predlogu zakona
               o pogrebni in pokopališki dejavnosti preloži na eno izmed naslednjih sej. Pričenjamo
               z glasovanjem. Glasujemo. Zaključujem z glasovanjem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Želi besedo kdo od članov odbora v okviru točke razno? Ugotavljam, da ne. Zaključujem
               to točko dnevnega reda in s tem tudi 17. sejo Odbora za gospodarstvo.</p>
               <p>Zahvaljujem se vsem za razpravo in udeležbo.</p>
               <p>Obveščam vas, da se bo čez 10 minut pričela 34. nujna seja Odbora za gospodarstvo v
               tej isti dvorani.</p>
               <p>Hvala. <stage type="time">Seja se je končala 31. maja 2016 ob 15.03.</stage>
               </p>
            </sp>
         </div>
      </body>
   </text>
</TEI>